<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百四十六</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百四十六</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235624.html' class='pagedaohang'>【上一篇】<i>:卷一百四十七</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235622.html' class='pagedaohang'>【下一篇】<i>：卷一百四十五</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十有二年秋七月案是月壬辰朔癸巳右谏议大夫罗汝楫言左奉议郎签书威武军节度判官厅公事胡铨文过饰非益唱狂妄之说横议纷纷流布遐迩若不惩艾殆有甚焉者矣伏望陛下重行窜逐以伸邦宪诏铨除名新州编管 徽猷阁待制提举江州太平观李璆知泸州璆废斥近二十年至是复起也</p><p>甲午皇太后回銮自东平登舟由清河至楚州境上</p><p>丙申荣州防御使提举醴泉观驸马都尉高世荣为常德军承宣使 直秘阁四川转运副使井度兼州狭宣抚司参议官令再任 协忠大夫郢州防御使秦凤路马步军副总管行管右护军左部同统制知凤翔府兼管内安抚司公事统制忠义军马杨从仪改知凤州时将割和尚原故有是命</p><p>丁酉祔懿节皇后神主于别庙前四日上诣几筵殿行烧香之礼遂埋重于城外东北之长明寺立虞主翌日文武百寮诣寺迎虞主至荣</p><p>州防御使邢孝扬第其虞祭皆有司设之权用檐子代压翟车以仪仗未修故也至是命左监门卫大将军贵州剌史士眵行卒哭之祭于几筵殿礼毕祔神主于别庙用卫兵九百八十二人尚书左仆射秦桧为礼仪使给事中直学士院程克俊题神主虞主不瘗即册宝殿藏之</p><p>己亥武翼郎合门宣赞舍人吴近为右武郎承节郎合门祇候张说承信郎合门祇候吴盖并为武翼郎合门宣赞舍人武节大夫荣州团练使韩诚为武德大夫忠州防御使以贵妃进封故也其余亲属推恩者又十七人说公裕子与诚皆娶妃女弟故迁之诚嘉彦子已见</p><p>壬寅诏攒宫地段令临安府召人陈献将来优与酬赏</p><p>癸卯上谓宰执曰吴璘说川狭可招卫兵今璘尚留此可谕郑刚中令处置仍更呼璘与议璘又言胡世将尝招得数千人近缘岁饥皆饿死今必有流民愿就招者
 
起居舍人兼修玉牒官杨愿等言准御宝令漏泄玉牒宗支依军法乞降黄榜约束施行从之遂命宰臣秦桧兼提举编修玉牒所秦桧兼提举日历不载本所题名在此月且权附此俟考
 
宝文阁学士提举江州太平观连南夫特落职南夫之守广州也右宣教郎杜嵓以朝命送本州居住及复疆赦下嵓乞自便南夫请于朝不俟报遽释之及是金人索充子孙之在南者枢密院以金字牌命帅臣陈槖密切拘管槖以其事奏故有是命</p><p>甲辰按行使万俟卨等请卜攒宫于昭慈圣献皇后攒宫之西北</p><p>丁未命资政殿学士提举醴泉观郑亿年充复按使武功大夫荣州刺史内侍省押班李圭副之</p><p>戊申诏忠训郎吴援令川狭宣抚司召试策一道保明取旨与换文资援璘子也璘以初除团练承宣使恩例为之请上许之起居郎权中书舍人张广持不可上览奏谓大臣曰武臣换文资恐将帅之才后难得矣枢密使张俊曰试而后换可也上大以为然</p><p>己酉命有司制常行仪仗自上南巡仪物草创时以皇太后且至上将躬迎于郊诸王宫大小学教授石延庆以仪卫未讲为请乃命工部</p><p>尚书莫将户部侍郎张澄与内侍邵谔董治将等乞先造玉辂及黄麾仗二千二百六十五人从之熊克小历十一年十一月户部侍郎张澄迁本部尚书盖据题名之误也澄迁户部在今年十一月癸巳
 
是日上谕大臣曰吴璘功赏事早与了使之归秦桧曰已与张俊议呼璘到堂面定庶几允当上可之且曰赏须令适中今日边面正赖将士协力守之赏须当乃慰其意且免奸人动摇军情也</p><p>癸丑上谓宰执曰郡守条上五事其间颇有可采又有欲冲见行法曰宜详之可行即行秦桧曰如庄绰所上有可行者何铸曰守臣中有志于民者所论定不苟上曰然</p><p>乙卯诏广南湖北沿边偏远州合纳免行钱令提刑司相度量与蠲减时议者谓州县官职田可行拘收民间免行钱可与寝罢事下户工部而工部尚书莫将户部侍郎张澄等言诸路职田一年凡八万四千余石未足以助经费而于国家制禄养廉之意实有所伤免行钱即无毫发加赋于乡村百姓亦非创行事件除江浙福建湖南四川路并已认定合发数外切虑二广湖北僻远沿边州军内有难以出办去处欲量行蠲减时徽猷阁待制知静江府胡舜陟亦言岭南井邑萧条贾无厚利比他路丐减十五故有是命胡舜陟奏请以秦资所作生词诗碑附入日历无之</p><p>戊午左朝请大夫新潼川路提点刑狱公事宇文刚言湖外米贱乞行收籴上谕大臣曰水旱尧汤所不能免惟有以备之则民免流亡之患其即行之</p><p>己未诏吴王益王府各差馆职二员兼教授 左中大夫右文殿修撰陈远猷落致仕久之以远猷提举毫州明道宫此恐吴璘所荐当考</p><p>八月辛酉朔金国都元帅宗弼以书来求商州及和尚方山原地绍兴讲和录金元帅上第七书皇统二年八月一日皇叔太傅尚书左丞相兼侍中监修国史都元帅领行台尚书省事致书云云近者叠沐惠音备悉勤意即日秋凉想惟候履安和承谕遣报谢人使已闻朝廷并唐</p><p>邓二州界至亦再遣官交割去讫外昨来计议分画狭西地界缘时间未能尽知彼处地界远近曾言候大事议定各差官子细检视临时从宜施行回辱示报凡事已遵来命差官前去仍约定至彼期限遂差行台刑部尚书乌凌阿思谟等同往交割仍丁宁戒谕据狭西诸路疆土并合交收缘照得凤城阶祐四川于被切近若行尽取或有不便其四州之地更不交割如两界地形犬牙相侵各有合要去处仰从宜相度施行续据本官等申至彼相度得大散关合属本朝于关外立为界除将上件四州与江南外应狭西之地并行交割便欲立定界至却得郑刚中等公文称来时只指挥相视商量难便一面分付已具申禀别行移报又据乌凌阿思谟申三月内郑刚中公文坐奉指挥照吴玠刘豫所管地界分</p><p>画内商州秦州不是吴玠元管地分合自逐州以南吴玠元管界至分画其余和尚原方山原两处不系刘豫所管地分合遵依元降指挥保守为此于何铸等回时已令达意今于大散关西正南立为界首兼承今书已前据乌凌阿思谟申郑刚中申五月中公文称和尚原方山原方堂堡秦州等已承指挥许交割乞差官前来分画外商州已具申审其间却说以龙门关为界至今承来书与郑刚中状内所报亦又不同所云纵有少侵刘豫曾占旧界止是欲与川路留少藩篱以安彼中人心契勘彼间地界已曾布闻何烦再三别有改议若谓欲为藩篱以安人心乃是无故辄有疑惑岂元约也切冀早为指挥所司交割施行所有商州一处来书并不言及不谓迁延到今尚未了当亦请依元约催促施行又近</p><p>据沿边官司申有旧系淮北人民在南方者思乡前来缘恐其人在南地别有罪犯逃避过淮难以不行勘会便行一例收受曾经指挥仰问当来历因依移文对境州军子细勘会却据逐处称别无奉到指挥不肯收接文字深详此事已经计议并誓表明言淮北之人有愿归乡者更不禁约盖两国和好务在安济生灵告以此意遍行开谕使上下晓然则有司奉行自无疑难岂有不接文字之理即日到此之人虽是淮北乡贯合得归业缘彼处不曾明有指挥遂使逃窜于理不应请为指挥有司明出榜晓谕应淮北人数原归乡者许其自陈仍今后沿边取会文字使合属官司依应收接契勘回报以称通和之义及来书内有北人畏罪之说欲得朝廷赦罪文字使之释然无疑据前此虽曾发到北人只是数</p><p>十人小民其余并昨有劄录姓名之人都未见发遣检准今年二月二十四日赦书自来亡命投在江南人等见行理索节次发遣来到并行释罪其职官百姓军人等并许复旧已有上件宽贷明文今将赦书内一项全备抄录前去请以此晓谕应在彼北人遍令省会早与发遣自可安心来归尚何疑哉所附到郑亿年申状寻具奏闻准奉圣旨为已经放还只令在彼居住外有杜充家口虽曾离散其原任州县官司并从来一行亲属人等岂应全不知得次第去处今国家大议既定欲人人咸获安便理合使其骨肉团聚张中孚兄弟张孝纯宇文虚中王进等家属诸处津遣今又数月计合皆到亦幸催趁一就早令到来惟留意贶示新茶良极愧荷余冀顺时倍加保啬专奉书复闻不宣于是川狭宣抚副使</p><p>郑刚中亦言和尚原自绍兴四年后便系刘豫管守不系吴玠地分合割还大金从之此据费士戣蜀口用兵录增去盖士戣据宣抚司按牍也熊克小历云刚中上奏曰商秦二州并和尚原皆狭蜀要害不可许与此全不同疑刚中行状饰说今不取</p><p>癸亥诏普安郡王纳妇令主管所访求选择取旨</p><p>乙丑靖州言盗破丰山寨军民死者甚众上曰蛮夷但当绥抚不可扰之乃诏湖北帅臣刘锜毋得生事</p><p>丙寅皇太后渡淮王明清挥麈后录云绍兴壬戌夏显仁皇后自金中南归诏遣参知政事王庆曾次翁与后弟韦渊迓于境上时金主亦</p><p>遣其近臣与内侍凡五辈护后行既次燕山金人惮于暑行后察其意虞有他变称疾请于金少顷秋凉进发金许之因称贷于金之副使得黄金三百星且约至对境倍息以还后既得金营办佛事之余尽以犒从者悉皆欢然途中无问言由此力也既将抵境上使必欲先得所负然后以后归我后遣人喻旨于韦渊渊辞曰朝廷遣大臣在焉可遂索之遂询于王初王之行也事之纤悉悉受颐指于秦丞相独此偶出不料使人趣金甚急王虽所赍甚厚然心惧秦疑其私相结纳归欲攘其位必贻秦怒坚执不肯傧相待界上者凡三日九重初不知曲折但与先报后渡淮之日既愆期张俊为枢密使请备边忧虑百出人情汹汹谓金已背盟中变矣秦适以疾在告朝廷为备边计中外大恐时王＜娙折迹疽</p><p>江东转运副使为奉迎提举一行事务从王知事急力为王言之不从＜娙折迹灸俗再銎渌嫘兴有仅及其数以与之金人喜后即日南渡疑惧释然而王不预也王归白秦以为所以然者以未始禀命故不敢专秦以王为畏己果大喜已而后泣诉于上王某大臣不顾国家利害如此万一金人生他计于数日间则使我子母不相见矣上震怒欲暴其罪而诛之初楼炤仲辉自枢府以母忧去位终制起帅浙东储之欲命谢于金廷至是秦为王营救回护谓宜遣柄臣往谢之于是辍仲辉之行以为报谢使以避上怒逮归上怒稍霁然终恶之秦喻使辞位遂以职名奉祠已而引之安居于四明秦终怜之馈问不绝秦之擅国凡居政府者莫不以微过忤其指例以罪行独王以此情好不替王卒特为开陈赠</p><p>恤加厚诸子与壻亲戚族人添差浙东者又数人以便其私议者谓秦居政府二十年间终始不二者独见王一人而已此书他事皆无之今姑附此观此月戊辰上问秦桧之语及次翁劾奏冯宜民事足明当时亦有是说也时上遣后弟平乐郡王韦渊往迓遂扈从以归
 
端明殿学士签书枢密院事何铸依旧职提举江州太平观时御史中丞万俟卨右谏议大夫罗汝楫交章论铸之罪谓铸胥吏之子素无闻望初以廖刚荐为台属与孙近范同缔交逮近同之败自是迹不遑安乃盖令党与倾摇国是去春淮甸警报日与儇薄之徒张皇敌势以为朝廷自当迁避岳飞反状败露铸首董其狱亦无一言叙陈偶因报聘乏人陛下寘之枢庭命之出疆临行反视亲旧腾播以谓议狱不合遂致远行广坐语人以</p><p>脱此自幸飞之负国天下所同嫉者铸长御史乃党恶如此罪将安逃章五上铸亦累章求去乃有是命
 
秘书省校书郎兼权礼部郎官程敦厚言方今最可忧者士大夫莫肯任患而盗名盖艰难之世事之作也或将曲而当言之出也或将婉而成有经有权抑扬旋斡以乘其机而制其变君子于此时自当损身殉国而不辞天下之责奈何往往士大夫谋已以奸利者始也不量可否阳为夸论而务在盗名终也不计安危阴辄嫁怨而莫肯任患陛下亦既备尝知之矣今苟不大有以矫正之使精白一意则臣之所忧有不胜言愿陛下申饬群工益固邦本以惠海内诏榜朝堂此事即是敦厚六月丙寅上殿所奏今方行出耳</p><p>八月丁卯上与宰执论经术因曰朕每读书未尝苟必思圣人所以立言之意秦桧曰孟子云文王我师也周公岂欺我哉上曰圣人所自得者垂法后世又焉用欺秦桧曰陛下以通经得五帝三王心传之妙人臣何幸自古不遇治世之主则为人臣诚有难处今陛下以经术出治人臣因以托日月之光传诸不朽岂非幸会上曰读书不适用则不若愚人犹无过读书不适用为患更甚桧曰陛下持此心揆天下之事无不灼见底蕴矣
 殿中侍御史胡汝明监察御史施钜李益并与外任以言者论三人皆何铸所荐密与交通唱为不靖也</p><p>戊辰上问宰执曰界首犹未得皇太后的报秦桧曰据王次翁奏九日可到界首以理揆之此事必不爽约前萧毅行陛下明与约言若太</p><p>后果还自当谨守誓约如今岁未也则誓文为虚设此最切当上曰亦以此事卜和议谐否若还我太后大金亦守和议也
 端明殿学士何铸落职奉祠 左朝奉郎胡汝明知饶州施钜知处州左承议郎李益知建州 
右朝散大夫宇文师瑗直显谟阁右奉议郎张汲直秘阁并主管万寿观以将北行也右宣义郎福建路提点刑狱司干办公事赵恬特勒停先是宇文虚中因王伦使还附奏若敌人来取家属愿以没贼为言已见七年十二月至是都元帅宗弼来索虚中家甚急上遣内侍许公彦往闽中迎之恬虚中子壻也与其徒谋欲留师瑗一子为嗣守臣显谟阁直学士程迈持不可师瑗乃使恬以海舟夜载其属之温陵而身赴行在迈惧遣通判州事二人入海邀之言于朝故有是命汲先得衢州通</p><p>判旋罢之至是复去已而师瑗至行在上疏恳留秦桧不许虚中妻安定郡夫人黎氏请以所赐田易钱以行乃赐黄金百两焉据程迈奏师瑗家属以七月二十七日辰时下海今并附此黎氏乞以田易金在九月丁巳</p><p>庚午责授向德军节度副使王庶卒于道州许归葬其子之荀之奇抚柩而哭曰秦桧秦桧此讐必报亲旧皆掩其口曰祸未已也</p><p>辛未权工部尚书莫将与侍从两省官十一人以皇太后回銮同班贺上 诏吏部侍郎魏良臣就充馆伴使 秘书省校书郎兼权礼部郎官程敦厚为尚书礼部员外郎制曰摄宗伯之僚议常据古赐清闲之燕言切于时 太常丞吴棫罢以言者论其与孟忠厚偕行而专执一</p><p>偏之私附会奸人之论以亏损中兴孝治之美故也王明清挥麈第三录云吴棫浮沉州县晚始得太常丞绍兴间尚需次也娶孟氏仁仲之妹贫往依焉仁仲自建康易帅浙东言者论上表中含讥剌诏令分析仁仲辨疏以为久弃笔砚实托人代作孟虽放罪寻亦引闲秦会之令物色知假手于才老台评遂上罢其新任繇是废斥以终案孟忠厚以十四年春自江东移会稽明清小误也
 秘书省校书郎陈之渊正字王璧并与外任放谢辞以言者论其本孙近所荐又附范同何铸益肆其奸唱为弗靖也乃以之渊通判饶州璧通判福州</p><p>壬申命权工部尚书莫将知合门事曹勋接伴大金第二畨人使 尚书吏部员外郎江少齐送吏部与监当差遣右谏议大夫罗汝楫奏</p><p>太后还阙有期普天同庆而少齐方悒然不乐每谓金银价置增长居民日以迁移天官显曹异意之人岂宜叨据望行罢斥以靖国论故有是旨 拱卫大夫果州团练使知狭州吴琦为利州路兵马钤辖知兴州兼行营右护军选锋统制</p><p>癸酉镇四军节度使右护军都统制吴璘与观察使已上五人同班贺上后二日雄州防御使士＜姾疼唬镜仁人继对皆以皇太后将回銮故也 监察御史江邈迁殿中侍御史</p><p>甲戌御史中丞兼侍读万俟卨为参知政事充大金报谢使上顾卨曰勉为朕行卨顿首谢上谕大臣曰和议既定内治可兴秦桧对曰以</p><p>陛下圣德汉文帝之治不难致上曰朕素有此志但寡昧不敢望前王桧曰汉文帝文不胜质唐太宗质不胜文陛下兼有之上曰唐太宗不敢望汉文帝其从谏多出矫伪桧曰文帝能容申屠嘉而太宗终恨魏徵其为真伪可见上曰朕谓专以至诚为上太宗英明有余诚有未至也桧曰太宗之用智诚不及文帝之性仁也上曰然中兴圣政臣留正等曰唐太宗即位不数年天下气象一变兵力强而外国畏服人材盛而政事修举此汉文帝所不及者然人主盛德如天地覆载日月照临不知所以为功文帝于此亦庶几焉以其心术至诚故也太宗自谓三王以来拨乱之主莫吾若故负而矜之不及文帝远矣</p><p>乙亥荣州防御使带御器械邢孝扬充大金报谢副使翌日迁孝扬保信军承宣使官孝扬及万俟卨家各二人上念洪皓之忠命孝扬持金帛以赐卨至汴京其从吏有为人持书访其子者迓使以为言卨曰两朝以玉帛相见而后敢以私书入境然父子之情不过问安否耳发而视之如卨言次涿州又以南宫殴担夫告者曰一行装赍悉以车载不复调夫矣卨逊谢之乃止</p><p>丙子上谕大臣曰闻大金内侍有用事者今内侍中寄资有犯虽降官然俸物不减何以劝惩今小者有犯可恕即恕不可恕即挞之庶使知惧且云唐末内侍如田令孜辈群唱为乱者良由天子纵之所致朕今在宫中都知押班御药素号最亲密者非时未尝见见未尝不正色</p><p>己卯上谓大臣曰比闻大金中宫颇恣权不归其主今所须者无非真珠靸靸之类此朕所不顾而彼皆欲之则侈靡之意可见矣宜令有司悉与以广其欲彼侈心一开则吾事济矣时金人又须白面猢狲及鹦鹉孔雀狮子猫儿上亦令搜访与之上曰敌使万里远来所须如此朕何忧哉上又曰闻大金皇后擅政三省惟承后旨其主所言顾未必听且后性侈靡至以真珠装被追集绣妇至数千人后日更绣衣一袭直数百缗其风如此岂能久邪自古权归宫壸未有不亡者也</p><p>辛巳上奉迎皇太后于临平镇初后既渡淮上命秦鲁国大长公主吴国长公主逆于道至是自至临平奉迎用黄麾半仗二千四百八十三人普安郡王从上初见太后喜极而泣军卫欢呼声振天地时宰相秦桧枢密使张俊太傅醴泉观使韩世忠及侍从两省三衙管军从上行皆班幄外太后自北方闻世忠名特召至帘前曰此为韩相公邪慰问良久其后饷赐无虚月
 
武经郎冯宜民除名械送英州编管宜民为王次翁扈从礼仪使司准备差使次翁奏宜民在路妄造言语动摇人心今皇太后已渡江缘关报北使再来宜民复肆妄说若不惩戒浮言不止故窜之此恐与王明清记皇太后渡淮愆期事相关</p><p>壬午皇太后还慈宁宫太后聪明有远虑上因夜侍慈宁语久冀以顺太后意太后令上早卧且曰听朝宜早起不然恐妨万几上不欲遽离左右太后遂示以倦意上不得已恭揖而退太后复坐凝然不语虽解衣登榻交足而坐三四鼓而后就枕尝谓上给使者不必分宜通用之盖分则自为彼我其间佞人希旨必肆闲言自古两宫失欢未有不由此者后数日上以谕大臣且曰太后既归宫中事一切不复顾矣诏扈从太后官属左武大夫忠州防御使白谔等十二人皆迁官中兴圣政龟鉴曰太后之未归也则谕以至诚太后之将归也则示以喜色临平奉迎赡慈容而感泣慈宁居养侍乙夜而忘疲寿庆启燕称觞举仪雍雍乎其和也意有所向竭力供应肃肃乎其敬也当时父老童稚且叹曰不图</p><p>今日圣神母子重欢如此是其孝于事亲也</p><p>癸未百官诣常御殿门拜表称贺
 
张宇表曰臣宇言恭审皇太后回銮已至行阙者五兵不用静北徼之惊尘六騩遄归严东朝之大养庆流宫壸欢浃海隅中贺历观简册之所传或遇国家之大变冀一真于百罔讫正元之世无闻歌二圣之重欢初蜀郡之行匪远矧隔要荒几万里绝音驿踰十年为母子以如初越古今而未有恭以皇太后道隆阴化德协坤成奉警戒于先朝尽劬劳于圣子从翠华而远狩轸丹扆之深衷寝门莫展于晨昏使驿相望于道路无加于孝贵不足以解忧苟顺乎亲大可以刑四海原本脱一句修文德以来远人迎翟辂以言还戢</p><p>雕戈而不战祥生和气福简简而穰穰喜动慈颜乐融融而洩洩旧陪帷幄远伏山林以未尽之余年睹绝闻之盛事心存魏阙式同四表之欢目断尧天徒上万年之祝
 
毗陵张守劄子曰臣恭闻皇太后回銮有期中外大庆仰惟圣孝感通神明敌国归仁上天悔旤有此庆事夐绝古今行正东朝永展大养臣以抱疴畎亩莫获胆望天颜少伸赞喜之私无任欢呼忭跃之至谨录奏闻谨奏
 
秀水朱胜非进贺上劄子曰比者恭承皇太后归御东朝庆自一人欢腾寰海此实圣上孝德通于神明天心昭答亦惟硕辅尝总繁机谋国既深告猷有素致收成效逈绝前闻某叨被明恩属当重任方时多故不敢自谋仰赖沉几悉排浮议成兹伟绩尽出睿谟克图宗社之安肇自宫闱之庆非圣神孰能与此顾臣子</p><p>何力有焉岂图钧慈特枉珍翰述邦家之盛事诚贤哲之用心褒借过优省循莫称仰荷谦德不胜感悚之至 诏皇太后侄韦彦章与补忠翊郎合门祇候</p><p>丙戌诏以皇太后还宫遣执政官奏告天地 左宣义郎刘安常追毁所授文书特编管安常罗源人冒其兄守御免解恩中第后以捕盗改官至是为右迪功郎杨杰所告鞫实而有是命</p><p>戊子上服黄袍乘辇诣临平奉迎梓宫登舟易缌服百官皆如之己丑徽宗皇帝显肃皇后及懿节皇后梓宫皆至行在寓于龙德别宫以</p><p>故待漏院为之在行宫南门外之东帝后异殿始议奉安梓宫之礼或请姑寓僧坊太常少卿王赏曰孝子之事亲思其居处宣和内禅退居龙德今宜绵蕝仿行殿以治丧仪又议百官制服赏曰讣告始至已成服矣复服之非是特上与执事者常服改葬缌而已朝廷用之时梓宫既入境即承之以椁命有司预制衮冕翚衣以往及是纳椁中不改歛用安陵故事也百官服缌指挥在四月丁亥迁梓宫大椁指挥在六月丁丑用安陵故事指挥在七月丙申今联书之
 
史臣秦熺等曰案此系秦熺史论持议偏谬疑为后人搀入今姑存之上孝悌绝人前古帝王所不能及以二圣母后之在远也忧思感伤戚戚无一日舒容举足出言宸念未尝少忘衣不重帛食不二味居处惟茅茨之陋自奉悉简素有旨有能</p><p>还二圣母后者王侯节钺尽以充赏问安之使奔走道路殆无虚月终莫得金人要约建炎四年冬十月御史中丞秦桧归自金盖扈从北狩者累年朝夕侍二圣旁方靖康之变金人立张邦昌咸北面以事异姓桧独冒白刃不从抗辞乞存赵氏临大节而不夺金人敬奉之故知彼之事宜为详因曲折为上言之且念兵威未振知和好之未可通也既擢桧与政未几为右相方图维事机以济大业时左相吕颐浩嫉之力加沮抑桧既去位悠悠积岁用事者趣办目前无有任其责者绍兴三年冬十月金遣李永寿来徒多端须求矫诈无诚意春正月遣张谊等往北返事亦弗济七年春正月何藓自金中来报太上皇帝之讣上哀恸号哭遣王伦迎奉梓宫不遂而归八年春正月复往亦弗从上哀毁过制居三年</p><p>丧如一日每出荐奠号哭失声涕泗挥洒凡侍奉赞导之臣皆弗能禁止圣孝之美未易殚举上悼国步之多艰治功之未效且厌凡才不足倚也求助益切三月辛卯复拜桧右相久益知桧忠诚而谋谟可大有为也故议和之计决矣而左相赵鼎抑沮甚力因修史加恩制密谕直学士院吕本中为制词曰谓合晋楚之成不如尊王而贱伯盖豫为后日奸图鼎为首相不复留意国事用兵则徒擅都督之名略无措画及议和则阴怀首鼠于进对之际未尝有可否阴结党与肆为诋欺其负眷意如此迨秋遣通和之使而王伦等遂行后自金中还将及境矣和议之成否未能知鼎知不复任责亟为脱身自全之计力求解政又令其死党张戒乞复留鼎设为诡辞诳惑天听沮败善类赖上睿明不得肆其奸是年</p><p>冬十二月达赍遣张通古至欲先尽还河南故地徐议余事金诚意若是盖前此未有也自使者入境以及行朝士大夫议论汹汹皆以为不可信枢密院编修官胡铨上书力诋大臣冀必置之死地执政如王庶侍从如曾开李弥逊台官方廷实馆职范如圭等尤唱异论蛊惑群听其他不能遍举盖怀奸饰诈者但欲取一时市井虚名而利害不切于身初无体国亲上之意故趋向如此既而舆地果复亟遣官省治陵寝抚循民庶且经画数路急切之政故陷身异域者有更生之幸亹亹来归亟命韩肖胄报谢继令王伦蓝公佐迎梓宫及奉大母之归既而金之次帅乌珠恚功之不由已出遂渝前日之盟拘留王伦但令蓝公佐归因引兵犯汴都而留守孟庾等率众投降先是命刘锜以兵北戍以备不虞偶与</p><p>敌遇于顺昌锜于诸将中素号有谋与战至十数捷音相继以闻敌败衄而退朝廷度必再入犯于是大修兵备十一年果竭众以犯淮西必欲以全取胜时遣三大将领兵进击而岳飞阴有异谋迁延顾望拒命不进韩世忠张俊皆屡与之战杀获不胜计敌知我不易攻也率众退走既班师主上圣明察见兵柄之分无所统一凡有号召多托故不至于出师之际又不能协力徇国家恐有缓急必致误国大事乃密与桧谋削尾大之势以革积岁倒持之患一日大廷宣制除张俊韩世忠岳飞三帅为枢密使副由是天下兵柄尽归朝廷矣然是举也孰不以为善前此独无敢睥睨者有识之士方惧金人之平四方厎定而此辈跋扈自肆意外事有叵测者今一旦悉屏听命如玩婴儿于掌股之上销祸于未然既</p><p>已协诸军之公愿谓自此愿尽死力远近欢呼切叹睿断英果措意弘远知敌不足忧而太平可指日待也上既日新厥德内修政事专任一德之臣以为腹心益练甲兵治财赋悉豫为之图敌势数不利又知我之有备设施措画赫然惊人规模出其意表而战胜攻取兵威胜强非前日比且虞后悔之及遂纵莫将韩恕以归二人者使敌中被留阅岁且半无故听归其意盖必有在冬十一月果遣萧毅邢具瞻为审议使副必欲连和时众议纷纷莫以为然谓当堕其计中矣上以宗庙社稷之重下爱惜生灵且念梓宫未还母后兄弟久隔亦灼见敌情保其无他奋然独断桧力赞上以为图谋和议今踰十年矣前此乌珠争功故败成事今兹之来乃自为盟主敌善意也机会不可失无可疑者遂斥浮言排异议</p><p>从其所约一意迎奉之图既遣何铸报谢逮至敌庭默然无一言而返梓宫及母后之还亦弗知也铸自御史中丞迁签书枢密院事固宜与闻国论之余而犹持异意且疑贰而亟图归则今日之举非君相合德深见事情曷克有济初岳飞拥重兵据上流者累年稔成罪衅日图反叛至是皆暴章首告继踵逮核实于天狱悉得其情逆状显著审谳无异飞与子云及其党张宪皆赐死于是天讨有罪故桀傲者懔懔知畏咸奔走承命之不暇而政刑修明国势益尊强矣臣等窃惟金人为中国患今十八年矣唯修好通和实今日至计前后用事之臣费日穷年未有以为意者渊衷监观利害既审任兹大事实难其人爰出独断复命桧而相之其大节孤忠奇谋远识盖察之有素矣桧亦感不世之遇自任天下之</p><p>重精白以承休德不退缩以避事不猜忌以妒功不疑贰以败谋不矫激以沽誉其图事揆策料敌制胜咸仰契圣心用能夙夜自竭以符特达委任之意敌亦知所畏服无复敢肆有请必从不愆于素故上以安宗庙下以保黎庶送往事居又足以副天子宁亲之孝一举而众美具焉无不悉如其意成效章章若此向之拱手以幸失腾口以兴讪者皆叹服圣谟之不暇赧然羞汗悔前非之无及矣然是举也危疑险阻盖备尝之非独桧翊赞之难任桧之为难也书曰惟尹躬暨汤咸有一德克享天心受天明命以有九有之师又曰德惟一动罔不吉故臣等于今日之事亦云吕中大事记曰绍兴十年金人渝盟军民皆归咎于秦桧而桧傲然不动顺昌既捷之后先窜赵鼎而人无敢言矣柘皋既捷之后尽罢诸</p><p>将而兵隶御前矣向者战败而求和今则战胜而求和矣向者战败而弃地今则战胜而弃地矣向者使命之费犹有限今岁币银帛各三十五万匹两而贺礼又有金器千两银器万两锦绮千匹矣岳飞复唐邓张俊吴璘复商秦吴玠复方山和尚原皆间关百战而后得今吾不能有其地反尽割入于敌听其分画矣世忠田金陵岳飞田鄂王之奇田两淮吴玠田梁洋樊宾宗纲田荆州皆累年经理而后成今吾不能屯田反使敌创屯田军于河南矣吾国之民不肯入敌杀之犹不从而朝廷必以与敌使遗黎饮泣内恨而中原之人心失矣李世辅不顾其亲来归乌珠引避其忠今乃置之谪籍而中原豪杰之心失矣士大夫陷没敌中家属有在中国者徇敌人之情而悉还之方其去时如赴井阱而吾国衣冠</p><p>之气沮矣张俊深忌刘锜岳飞每言飞赴援迟而锜战不力遂与桧谋斥锜而杀飞而天下忠愤之气皆沮矣
 
何俌龟鉴曰我高宗皇帝所以徇奉春之拙谋坏祖生之壮志盖仁孝之心有所感触而不能不尔也故宁忍嫚书之耻而不忍废务在养民之事宁割鸿沟之半而毋宁辍未央称寿之仪敬观圣训有曰朕兼爱南北之民屈于讲和非怯于用兵也若敌国交恶天下受弊朕实念之知此则可以知吾君之仁又曰北望庭闱踰十五年几于无泪可挥无肠可断所以频遣使指屈已奉币者皆以此也知此则可以知吾君之孝</p><p>是月朝廷答金国都元帅宗弼书许以狭西地界绍兴讲和录皇朝答书仲秋渐凉伏惟某官钧候万福还归备言国公恩德不敢弭忘专</p><p>人来又承书翰岂胜感荷所谕狭西地界大约已定凤成阶祐四州已荷恩照前日所纳地图乃是恃赖情契不敢自外今蒙谆谕何敢固必已令郑刚中遵依五月中已报公文内备坐已降指挥分画去讫其商州亦当属上国并令郑刚中等差官交割今当不住催趣也前日图内止是告求川口关隘去处故不言及商州亦乞赐察淮北人民愿归乡者更不禁约据誓表中明言经官陈理今当遵依来训许其自陈至若文字往来告请指挥止令就泗州及邓州关报庶得沿边官司专一承领不致差失从来边州多是用此体例望详度也北人及张中孚兄弟张孝纯宇文虚中王进家属见行津遣所有稽迟皆有因由只如虚中家属往就赵恬迟留见己重作行遣勒停赵恬又专遣内侍许公彦前往迎押师瑗</p><p>到上国日可以质问也杜充家口尚在广州实缘当时帅臣连南夫纵其自便近还行遣南夫落职名又督责见今帅臣陈槖于当时经由州军已行根刷犹未见得著落只是寻见便当驰报郑亿年过蒙恩念特为取降圣旨已令遵守其他俟报谢使副早晚启行别得上状时中伏乞善保钧重谨奉启不宣川狭宣抚副使郑刚中遣选锋军统制兼知凤州杨从仪鄜延经略使兼知成州王彦合门祇候宣抚司干办公事范宁之偕割狭西余地金人遣朝奉郎直秘阁知彰化军节度使事贺景仁来分画乃割商秦之半存上津丰阳天水三邑及陇西成纪余地弃和尚方山原以大散关为界于关内得兴赵原为控扼之所先是左武大夫荣州防御使邵隆在商州几十年披荆棘立官府招徕离散各得其心自金</p><p>人败盟之后屡与敌战虽尝暂弃其城俄即收复终不肯去至是割界金人以隆为狭西节制司统制隆怏怏不已尝密遣兵为盗以劫之秦桧怒久之以隆知辰州
 
自休兵后川狭宣抚司及右护军分屯三边与沿流十七郡兴城阶凤文龙绵剑利阆西和州大安军兴元府及房州之竹山县按前后文此注应补入金洋潼川三处兴州吴璘所部仅五万人兴元杨政所部仅二万人金州郭浩所部仅万人惟兴州屯兵最多至二万有奇兴元府利州鱼关各万金州六千洋阆各五千皆有奇西和剑三千而赢凤绵阶三千而弱成州大安军二千而赢潼川千有奇文龙二郡与房州之竹山皆数百马之籍万三千计兴州境内为七千而弱关外四州为三千而赢此其大概也自诸将所屯外凡关外沿边待敌去</p><p>处则三都统司每春秋二仲遣兵更戍成州界四千六百三十人照应秦州道路岷州界九百二十五人控桅熙巩秦州道路凤州界三千八百五十人控扼凤翔府一带道路兴元府界千二百六十二人洋州界千一百二十四人并照应岐雍一带道路金州界一千六百人控扼商州永兴军一带道路合兴州界戍卒共万四千人又置烽燧四路凡一百六十二烽早晚举火传报平安此其大略也分屯更戍烽燧等事以四川宣制两司事类修入必非一年事今因分画地界附书之盖必地界以定而后如此措置也</p><p>九月庚寅朔上行奠酹梓宫之礼 入内内侍省押班提点慈宁殿蓝圭言奉皇太后圣后徽宗皇帝显肃皇后懿节皇后下项忌日诏报</p><p>礼部</p><p>辛卯尚书左仆射秦桧乞罢政诏通进司勿受章奏临安府毋得令家属出门</p><p>癸巳有司具送金国礼物常币外有金器极精巧上谓宰执曰此上皇时所用朕不欲飨之交邻国以息兵养民朕之志也上又言徽宗显肃之疾皇太后躬亲扶侍及启手足又与渊圣同办后事懿节之葬也亦然今三梓宫之来皇太后与渊圣呼当时躬葬事之役者待其毕集然后启歹□赞其思虑深远如此</p><p>甲午秘阁修撰江南东路转运副使王＜娙折迹旧集英殿修撰以奉迎东朝之劳也余人皆进一官 右奉议郎知剑州刘时为狭西转运判官</p><p>乙未少保镇潼军节度使信安郡王孟忠厚为枢密使时秦桧当为山陵使而不欲行故用忠厚徐梦莘北盟会编云秦桧欲去张俊枢密之任乃除孟忠厚枢密使非也 端明殿学士楼炤升资政殿学士知绍兴府将遣使北也</p><p>丙申枢密使孟忠厚为攒宫总护使户部侍郎张澄为桥道顿递使保成军节度使开府仪同三司领殿前都指挥使职事杨存忠为都护</p><p>内侍卫茂实为钤辖山陵非宰相护送自秦桧始忠厚乞攒宫有待报不及事一面奏知先次作圣旨行下从之忠厚所奏以绍兴三年九年十月己巳吴益申明状修入日历无之
 集英殿修撰江南东路转运副使王＜娙折迹疚两浙路转运使应副攒宫 金国人使殿前左副都点检完颜宗贤等朝辞诏参知政事万俟卨就驲伴宴 
宝文阁学士提举江州太平观綦崇礼卒于台州诏赠官推恩如故事崇礼为秦桧所憾所得遗泽其家畏惧不敢自陈士大夫亦无敢为之保任者焉</p><p>戊戌梓宫殿攒 诏奉慈宁宫钱二千万缗帛二万一千疋绵三千两羊千有八十口酒三十六石月俸万缗冬年寒食生辰各二万缗生</p><p>辰绢万疋春冬端午各三千疋冬绵五千两绫罗各千疋临安日供斗酒三羊节序羊十八口共成此数</p><p>辛丑尚书左仆射秦桧上所撰徽宗哀册文上谕桧曰哀册极佳盖语皆纪实故也乡昭慈挽辞众人所作文虽可观皆不及实朕当时所撰有俯随遗诰日犹似御帘时要纪实耳
 直秘阁两浙转运副使黄敦书以迎护之劳升职一等左朝散大夫淮东转运判官纪交直秘阁 
枢密院言昨降旨不得诋斥大金尚虑行移之间或有违误理宜申饬诏中外官司常切遵守时金国都元帅宗弼又遣使来言边吏以兵出塞朝廷亦遣书报之绍兴讲和录皇朝又书某启秋凉伏惟某官钧候万福专使两辱惠问感荷契爱垂谕上国讲修和好开示大信含生蒙福遐</p><p>迩同之此敝邑之幸也叙谢之诚言不能尽切闻元帅府自班师之后每常丁宁诸路帅守应守把兵官吏人等咸使仰体德意谨守封疆不得生事如此处制则天下安六合之外四海之内孰不钦服又闻近日诸处申达北界人马无故侵掠及谋画出入至于收纳叛人强夺鞍马又纵群寇攻掠县道杀伤官吏驱掳人畜焚毁舍屋及假装饰以草寇为名公然犯界惊扰百姓远烦开谕不胜骇愕虽是听闻未及已蒙矜恕然边吏妄作不遵约束甚不称某畏天事大之诚意已备录所示付四川宣抚郑刚中根刷南来人马依数交割与对境州军取收管公文仍令沿边诸将不得令人过界劫掠收接投来人马今出榜界上晓谕庶得疆场安静人民乐业信义敦笃垂裕无穷少副来诲还归知恩有自己就报谢</p><p>使副赍书信布叙前书所谕狭西地界亦已别修报书向寒切冀倍保钧重不宣</p><p>壬寅大赦天下制词曰上穹悔祸副生灵愿治之心大国行仁遂子道事亲之孝可谓非常之盛事敢忘莫报之深恩其词给事中直学士院程克俊所草也</p><p>癸卯右承务郎邢孝肃孝宽并直秘阁二人皆懿节皇后弟也 礼部侍郎施坰乞川狭进士赴殿试得同出身之人与免铨试从之</p><p>甲辰诏大金人使下三节人并许于宫门外上下马</p><p>乙巳少保尚书左仆射同中书门下平章事兼枢密使冀国公秦桧为太师封魏国公是日桧入朝至殿门外上遣干办御药院江咨赐以玉带使服之而入桧辞上曰梓宫归葬慈宁就养皆卿之功也此未报百分之一不必辞会要在十月十八日进封误也 诏福建官买茶送榷场上谕辅臣戒有司即偿其直</p><p>金主遣银青光禄大夫中书侍郎刘筈奉国上将军礼部尚书完颜宗表来丙午朝见朱熹撰张浚行状云公去国后每使至金主必问公安否方和议初定国书中有不得辄更易大臣之语盖惮公复用也案绍兴讲和录有金国主书三乌珠书七并无此语或又别有书姑附此当</p><p>求他书参考</p><p>戊申新玉辂成上观于射殿
 诏金国誓书藏内侍省绍兴讲和录有誓书 
参知政事王次翁充大金报谢使德庆军节度使提点皇城司钱愐副之王明清挥麈录称上欲诛次翁秦桧令出使等事已见八月丙寅皇太后渡淮注 
给事中兼侍讲兼直学士院资善堂翊善程克俊充翰林学士 
敷文阁待制提举万寿观兼侍讲资善堂翊善秦梓升敷文阁直学士权直学士院桧言臣兄老于翰墨自圣明所知今兹除授非臣敢预但以臣新被优恩躐正公槐之位一门并受宠命恐盈满延灾伏望许臣回授与兄进今职名不许
 权尚书礼部侍郎施坰充敷</p><p>文阁侍制提举江州太平观 大常少卿兼实录院检讨王赏权尚书礼部侍郎兼实录院修撰寻又兼侍讲 秘书郎秦熺试秘省少监</p><p>庚戌引见大金人使中书侍郎刘筈礼部尚书完颜宗表既见命枢密使孟忠厚就驲宴之筈等丙午日已朝见此日乃再引见也熊克小历于此始书之盖误绍兴讲和录有国书</p><p>辛亥上谓大臣曰朕戒慈宁殿诸人凡有阙毋得白太后第来白朕盖太后年已六十惟胸中无一事动作如意即寿考康宁无穷矣
 起复检校少傅宁国军节度使醴泉观使张中孚开府仪同三司起复龙神卫四厢都指挥使清远军承宣使提举佑神观张中彦为靖海军节度使二人将北去故特迁之 
中书舍人兼侍讲李易试给事中 起居郎张广起居舍人杨愿并试中书舍人愿仍兼修玉牒熊克小历于此书张广罢中书舍人实甚误矣广于此始为舍人其罢乃在明年六月</p><p>壬子金国大使刘筈等往上天竺寺焚香自是以为例 进士孔履常特补右迪功郎以上书可采也</p><p>甲寅诏伪福国长公主李善静决重杖处死初皇太后既还宫内人杨氏告其诈妄诏殿中侍御史江邈大理卿周三畏治之内侍右武大夫相州观察使李愕亦自北还言柔福帝姬在五国城适徐还而死绍兴十一年五月还父武功大夫荣州团练使中立诉于朝于是善静具伏开封人少居乾明寺以试经为尼初为金人所掠有内人张喜儿者言善静貌似柔福帝姬即伪称之后恐事觉脱身走河阳三鬻身于人同知大宗正事仲的闻而迎之至酂阳复为刘忠所掠然后入韩世清军中自受封以来所得俸赐凡为赃四十八万缗法当绞诏处死宣政使明州观察使提举亳州明道宫冯益宗妇吴心儿坐验视失实益除名送昭州心儿千里外州并编管驸马都尉常德军承宣使高世荣所授官仍追夺初善静赐第漾沙坑坡下骄蹇自恣积杀婢妾甚众皆埋第中寻以益与皇太后连姻心儿宗室妇免编管时世荣父公绘累迁武经大夫达州刺史合门宣赞舍人世荣后以父任为承信郎云熊克小历载此事于辛丑盖误今依日历附此
 奉国军承宣使永兴军路经略安抚使知金州兼枢密院都统制郭浩改金房开达州经略安抚使 
中书舍人杨愿假户部尚书左武大夫宣州观察使知合门事何彦良假奉国军承宣使贺金主正旦器币视生辰之数自是以为例熊克小历载遣生辰正旦四使在九月丁巳误也生辰使已先见五月乙未愿等九月丁巳乃降旨借官克不细考耳
 
先是金人求真珠靸靸等物秦桧以誓书不遣泛使乃谕盱眙军令录事参军孙守信往泗州谕守将周金令具奏达俟遣彦良出使附行此据徐梦莘北盟会编附入但梦莘以为秦桧作书与知盱眙军向子固案子固今年十二月方除盱眙或因此移附本月乙卯懿节皇后灵驾发引显肃皇后次之徽宗皇帝又次之是日上缌服启奠祖奠于龙德宫吉服还内</p><p>丁巳尚书右司员外郎郑朴为起居郎 礼部员外郎程敦厚为起居舍人 直秘阁夔州路提点刑狱公事何麒试太常少卿</p><p>戊午尚书度支员外郎李椿年为左司员外郎 屯田员外郎李若谷守右司员外郎</p><p>建炎以来系年要录卷一百四十六</p><p>建炎以来系年要录卷一百四十六金人地名考证</p><p>乌凌阿原书作乌陵误改见卷一</p><p>达兰原书作挞辣误改见卷一</p><p>乌珠原书作兀术误改见卷一&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235624.html' class='pagedaohang'>【上一篇】<i>:卷一百四十七</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235622.html' class='pagedaohang'>【下一篇】<i>：卷一百四十五</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>