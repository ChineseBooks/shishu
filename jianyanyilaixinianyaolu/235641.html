<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百二十八</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百二十八</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235642.html' class='pagedaohang'>【上一篇】<i>:卷一百二十九</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235640.html' class='pagedaohang'>【下一篇】<i>：卷一百二十七</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴九年五月庚辰朔亳州民陈达等请输税以助国用上不许 中书门下省检正诸房公事闾邱昕权尚书吏部侍郎 
左司员外郎陈橐权刑部侍郎 起居舍人王次翁试中书舍人 右司员外郎林待聘试起居郎 左司员外郎程克俊试起居舍人 
中书舍人刘一止转对言神宗复隋唐之旧始置义仓然而推行之意有未尽合于古者今置仓入粟止在州郡岁饥散给僻远之民罕沾其利臣谓当于本县乡</p><p>村多置仓窖自始入粟以及散歛悉在其间大县七八处小县三四处远近分布俾适厥中如未有仓窖则寄寺观或大姓之家县令总其凡以时检校遇饥馑则丞簿尉等分行乡村计口支散庶几僻远之民不复弃家流转道路此大利也疏奏不行嘉秦四年五月诸县置仓
 
右谏议大夫曾统言今县官岁入仅足以支出国计可谓急矣有司既不知养财之术又不知节制之度岂不殆哉且以去冬及春以来遣使之费言之命韩肖胄报聘金国又命王伦交割地界遣方廷实宣谕三京河南命郭仲荀留守东都遣周聿郭浩宣谕狭西遣士＜娯檠櫍菊澎獾o谒陵寝又命楼炤至永兴等路宣布德意凡此七使所携官吏兵民不知其浩费当几何窃闻熙宁命宰相韩绛宣谕狭西才费十八万缗时论沸腾</p><p>以为大咎今一使之出巳数倍于昔合而计之不知其几何矣虽事有出于不得已者而援引体例皆非旧比臣愿检照国朝旧遣使命则例裁定其要使前有所稽后为可继庶几可以及远从之
 资政殿大学士新知福州张浚辞免新命上不许中书舍人兼直学士院李谊复言顷为谏官累论浚过失不肯草诏乃命舍人刘一止撰述用金书递趣行</p><p>癸未直龙图阁知明州周纲为中书门下省检正诸房公事 尚书右司员外郎范璇枢密院检详诸房文字王鉌并为左司员外郎 吏部员外郎魏良臣大理少卿潘特竦并为右司员外郎 吏部员外郎晁谦之为枢密院检详诸房文字 秘书省校书郎兼实录院检讨官邵</p><p>溥知果州时上属意史官所以顾溥甚宠尝赐御府法书黄金器锦绮珍剂而言者论其过乃命出守</p><p>甲申太常少卿周葵守殿中侍御史赵鼎之始相也葵在台中尝连章极论赵子淔不可用语侵鼎坐是不得其言而去逮秦桧独相意葵必憾鼎再引入台葵行状云公语人曰元镇已贬某固不言虽门下客亦不及也按葵论董弅所称权臣即是指鼎今不取一日内降差除四人葵言愿陛下以仁祖为法大臣以杜衍为法桧始不乐
 秘书郎何铸为监察御史</p><p>乙酉宗正少卿三京宣谕方庭实言永安永昌陵制度极为简古将来徽宗山陵乞明诏有司务从简俭上纳之</p><p>丙戌名显肃皇后神御殿曰承顺时原庙未立承元承顺殿皆寓行宫天章阁之西 武经大夫潍州团练使知亳州王彦先应诏言利害赐敕书奖谕</p><p>丁亥龙图阁直学士提举江州太平观李迨为京畿都转运使初命吴革为畿漕又用赵子淔子淔入见不果行乃命迨往 少师京东淮东等路宣抚处置使韩世忠请倚阁俸给之半以助军用不许</p><p>戊子大理少卿周三畏为大理卿 左朝奉大夫赵令衿提点福建路刑狱公事 是日判大宗正事士＜娯檠櫍颈部侍郎张焘朝谒</p><p>永安诸陵前二日士＜娯檠櫍镜戎梁幽厦窦械阑队皆言久隔王化不图今日复得为宋民有感泣者士＜娯檠櫍镜热氚爻桥荆履蘖随宜葺治成礼而还陵下石涧水自兵兴以来久涸二使到水即日大至父老惊叹以为中兴之祥士＜娯檠櫍镜燃瘸陵留二日遂自郑州历汴宋宿泗淮南以归行在中兴圣政臣留正等曰山川草木之所好恶与人情不相远也以山川草木为无知欺孰甚焉周公庙在岐山西北所谓润德泉者世乱则竭此皆物理之常然者</p><p>庚寅奉迎钦先孝思殿祖宗御容赴行在先是刘豫入东京毁天章阁迁御容于启圣院至是王伦遣官辨认以闻故有是旨 诏环庆经</p><p>略使赵彬免兼权狭西诸路都转运使从所请也</p><p>壬辰东京留守王伦言自至京师民李兴等献银帛刍粟以赡军诏奖之还其献 秘阁修撰四川宣抚司参议官陈远猷复为四川转运副使俟吴玠辟到参议官日令赴任本司题名陈远猷绍兴七年三月初六日到任十年闰六月十六日致仕与此不同未知远猷去而复回题名脱漏或以宣司便宜之命未尝解去也当考</p><p>癸巳河南诸州进天申节银帛上曰新复州郡财用无余此宁免于扰民其勿受如取于民者令散还之时宿州诸县以迎两宫为名沿路</p><p>盖屋上曰新民岂可重困乃罢县令仍诘守臣纵而不举之罪先是左宣议郎王之道尝遗左谏议大夫曾统书大略言金人自宣和靖康以来愚弄朝廷有同儿戏而朝廷之上乃独断然以为非奸非诈惟恐奉承之不暇前日刘豫之擒未远又况包藏祸心未易窥测且事固有未见其利而先见其害淮西兵火之余遗民百无一二重以奉迎两宫之故窃尝以一邑计其费不下五七万缗使金人诚还两宫斯民正复竭膏血鬻妻子以应所须犹将欣然不尔虽食王伦之肉何能谢哉愚谓今日之事殆古人所谓可吊不可贺者请以五事备吾君之采择其一渊圣南来俟其渡河即请下手疏以自讼其二梓宫及渊圣到日自天子以下素服郊次而哭仍密谕河南所过州县一切准此而其供张之类纯用布素</p><p>其三窃闻梓宫以下神榇无虑十百请委西京守臣豫修陵寝继遣一二大臣莅葬取神榇之最下者斵而视之然后奉安且令诸道饬武备以戒不虞其四两宫宿食供顿所经或无屋宇乞依南郊青城故事预办数千匹之青布临时张设以庇风雨而明诏诸路勿造宫殿勿饰器用以重费民力其五梓宫之还天子宜哭泣衰绖以从未葬之礼统不能用也时东京留守王伦亦请梓宫所过州县举哀致祭上从之王之道上曾统书在此月今因行遣宿州事附见王伦奏请在此月丙戌
 徽猷阁直学士仇悆升宝文阁直学士充狭西路都转运使 左朝奉大夫知徽州吴伟明直秘阁应天府路提点刑狱公事</p><p>甲午尚书都官员外郎丁则知道州秘书省正字汪应辰通判建州枢密院编修官赵雍通判泸州并免辞谢三人皆以论事忤秦桧故出之雍尝有书亦论不当议和事 降授左朝奉大夫直秘阁宇文彬送吏部与合入差遣彬守果州坐献嘉禾图降罢至是上书讼土居士大夫十余人之罪中书言理合惩戒故有是命</p><p>乙未尚书祠部员外郎刘昉为礼部员外郎 著作佐郎张广为祠部员外郎 秘书郎朱敦儒为都官员外郎 左朝奉大夫新知简州蒲贽为荆湖北路转运判官 枢密院计议官曾□□聿提举淮南东路茶盐公事填复置阙□□聿肇子也自两淮复置监司而盐事以漕臣</p><p>兼领议者以为今盐课岁入一千三百余万缗而淮东为七百七十余万缗且新复州军多仰淮东盐货般贩利入最多故复置官提举 武义大夫忠州刺史主管万寿观公事邢孝扬落阶官为成州团练使</p><p>丙申上谓辅臣曰铺翠销金之饰屡诏禁止宫中虽无敢犯而有司奉行不虔市肆公然为之权贵之家至有销金为舞衫者可重立告赏在必行秦桧退而批旨第令广南监司督责缉捕采贩翡翠而已
 
权刑部侍郎陈橐请申饬诸路大辟具狱非有可悯之实不得附会迁就论奏如稍违戾即寘之典宪诏本部检察橐又请立限下新复州军具文武官未经真命员数申朝廷换给事下吏部后不行</p><p>戊戌尚书省勘会国家经费惟仰二税间有陈乞蠲免之人理宜禁绝诏户部遵守执奏如有已经施行者并改正此似为张俊设当考 徽猷阁待制新知泸州刘观罢以御史中丞廖刚论观在伪楚时尝有指斥渊圣皇帝之语故也 资政殿学士左光禄大夫提举凤翔府上清太平宫宇文粹中薨赠少保</p><p>青田县童子梅元眉七岁丧其祖抱棺而寝守墓不去夜有群鹊喜噪祥光照冢上守臣以闻庚子诏赐粟帛</p><p>壬寅诏自今百官并久任如有侥冒陈乞之人取旨黜责时殿中侍御史周葵论自顷大臣市恩而不任怨爵赏轻而人有奔竞之心刑罚</p><p>弛而下无畏服之意风俗不靖职此之由甚者布衣献书敢纳宰执州县官有请诛大臣者此风岂可长哉愿诏大臣悉心奉法渐矫前日之弊故有是旨布衣荐宰执恐是指周南仲已见七年八月末未知即此否或又别有上书者当考</p><p>癸卯起居舍人程克俊言河南故地复归版图父老苦刘豫烦苛久矣赋歛及于絮缕割剥至于蔬菓宿债未偿欠牍具在欲望明诏新疆州县取刘豫重歛之法焚于通衢诏如所请豫之僣也凡民间蔬圃之田皆令三季输税又令民间供赡射士宣谕官方庭实尝言其不便事下</p><p>诸路漕臣措置故克俊及之上因言太祖皇帝混一天下当时强藩悍镇与方命之臣既归在朝廷皆加容贷今中原官吏复还本朝朕方以天下为度凡旧染之污一切务在兼容上又曰今恢复新疆正是求治之初士大夫在外者輙辞难避事在内者多循私立异卿等当分别明示赏罚方庭实奏请在是月癸巳今并书之
 
诏两浙转运司措置明州广德湖利害申尚书省湖在州西十里外周回五十余里灌民田近二千顷亩收谷六七斛自政和末始废为田得租米万九千余斛近岁仇悆为守又倍增之绍兴七年然民失水利所损谷入不可胜计至是中书门下省检正诸房公事周刚自明州召归请复废田为湖故有是旨焉
 左迪功郎张行成献刍荛书二十篇其首曰定谋大略谓关中汴洛之地我</p><p>无故得之然敌情未可测意我得关中必以蜀兵实之得汴洛必以吴兵镇之留梓宫以多索贿赂我必竭吴蜀之财以奉之兵移则守解赂重则财困然后求我之衅正彼之名举兵以来乃得志矣自古讲和多矣未有终久不变则审处慎行乃今日有常之谋不可胜之术也次曰审势大略谓天下形势不过乎三曰强曰弱曰强弱之中故或战而图之或和而图之或守而图之及其成功一也国家南渡远在江左诚弱矣然昔日之败本由人不知兵故望风奔溃遂成孺子之名顷年以来人材日经事兵将日练习天下之心稍怒忠义之气渐振咸思效死于敌故金人三败于蜀再败于吴一败于楚况项羽以会稽高祖以汉中皆取天下则其弱亦不必忧今日和议恐未坚也战守二事必居其一矣倘审势慎</p><p>守不与敌遽绝阳交而阴图之俟我之力既全敌之志已殆一举而灭之则亦何远之有次曰议都三篇大略谓当今地之可都者莫如金陵自过江以来十余年矣庙堂之上未有发斯议者其弊有二一曰苟且不任事二曰夸诞不务实且今河南既还返汴洛迁关中臣知必不敢也莫若励志竭力以建金陵之都犹不失晋元帝也或曰曷若稍徙荆楚以为进取之资臣应之曰方城之山推车可上汉江之水褰裳可涉此之谓险阻浅一不便也江南之师遇涨则隔吴越之众泝流则迟此之谓应援难二不便也前耕襄许寇难实逼后视湖湘膏腴复鲜此之谓地利薄三不便也荆楚虽未可都亦不可轻可顺流而东形势便利此之谓抚吴之背断三峡之口则蜀虽劲兵亦莫能前此之谓扼蜀之吭若夫用荆</p><p>州之众涉汉水踰方城不十日间汝洛震动此之谓撞敌之胸故势不得不重若建为留都示人以渐命宰相为留守出御史于留台如今八路铨选远方类试揽此二者萃于留都亦足以振接天下之势维络远人之心矣次曰议地三篇大略谓今河南之地欲奄而有之即力所未能若贪而信之恐害必遄至若因而利之据其可据割其当割最为得策如秦陇之上附之于蜀淮汉之内附之吴楚有其地土有其人民此据其可据也秦陇之下淮汉之外或择豪杰或因旧将裂而藩镇之此割其当割也次曰议蜀二篇大略谓农以田商以货二者蜀民所以生自新法行增和买免役二年复有对籴之米激赏之绢募兵赡家之钱比昔时之税不知几倍茶盐酒法一变官收九分之息下无毫末之利今关中虚竭</p><p>方赖蜀以供给征歛未可遽轻若改纪其政大为措画使冗兵可消冗官可减冗费可节如是则民力苏矣臣窃谓为蜀之计者当固边而息民固边莫若专任息民莫若省事今取熙秦二路附之于蜀而于山南置秦蜀宣抚外则分之一付于人此专任也内则并之一付于法此省事也次曰立志大略谓志不可以卑弱亦不可荒唐江左自并蜀地抗衡中原垂三百年今河南新复之地虽未尽获其用亦可假以为藩篱苟有立志焉事何患其不济次曰遣使大略谓梓宫亲属悠悠未返若迫而求之则要我益坚若遂赂之彼虽先归梓宫而母兄弟未必归也苟若缓而图之卑辞可以屈已厚币不可伤国数年之后积财训兵我强敌畏而使者得如侯公养卒有辞藉口以张其说则梓宫亲属何患其不归耶次</p><p>曰任相大略谓古之人君定大难济大功者必择宰相与之终身未有中道輙易者故虽有嫌疑弗信虽有过失弗问要其终之成功而已方今多难择相而任之愿以太祖为法次曰蓄力大略谓自古窃据中原未有三十年不变乱者若能痛自刻厉积粟训兵求材练将俟时至而赴之会稽之耻可雪矣次曰建亲大略谓本朝宗室亲近者虽有爵号而无土宇权柄故靖康之难拱手偕行赖陛下适总兵在外不然何所顾藉以继此配天之业今宜搜访天下宗室稍分之以权任之以事数年之后安知无挺挺著见者次曰搜奇大略谓国朝以诗赋取士又有免举推恩之法如贤良之试六论皆注疏之学豪杰之士岂肯俛首作此方今外有巨敌正急人材之秋如谋任帷幄武堪将帅辩可奉使若此等类宜使</p><p>在位各举所知阔略细故务得奇才如是而英雄豪杰庶无在下之叹次曰省官大略谓欲节财用以专军湏莫若并州县省官吏若谓亲老家贫或仰禄以为养假令任子之未及年进士之未登科固必有术以生亦岂仰禄而食今若恐英豪失志则宜开自荐之路如州县之残破者愿自效而安辑壤地之荒芜者愿自效而营垦或备驱使于剧边或充奉使于绝域材有堪此咸许自陈则英豪之士当自頴脱余子虽群讥聚谤安能南北奔走哉次曰惜谷大略谓天下之谷半縻于酒今若为令非岁时不许造酿岂惟可惜谷而人乐于供上所得将愈于榷酤矣次曰实内二篇大略谓孙皓之守吴惟恃江险不修内备故杜预以破竹策之刘禅之守蜀也亦恃山险自姜维汉中之外惟有罗宪屯白帝以备吴霍</p><p>戈屯夜郎以备蛮其余郡县罕有精兵强卒及钟会以重兵扼姜维邓艾由江油道入葛瞻一败后主遂降今吴蜀之地兵素弱若用以备敌则吴沿江一带蜀随山数处宜有宿将总兵镇扼之至于内郡莫若乡兵汉之材官骑士可用为法若因保甲之旧精择而教之置材武上中下三等之科事艺进者递迁退者黜责阶至五百人长得副尉千人得比校尉人知此途可以进身将乐然为之矣行成又献七引一篇其意谓今日之势未可一战复中原也故托晋元帝以寄意焉行成临卭人也</p><p>建炎以来系年要录卷一百二十八&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235642.html' class='pagedaohang'>【上一篇】<i>:卷一百二十九</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235640.html' class='pagedaohang'>【下一篇】<i>：卷一百二十七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>