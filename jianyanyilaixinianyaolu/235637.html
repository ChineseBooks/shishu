<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百三十二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百三十二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235638.html' class='pagedaohang'>【上一篇】<i>:卷一百三十三</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235636.html' class='pagedaohang'>【下一篇】<i>：卷一百三十一</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴九年九月戊寅朔尚书右司员外郎魏良臣为左司员外郎 司农少卿陶恺为右司员外郎 
龙神卫四厢都指挥使护国军承宣使李世辅言初归朝日有父母兄弟之讎臣曾报复乞待罪诏世辅有功鄜延特放罪后四月引对便殿上谕曰卿忠义归朝立功显著乃起复故官赐名忠辅除枢密院都统制俄又赐名显忠显忠换给日历不书或是楼炤行府便宜所命也按日历显忠待罪及朝见并不带持服字令乃云特与起复或是因上殿乞解官当考
 京东淮东宣抚处置使韩世忠乞以显忠为本军统制官上不许显忠行状云公与韩世忠同乡里</p><p>而未尝少屈于韩及公归朝韩力于上前奏乞公于麾下上以公才非韩所能服遂以枢密院都统制处之
 
靖康建炎之间世忠已立功为观察使而显忠尚未官且年小于世忠二十余固非其侪匹也显忠既归朝继为刘光世杨存中军中统制而世忠视存中为先达且威名年位又皆过之存中能服显忠胡谓不能服之哉盖自赵鼎再相朝廷渐欲易置偏禆秦桧又忌世忠故不欲骁将畀之耳行状缘餙而云盖非其实</p><p>己卯光山军承宣使枢密副都承旨钱愐为德庆军节度使提点皇城司愐副签书枢密院事韩肖胄使金国归故有是命 中书门下省检正诸房公事范同论私盐穷究来历之害以为州郡徒刑殆无虚日深可悯恻臣尝询究利害而得其详盖比年以来亭灶煎盐起止火伏之</p><p>法尽废略无稽察致亭户私煎莫知纪极虽许额外煎到盐卖纳入官而官价低小校之私卖不及三分之一又场监乞觅减克迟缓艰阻坐罄赀粮如是则私卖与官鬻孰利欲望命有司讲究先革私煎之毙其次斟酌煎盐实费立定适中价直仍关防场监之际勿令循蹈前辙庶几亭户所煎有限纵有賸数不归于私而以输官为便非特法行禁止囚系渐少亦使利归于公上国计不为小补诏户部措置
 合门祗候吴益为武翼郎合门宣赞舍人承信郎吴盖为合门祗候</p><p>辛巳左朝请郎刘化源左奉议郎米璞刘长孺并转两官主管台州崇道观新凤翔府府学教授阴晫特改合入官时签书枢密院事楼炤</p><p>言璞不污伪命化源陷金十年不屈长孺当刘豫僣逆尝致书劝豫转祸为福为豫所囚臣尝召至本府并欲津遣赴行在而璞苦风痹右足几废化源长孺亦皆老病不任道路乞并转官与宫观差遣璞化源初见绍兴元年三月长孺初见建炎四年九月又言晫亦是陷隔以来守节不仕之人乞更赐褒擢故有是命先是宣谕使周聿亦上璞化源忠义于朝诏赴行在八月戊辰会炤出使遂就进官焉其后金人复背盟长孺知华阴县不屈而死化源等除目以林待聘外制集修入日历不如是之详也</p><p>壬午左朝奉郎郑亿年言有收到祖宗诸后御容五十余轴今被召入觐见在舟次乞令临安府差人奉迎入内从之亿年之过常州也守</p><p>臣直秘阁王缙不为礼且面诘愧之既至行在秦桧复以亿年为显谟阁直学士提举醴泉观奉朝请继欲复亿年伪授职名参知政事李光榻前面折之乃止此以朱胜非秀水闲居录修入明年正月甲辰亿年竟复资政殿学士</p><p>癸未楼炤言川狭既分屯人马已将自军兴以来创生科敷悉行蠲免凡八十余万贯石上曰四州久屯大兵不无科湏今故地归复兵各分遣得以减罢遂可爱养民力矣上欣然喜见于色
 
起居郎周葵乞将犯私茶盐人免根问来历上曰犯榷货者不根问经由此嘉祐著令仁宗盛德也举而行之则吏不至并缘狱不至滋蔓可速令省部相度后不果行熊克小历载此事在九月丁未盖误
 给事中苏符试尚书礼部</p><p>侍郎仍兼资善堂翊善 
枢密直学士成都潼川府虁州利州路安抚制置使知成都府胡世将为宝文阁学士川狭宣抚副使置司河池诸路并听节制世将精神明悟娴习吏治其守成都甚有政绩至是就用之世将既除宣副诸将皆贺世将语之曰世将不能骑射不知敌情不谙边事朝廷所以遣来者袭国朝之故事以文臣为制将尔自今以往军中事务皆不改吴宣武之规模世将有所未达诸公明以指示或诸公有所未达者亦当奉闻各推诚心勿相疑忌共济国事可也诸公皆拜谢
 
初资政殿大学士张守帅江西以郡县供亿科扰烦重上疏请蠲积欠损和买罢和籴及裁减军器物料上欲行之时秦桧方损度支为月进且曰虞四方财用之不至也览疏怒谓人曰张帅何损国如是守闻之叹曰</p><p>彼谓损国乃益国也至是成都阙帅桧遂拟以守代胡世将上曰张守素弱岂堪远道江西盗贼宁息人方安之无庸易也桧乃止此据赵甡之遣史
 履政大夫莱州防御使知河州白常为泾原路马步军总管 起复武功大夫博州剌史熙河路马步军副总管知巩州兼管内沿边安抚使魏玠知河州兼主管洮西沿边安抚司公事
 翊卫大夫和州防御使熙河路兵马都钤辖行营右护军右都统制军马李师颜兼知巩州兼管内沿边安抚司公事 
武经郎吴浚充环庆路兵马都监浚革子也在狭西用楼炤请而命之 
权户部侍郎晁谦之言议者谓自古理财之臣皆无善终所以近世习而成风不复以理财为言臣以为不然聚歛而兴利固非所宜如经理常赋以足国裕民又安可缓今日官物多陷</p><p>失而州县寝不加省宜有以救其毙而革之至于劝农欲垦无遗利督赋欲输无逋期广储蓄之计以备水旱遵茶盐之法以通商贾凡若此者宜悉令条画以闻从之熊克小历载此疏于绍兴十四年按谦之明年闰十月改工部十一年九月罢十四年乃在抚州不知克何以差误如此</p><p>甲申左朝散大夫权尚书礼部侍郎兼侍讲冯楫左朝奉郎试中书舍人兼侍讲刘一止并试给事中左通直郎试中书舍人兼侍讲兼直学士院李谊试工部侍郎兼职并如故旧制职事官同日除者以寄禄官为序至是一止审于朝乃诏一止系自中书舍人除授序位在楫之上焉是月壬辰降旨
 右通直郎张汲添差通判衢州汲孝纯子上召对而命之</p><p>乙酉故同州观察使李永奇特赠镇西军节度使永奇妻令人蒙氏特赠安化郡夫人以其子显忠归正故也于是显忠弟左武大夫沂州团练使世寿武显大夫博州剌史世延修武郎世武侄忠训郎师道及显忠之子秉义郎师政各赠五官永奇乾道初赐谥忠壮</p><p>丙戌皇叔检校少师光山军节度使开府仪同三司判大宗正事士＜娯檠櫍痉馄氚部ね跻猿陵还特封之也日历无此今以会要及中兴玉堂制草修入</p><p>戊子楼炤言永兴军保福院有姓张人自称赵王上皇第五太子系杜＜娡跛龋剧龌屎笾子小名仲山年十九本军已差官祗应日为</p><p>给食契勘所供年纪称呼诈伪不实已下本军根勘诏趣具案以闻
 
直徽猷阁利州路提点刑狱公事宋万年为永兴秦凤等路提刑兼提点弓箭手措置营田又以行营右护军统领樊彦知洮州贺景仁知邠州向洌知鄜州皆用楼炤请也上曰炤经理关狭每有奏陈颇合事宜兼为朝廷得此人材以济国事尤可嘉也利路提刑题名宋万年八月五日赴枢密行府取禀差充永兴秦凤等路提刑在此前已月余盖炤先除而后请也景仁洌前衔未见当考
 秘阁修撰新知单州柳约知蔡州左朝奉郎叶夏卿复直秘阁知单州 诏左承奉郎高頴令引对頴河南人</p><p>宣和末中进士第金豫之际隐于民间楼炤言其忠义上召见遂以为国子监丞</p><p>己丑诏诸军旧带大河以北差遣之人并改带河南州军差遣 行营右护军后部统制兵马李永琪知凤翔府秦凤路兵马钤辖孙注知成州</p><p>庚寅罢经制司其诸路常平事令提刑兼领始用曾统奏也常平法起于西汉岁豊则敛歉则散后世讲之尤详秋成则歛春饥则散可以平物价抑兼并人有接食官无所阅法至良也熙宁初王安石修水土之政与筦榷之利置提举官以常平司为名当时所行新法如免役坊场河渡青苖市易方水田利皆俾提领遂为民患议者不察但云常平法可废建炎初遂尽罢提举官时诸路苖役羡钱各不下百数十万缗朝廷</p><p>草创多取诸此次年吕颐浩等言常平法不可废其附益之者如坊场免役等可行青苖市易等可罢有诏委颐浩等详议已成书矣会南渡未及行已而言者概斥提举官不可复前议遂寝其后或隶提盐司或隶发运司或隶经制司终无定论而兵火焚荡户部及州县图籍皆废财赋多失矣</p><p>辛卯楼炤奏以修武郎合门祗候知同州郝抃知狭州富平之役抃以庆阳叛至是用之上览奏问秦桧曰狭州合差是何臣僚桧曰系旧差文臣上曰武人作郡往往不晓民事又多恣横今日所还州郡久陷金豫尤湏守臣得人使之爱养百姓非武臣之所任也可自今只差文臣</p><p>庶能宣布德泽亦以收还威柄
 承议郎蒋汝翼知醴州汝翼以进士得官建炎末为文林郎知成安县陷于金积迁至是官河南初复汝翼赴行在待罪诏与合入差遣遂有是命汝翼放罪在今年五月丁亥 
诏今后诸军不许代名事见绍兴六年末以言者论自都督府随宜措画以来冒名窃禄者不知其几乞加厘革故也 
泾原路经略安抚使张中孚言边隅无警望许臣入觐阙庭诏俟春暖起发既而秦凤等路提点刑狱公事宋万年遗川狭宣抚副使胡世将书言昨颁降新复河南诏书张中孚等初不曾拜却将金国诏书宣读百姓见诏书上有本朝庙讳御名皆不忍闻万年昨密问吴璘万一兵复渡河如何措画璘谓中孚等重兵在手为秦凤腹胁之患内外相应必来捣虚我军既守家计安能远</p><p>出接战以此见中孚等阴藏奸谋所系非轻世将即具以闻且言臣昨论奏逐人罪恶以谓朝廷方守信誓不欲遽易帅守然中孚等并已降指挥许令入觐欲望因其自请别与差遣于是中孚等皆改命</p><p>癸巳左迪功郎王从一改合入官依旧太平州州学教授从一以荐对故有是命</p><p>甲午名皇太后宫曰慈宁 直秘阁主管台州崇道观王浚明知亳州</p><p>乙未工部侍郎王次翁权资善堂翊善以苏符出使故也 武功大夫忠州防御使韩公裔特转行右武大夫明州观察使上以公裔给事</p><p>藩邸及今三十余年积勤劳故有是命 故成忠郎卢大受特赠修武郎官一子以绍兴初结集忠义欲解庆阳之围为刘豫所杀故也事见绍兴元年四月 川狭宣抚司以便宜增印钱引二百万道应副狭西使用时右护军之移屯者当用籴本钱四百三十万引而计司乏籴本钱乃有是请焉</p><p>丙申诏汝州郏城县故资政殿学士苏轼坟寺以旌贤广惠为名以孙礼部侍郎符援范镇家赐刹例有请故也</p><p>戊戌张洵知同州未见前衔 拱卫大夫威州防御使温济勒停南剑州编管济为京东淮东宣抚处置使司提举一行事务以其徒左武</p><p>大夫耿著阴事告于朝语连韩世忠故有是命世忠意未快连上疏奏济狂惑犯分罪恶显著乞遣至军中诏济移万安军编管王次翁叙纪云济以世忠阴事来告上命黜居湖南世忠连上章乞遣至军中词甚不逊按济先贬海外十一年七月乃移潭州叙纪误也移万安日历不载今以世忠奏状修入林待聘外制集左武大夫耿著掴人至死降五官军前自效恐即是此事当求他书参考</p><p>己亥太尉东京同留守郭仲荀言所带在京人马已至镇江先是上召仲荀赴行在仲荀因与刘豫之众五千七百余人南归熊克小历称仲荀领刘豫下兵八千以还而枢密院勘会指挥乃云仲荀将带东京官兵五千七百二十八克恐误上谓秦桧曰仲荀善人也但驭众非所长</p><p>姑令驻彼别选人代之桧曰孰可当者上曰极难其人欲于二三大将统制官中选之桧等言董先牛皋才具上曰二人诚骁勇然先好货皋嗜酒未可驭众时京畿提点刑狱公事辛永宗与仲荀偕来上亦以其诞谩不可用桧曰外人不知陛下察其奸状乃谓最蒙眷宠上曰朕何尝喜之如道宗更不循理亦不可用既而桧等请以枢密统制官雷仲代将其兵从之奏雷仲管镇江军马及上称皋先未可驭众乃十月戊午事今并书之</p><p>庚子故中大夫直龙图阁赵叔近赠集英殿修撰以御史言叔近有功于杭秀之民不幸死于乱兵望量加褒恤故也事祖在建炎二年</p><p>辛丑诏东京远来宗室子年及二十者授承信郎余廪给之俟年及取旨用魏悼王五世孙慧之等请也</p><p>甲辰权刑部侍郎狭西宣谕使周聿使还入见聿言狭西既归得地数千里得兵十三万得马四万有四塞之固居天下上游可谓强盛然狭西陷伪十有余年城池不修器甲不备异时四十万仅攴一隅今才十三万而夏人不敢侵犯者以金人精兵在内故也今日金人尽去土地阔远虽有要塞其实甚虚欲望狭西凡空闲不耕之地除元业主识认给付外依本朝沿边制度并招弓箭手土地肥美边人乐耕不出数年兵政自成尽在关中与唐无异因谋都邑以建本根又言狭西诸路既命杨政帅熙河吴璘帅秦凤然所屯之众皆四路忠勇之士吴玠教习已踰</p><p>十年百战之余所向无敌和好既成即可往来旧国旧都不能无念统兵之官皆欲诱致望训戒四路帅臣非元所统不得招纳如敢违命必罚无赦熙秦两路如有散亡亦当加以不能存抚之罪聿又面陈所过州县遗民见之皆欢忻鼓舞属户有感泣者乙巳＜嬪残遥局醋嗍律弦杂镏秦桧曰此祖宗仁恩涵餋而陛下纯用德化故为夷夏所归上曰皇天无亲惟德是辅朕尝笑赵鼎举刘麟之语曰我能严刑故州县无不畏闻江南只是尚＜嶅彩见＞鼎因劝朕立威以驭下是不知为天下者岂可不尚德而用刑也乃以聿所言令川狭宣抚司措置小历云桧等退而窃叹曰唐太宗不听封德彝之法律而用魏徵之仁义故能成贞观之盛上于听纳同符太宗矣
 权刑部侍郎陈槖等言右迪功郎李</p><p>卿谙练刑法请以为大理评事许之言者论卿以特进名授官年踰六十又非试中刑法之人命遂寝</p><p>乙巳左文林郎黄鲁子特改合入官依旧平江府府学教授以荐对也</p><p>丙午左朝散大夫董浚知兴仁府
 左朝散大夫余应求为福建路转运副使 
狭西之陷也武翼郎泾原路第十将王忠弼没于伪齐积官权秦凤经略使朝廷因命为龙神卫四厢都指挥使奉宁军承宣使知德顺军节制泾原路山外诸将军马至是忠弼缴纳伪命乞放归田里诏速令换给仍赐诏谕之
 右通议大夫提举江州太平观刘阜民卒于湖州日历不见赠官会要本门亦无之当考 是秋太行义士蜂起威</p><p>胜辽州以来道不通行时金人法苛赋重加以饥馑民不聊生又下令欠债者以人口折还及藏亡命而被告者皆死至是将相大臣如鲁王昌宋王宗磐之徒皆被诛二帅久握重兵植党滋众今则悉为亡命保聚山谷官司不能制
 
金人罢诸路酒务卖于民间监官月督酒户输钱于官初金人右选入仕之法自初补合门祗候至率府率凡十四阶止许调征榷之任每月折支十千金籍移易库金自赡而已至礼宾副使始理亲民资序乃有廪禄及是罢之失职者甚众</p><p>冬十月按是月戊申朔庚戌尚书司勋员外郎张宧为监察御史初吏部功赏难于核实吏得舞文为奸宧因陛对力陈其毙以谓图籍散</p><p>逸止凭省记月异而岁不同无所总括舍法则用例引例则破法奸毙日滋甚非画一之政请自今以例为据者悉令上之朝廷稽其合于三尺者著为定制人以为当宧八月甲寅除勋外未知何日陛对日历十月戊申张宧面对当即是此日也</p><p>辛亥诏侍从各荐士二人时言者请遵祖宗故事诏中外各举所知特加亲擢如此则庶僚无附下之嫌大臣免招权之谤上亦以中原隔绝遗才必多故有是命
 秘书省正字朱翌范如圭并为校书郎翌仍兼实录院检讨官如圭仍兼史馆校勘 
是日同签书枢密院事王伦始见金主亶于御林子伦致上命亶悉无所答令其翰林待制耶律绍文为宣勘官问伦还知元帅达兰罪否伦对不知又问无一言及岁币却要</p><p>割地但知有元帅岂知有上国邪伦曰昨者签宣萧哲以国书来许割河南归梓宫太母天下皆知上国寻海上旧盟与民休息使人奉命通好两国耳</p><p>癸丑权尚书刑部侍郎周聿改户部侍郎
 太常少卿苏擕权刑部侍郎 
权吏部尚书兼史馆修撰张焘充宝文阁学士知成都府兼本路安抚使四川制置司限一月结局初成都谋帅上谕秦桧曰张焘可付以便宜使治成都第道远恐其惮行桧退召焘谕旨焘曰君命也焘其敢辞上大喜遂有是命上谕桧曰焘虽安抚一路如四川前日无名横歛不急冗费可令蠲减以＜嶅彩见＞民力以成都帅臣而得行四川</p><p>民事自焘始
 
驾部员外郎喻汝砺面对汉文帝光武啬于用兵而厚于惜天下之力所以为后世计者至深远也自汉以来屯戍转输岁与敌角者其费不可胜支唐之谋臣日斗天下之士以毙方镇而唐日以微今陛下讲好结信以交两国之欢寝兵休士以重万民之命固知生事徼功之臣流毒遂以羸中国而思有以戒之也臣之区区尚愿陛下申饬边吏毋隐奸毋颛利毋徼乱以仰副陛下睦邻好纾吾民嘉惠汝砺又言臣尝谓忠义之士如玉镇大宝故为天下者虽有高城巨浸以为之防粟粮漕庾以为之备良士选卒以为之战而微忠义之士以为之守是委社稷而输之敌也臣窃念之自靖康建炎而来将帅守宰义夫烈妇岂无捐躯徇国犯患触祸负杰异之掺如古人乎若不及时早加褒掇岁月</p><p>荒老无所订正伏愿申诏史臣采自靖康而来蒙患死难暴人耳目较然不欺者书之为死节之士复摭近日楼炤之所搜访周聿之所论荐者书之为守节之士庶几彰国家临危有仗节之士励世有消萌之术诏送史馆</p><p>甲寅诏温福州奉迎景灵宫神御别听指挥先是有诏奉迎神御至吴兴而浙东诸州凿山拆屋创造次舍言者以为扰故暂罢之
 
是日枢密行府准备差遣王晞韩以夏国招抚使王枢至行在楼炤言狭西新复正与夏国为邻此等留之无益还之可使知恩乃诏合门引见令临安府燕犒差行在官馆伴秦桧又召枢至都堂谕以讲和意并还庆所获夏人之俘百九十人归之仍命晞韩伴送枢至境上明年三月所书夏</p><p>国事可参考</p><p>己未上谕大臣曰狭西新复州县已放租税三年四川太军移屯亦蠲军赋不少惟阶成岷凤未知＜嶅彩见＞恤可与免租税之半以裕民力 尚书礼部侍郎兼侍读兼资善堂翊善吴表臣权吏部尚书兼职如故</p><p>庚申签书枢密院事楼炤自狭西还行在炤乞罢政以奉亲上不许 敦武郎郑涓监潭州南兵庙仍赐银帛一百匹两以周聿言涓顷知定西寨守节不屈也事见绍兴元年二月寻又诏所居州津赴行在</p><p>丙寅洪州观察使新知鼎州王彦卒于邵州年五十荆南旧部曲闻彦之丧皆即佛宫为位而哭彦事亲孝居官廉其为将也与士卒同甘苦屡破大盗子弟从军者未尝沾赏及将死召其弟侄悉以家财分给之时号名将然性刚寡合虽待士尽礼而黑白太分此其大略也</p><p>戊辰慈宁宫成宫依山为之供帐皆备上召秦桧等入观 观文殿大学士知湖州朱胜非提举临安府洞霄宫时用临安守臣张澄议浚运河而两浙漕司调夫甚众胜非上疏论其害即日罢之因引疾求去章六上乃有是命</p><p>己巳显谟阁学士提举江州太平观汪藻知徽州藻闲废累年以诏旨成书复命出守</p><p>庚午诏新成都府路安抚使张焘令引对焘奏蜀自军兴以来困于征繇民力凋敝官吏既不加恤又从而诛剥之去朝廷远无所赴愬臣俟至部首宣陛下德意俾一路之民咸沾惠泽上曰岂惟一路应四川＜嶅彩见＞恤事件悉委卿措置焘因奏臣入界即行询访应民间一利一害先次罢行官吏有贪冒惨酷为民之蠹者臣先次放罢续行按发庶几远民速沾实惠上皆可之焘又言国家自军兴以来十余年矣日不暇给今兹和议甫定征战暂息亦可谓闲暇之时矣况来年岁在庚申乃艺祖开基之载得非陛下中兴之时乎时不可失愿陛下鉴诗人闲暇之语稽孔孟发明之意汲汲专以治政刑为务上曰朕当书此语置之座右前是之蜀者例皆舟行至荆南则舍舟遵陆焘行至镇江上奏曰</p><p>主和者达兰也今为其侄乌珠所戕势必渝平乞道京洛关狭以往因得观形势利便且至河池与胡世将共议边计上许焉
 狭西转运副使姚焯直秘阁焯随枢密行府出使故就用之焯以七月壬辰除狭漕未见前卫林待聘集有制词云比繇枢属留使关中而枢密院官属题名无焯姓名盖行府官属也 
诏右修职郎狭西都转运司主管文字王湛令赴行在湛商州人略通书史多机数避难入蜀守将邵隆亦在蜀中湛屈已事之隆知商州湛亦随归渐补以官至是用楼炤荐召此据徐梦莘会编修入梦莘又云隆料金人有归河南之意然不久必复取之乃作料理河南之策授湛使诣行在湛改为已文以见楼炤炤未之信既而金人许割三京地炤大惊以白秦桧桧喜荐湛改官为枢密院编修官随</p><p>炤往狭西宣谕按梦莘所云与史不合今姑附此或是隆料金人复取三京因湛召还授以此策而梦莘所记小差更须参考</p><p>辛未诏万寿观使高世则令赴行在供职秦桧引之也
 权尚书工部侍郎兼侍讲萧振充徽猷阁待制知湖州 徽猷阁待制提举台州崇道观程俱提举万寿观充实录院修撰秦桧荐俱领史事故有是除俱以疾不至 
宝文阁直学士提举江州太平观梁汝嘉为四川都转运使兼狭西都转运使专管熙秦两路汝嘉辞不行 
徽猷阁直学士提举亳州明道宫刘岑降充徽猷阁待制初右迪功郎吴伸之上书请灭刘豫也事见绍兴三年岑为秘书少监以书誉之至是有刻吐金集本者实伸所上疏而岑书在焉秦桧奏伸书有斥圣躬之语不可传播恐流入</p><p>外境乃令临安府拘收今年九月癸未岑坐降职 翊卫大夫安德军承宣使京畿路提点刑狱公事辛永宗落阶官为蕲州防御使两浙东路马步军副都总管永宗在京畿惟寻访古器及宣政间宫禁旧物搜求美女而巳每巡历州县专务苛扰民有冤抑不能赴愬既去则人唾骂之此并据赵甡之遗史</p><p>甲戌监察御史陈渊守右正言</p><p>乙亥签书枢密院事楼炤乞赐告省侍于明州上谓＜嬪残遥局丛蝗撼贾有亲者朕未尝夺其情昨萧振以亲为言亦令奉亲而来庶</p><p>使不失为臣为子之道今炤可给假迎侍秦桧曰陛下爱亲之心施及臣下臣等不胜感叹是月湖北京西宣抚使岳飞来朝初乘氏人李宝少无赖尚节气乡人号为泼李三山东陷宝聚众数百人谋杀濮州守不克脱身南归朝廷以方议和不之用会飞入朝宝以乡曲之故愿归军中飞以为马军未之奇也宝怏怏乃与其徒四十余人约日渡江北归事露飞尽斩之宝抗言欲归者宝也众皆不预飞奇之系于狱凡三十九日会得边报飞释宝问以北事宝愿归山东会合忠义人立功飞许之宝还伪地募得八百人赴飞军飞乃假宝合门宣赞舍人统领忠义军马屯龚城
 金主亶复遣翰林待制耶律绍文至驿谕奉使王伦言乡留云中无还期及贷之还曾无以报反间贰我君臣乃遣副使蓝公佐先归论</p><p>岁贡正朔誓表册命等事而拘伦以俟报已而迁之河间遂不复遣</p><p>建炎以来系年要录卷一百三十二</p><p>建炎以来系年要录卷一百三十二金人地名考证</p><p>达兰原书作挞懒误改见卷一</p><p>乌珠原书作兀术误改见卷一&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235638.html' class='pagedaohang'>【上一篇】<i>:卷一百三十三</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235636.html' class='pagedaohang'>【下一篇】<i>：卷一百三十一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>