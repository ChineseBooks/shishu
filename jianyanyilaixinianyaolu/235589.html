<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百八十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百八十</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235590.html' class='pagedaohang'>【上一篇】<i>:卷一百八十一</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235588.html' class='pagedaohang'>【下一篇】<i>：卷一百七十九</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴二十有八年秋七月按是月戊午朔己未诏筑皇城东南之外城命领殿前都指挥使职事杨存中莅其事增展出故城十有三丈计用三十余万工凡民居所占以隙地偿之每楹赐钱十千为改筑之费</p><p>庚申初定江西诸州部载上供米纲赏格用直敷文阁新江西转运副使李邦献请也先是江西上供米自二十一年至今未起者七十万余石已起未至者一百六万余石会邦献辞行奏事上命并纲促行期以半岁邦献言江西米运其弊有五若不别行措置实恐有误朝廷指拟之数一则部纲不得其人及支钱米作毙百端二则官纲舟船灭裂不堪乘载三则水脚糜费等钱不足四则不曾措置摺运远迩轻重不均五则卸纲处乞取太重斗面太高不除掷扬折耗所以失陷数多甚则篙梢侵盗因而逃窜舟船久系岸下至于沉溺损坏乞募土豪及子本客人装载许将一分力胜搭带私物所过捐其税如不愿请船脚钱者二万石无欠少补进义校尉三万石加一资依军功补官法如土豪客船不足许选差见任京官选人大小使臣一万石一千里以上无欠失减四年磨勘二万石减六年三万石转两官止庶几米运通快尽革久弊户部奏如邦献请仍募有家业及得所押物数不曾充役及犯徒刑之人其自备人船每石三千里水脚钱三百文命官仍许募寄居待阙官二千里以上推赏如邦献所乞之数土豪客人少欠三厘以下与依格推赏如三厘以上补足乃听命官欠三厘展三季磨勘欠五分冲替副尉以下勒停从之
 诏太尉刘锜今年遇大礼许奏补文资</p><p>壬戌合门祗候刘汜为江南东路兵马副都监从其叔父锜之请也</p><p>甲子右正言朱倬言四川郡守之官其舟舆器用之直多至五六千缗少亦三四千缗罢亦不损望诏有司立法自今并以赃论从之</p><p>丙寅诏诸州申到上供纲解并令太府寺籍定每半岁择其稽违之甚者申户部所属曹分根治以户部员外郎莫蒙言起纲官司虚申纲解致有稽违程限十数倍者故条约之</p><p>戊辰诏自今监司按发公事应推鞫者依法不得送置司州军如所犯稍重即申朝廷委邻路监司选官就本处推究州军按发官吏即申监司委邻州官时左正言何溥言监司郡守以私忿按吏理亦有之省部间或移送他司往往妄意窥测尽行阔略而实有罪者因以幸免乞为之条禁故有是旨</p><p>己巳殿中侍御史叶义问言权户部侍郎林徐营私党吏不顾财用大计诏放罢</p><p>庚午诏美人冯氏才人吴氏可令归本家逐便</p><p>辛未左正言何溥言近朝廷择取教授通判之阙于部以为堂除臣独惜夫士大夫之才有长于为邑者而置之无用之地使百里之民不见由求卓鲁之政甚可叹也望用建隆天圣故事择大县阙为堂除仍借五品服优其廪给俟终更甄擢之上谓沈该曰此事湏熟商量朕谓天下事治其末者不若治其本县令末也监司郡守本也若监司郡守尽得人则县何患不得人卿等为朕择监司郡守足矣既而吏部请依故事遇堂除知县下本部取阙供给视诸州签判余如溥所请从之</p><p>戊寅秘书郎王佐秘书省校书郎兼实录院检讨官叶谦亨胡沂并为尚书吏部员外郎
 秘书省著作佐郎兼普安恩平郡王府教授杨邦杰陈俊卿并为著作郎 
起居舍人洪遵面对论铸钱利害大略谓今钱少多为销毁作器用而南过海北渡淮所失至多自罢提点官复置属官二员无异监司而铸钱殊未及额亦宜多方措置上谕大臣曰遵论颇有可采前后铜禁行之不严殆成虚文铜器虽民间所常用然亦可以他物代之今若自公卿贵戚之家以身率之一切不用然后申严法禁宜无不戢者</p><p>己卯上出御府铜器千五百事送铸钱司遂大歛民间铜器其道佛像及寺观钟磬之属并置籍每斤收其筭二十文民间所用照子带鑻之类则官鬻之凡民间铜器限一月输官限满不纳十斤已上徒二年赏钱三百千许人告自后犯者私匠配钱监重役其后得铜二百万斤
 右通直郎知临安府盐官县刘士开干办行在诸司粮料院士开阜民子也上疏自诉父祖被遇先帝特录之</p><p>庚辰上出御制郊祀天地宗庙乐章十三首示辅臣</p><p>辛巳权尚书吏部侍郎兼侍讲凌哲引疾求补外除敷文阁待制知台州</p><p>壬午国子祭酒周绾权尚书吏部侍郎 秘书少监曾几权礼部侍郎 直秘阁杨庭升直显谟阁以其母崇国夫人南氏有请也于是庭弟成忠郎廉等十人并进官</p><p>癸未诏进奏官每郊四人出职诸道进奏官凡八十有一人每郊从上出职三人带补有过巳雪者一人祖宗旧典也绍兴十四年减半及是复之此据会要</p><p>甲申权吏部尚书兼侍读王师心充显谟阁直学士知绍兴府从所请也
 
给事中兼实录院修撰兼侍讲贺允中权吏部尚书允中在黄门多所驳正先是三衙剌兵改易军分及牧马营地占夺民田大将有回授其子而转合职及中贵人迁秩不应法或免试补官特差之类允中缴论不一尝因对论君子小人之异允中言君子志在尊君则不能无忤小人志在悦君故第为诡随此不可不辨也上称美久之允中又言闻陛下欲辟御苑以近某人园果乎上曰谁为此言允中曰臣既有闻不得不奏也上曰卿言甚忠继有所闻宜悉以奏
 左朝散郎沈介试秘书少监 尚书司封员外郎黄中守国子司业</p><p>乙酉诏诸路没官田并令出卖时所在州县闲田颇多旧许民请佃岁利厚而租轻间有增租以攘之者谓之刬佃故词讼繁兴右奉直大夫知温州黄仁荣请鬻之则讼自息户部言昨寺观常住绝产已桩充养士亦望如仁荣所乞从之
 
右奉议郎知复州何榘言湖北路所卖茶引岁有常额其间户口繁庶去处年额不多是致小商私贩以规利兼有人烟户口未及前时而引数颇多科及保正甚者不问贫富以丁口一例科抑诏提举司参酌人户多寡通融措置毋得科敷榘■弟也</p><p>八月戊子朔诏置国史院修神宗哲宗徽宗三朝正史 端明殿学士四川安抚制置使兼知成都府李文会薨</p><p>己丑诏诸路风水灾伤州县并令提举官检放苗税而赈贷其不给者用监察御史任古请也</p><p>辛卯权吏部尚书兼实录院修撰兼侍讲贺允中进兼侍读
 
权礼部侍郎孙道夫权工部侍郎刘章并兼侍讲时上将祀南郊道夫言神祖时执政以国用不足乞罢郊赐司马光赞之而王安石执不行臣谓将来郊礼宜伸光之议许两制侍从皆辞锡赉宗室剌史以上减半节用自贵近始以风示天下上曰朕在宫中衣服饮食皆从俭约道夫曰陛下可谓于禹无间然矣</p><p>壬辰殿中侍御史叶义问守侍御史</p><p>癸巳起居郎王刚中试中书舍人起居舍人洪遵守起居郎尚书礼部员外郎张孝祥试起居舍人</p><p>乙未增泸州解额三人眉汉嘉卭简忠涪资叙昌西和州遂宁府石泉永康长宁军仙井监解额各二人以逐路转运司言皆以终场百人以上取放一人故也</p><p>丙申秘阁修撰知绍兴府赵令詪权尚书户部侍郎 初议者以淮东积盐命提举官吴巘措置至是巘言本路催煎场一十九共管灶四百五十二今诸仓积盐三百七十四万石欲省灶八十四减岁额盐五十二万石有奇度岁收尚三百三十万石如每年支及六十万袋则可将积盐三十万石带支期以十年支发尽绝从之</p><p>戊戌尚书右仆射提举实录院汤思退等上徽宗实录一百五十卷以左仆射沈该为礼仪使进官赐银帛如提举官例该不受实录自八年秋开院至是踰二十年乃成官吏进秩者四十有八人减磨勘年者一百四人迁资者六十三人犒赐银帛共八千余匹两旧秦桧所进自元符三年至大观四年至是再加增润然犹多疎略云上御垂拱殿进呈讫奉安于天章阁又以小本进入禁中先是辅臣以实录成书请择日称贺上颦蹙久之曰莫可以不贺否辅臣再奏礼当拜表第罔极之恩深恻圣怀若免称贺亦所以称孝道上乃从之</p><p>庚子命尚书右仆射汤思退监修国史权吏部尚书贺允中中书舍人周麟之兼同修国史吏部员外郎叶谦亨杨沂秘书省校书郎汪澈并兼国史院编修官时左仆射沈该与思退并以监修国史为名而该监修日历思退监修正史熊克小历于七月丙子书置国史院及思退监修又七月甲申书贺允中兼同修国史并误</p><p>辛丑延福宫使清远军承宣使入内内侍省押班张见道落阶官提举万寿观免奉朝请
 右武大夫成州团练使廖虞弼为枢密副都承旨 权尚书户部侍郎汤允恭卒 
权尚书兵部侍郎兼提领铸钱荣薿充敷文阁待制提举江州太平兴国宫薿尝入见上问以铸钱事薿曰已令两属官分行诸路责以如额翌日上谓大臣曰如此措置殆成虚文当先会每岁所出铜料所用木炭所役工匠皆几何然后可以责办薿不自安乃求去故有是命</p><p>壬寅三省请选官二员往严饶州措置铸钱仍命户部侍郎赵令詪提领上可之乾道二年二月庚子设饶赣两司 尚书省勘会张浚巳服阕诏特进观文殿大学士和国公张浚落职提举江州太平兴国宫依旧永州居住 直敷文阁刘尧仁为秘阁修撰主管佑神观以尧仁乞临殿推恩也</p><p>癸卯左通奉大夫守尚书右仆射同中书门下平章事监修国史汤思退以进书恩迁左正奉大夫</p><p>乙巳武信军承宣使荆湖北路马步军副都总管李横令再任用安抚使刘锜请也</p><p>丙午中书舍人权直学士院同修国史周麟之入见论徽宗实录所载之事多涉国体与今日政令相关凡副本之在有司者宜谨其藏不许诸官司关借及臣僚之家私自传写庶可以严宗庙尊朝廷即日拜麟之尚书兵部侍郎兼直学士院 太常少卿王圭既出台引疾求去除直敷文阁知舒州</p><p>丁未加封唐柳州剌吏柳宗元为文惠昭灵侯</p><p>庚戌起居郎洪遵兼权中书舍人
 枢密院编修官王淮诸王宫大小学教授任质言并为秘书省校书郎 
太常寺主簿杜莘老为太常博士仍兼籍田司千亩皆上腴而岁取甚薄耕者行赇以争利吏每于岁首步顷亩视赇之薄厚为予夺疆亩所接皆苦之至是举故事请度田莘老曰是无盈缩安用度乃立表大书于四境且籍耕者赋耕田有定数吏缩手不得肆旁近民感悦至今赖之</p><p>辛亥中书舍人王刚中兼史馆修撰掌修哲宗徽宗宝训秘书少监沈介兼编修官 诏立愍节庙于顺昌县以祠范旺</p><p>癸丑知大宗正丞陈棠乞依故事择祖宗诸王之后各以年长者一人权奉祠事不行时行在南班宗室才十一人皆濮王与吴益王诸孙而祖宗诸王之有后者惟商恭靖王周恭肃王二人而已</p><p>甲寅夜地震</p><p>九月按是月丁巳朔戊午左奉议郎前通判静江府朱良弼言广西自嘉祐间宪臣李师中帅臣余靖奏团结训练土丁以备边其后熙宁绍圣大观以来修为成法每岁农隙分之州县更番教阅一月而罢百余年间压盗镇蛮既免戍役之劳又少供馈之费庶几三代寓兵于农之意比年州县视为虚文祖宗良法几废望饬攸司约束州县恪意奉行上谓宰执曰良弼善论事可与广中合入差遣庶使士民知劝王纶曰如此虽升等亦何害上曰然
 延福宫德庆军承宣使入内内侍省副都知卫茂实专切提举皇城所延福宫使安德军承宣使张去为充入内内侍省押班</p><p>辛酉太学博士唐尧封罢先是国学私试第七人诗赋失韵诸生以为言侍御史叶义问奏其事乃罢尧封甲子国子正冯方改差主管户部架阁文字仍下诏诲谕诸生砥节厉行其有不率者长贰具名以闻
 
尚书右仆射监修国史汤思退言故追复显谟阁学士汪藻尝纂元符以来诏旨比修实录所取十盖七八深有力于斯文诏赠藻端明殿学士诸子与堂除熊克小历于此叚书未几徽宗实录成思退上之按实录已于八月戊戌进呈在此前二十六日克盖差误
 重修朝射垂拱三殿成</p><p>乙丑直敷文阁知临安府张偁特迁一官 诏右宣教郎赵庆孙与改正过名庆孙少孤自西京将母南渡秦桧当国言者以庆孙尝为赵鼎所荐奏庆孙不能事母停官至是自诉于朝刑部符庆孙母侄浙东安抚司参议官黄子游问状子游言庆孙孝养周至尝为近臣列荐于朝故有是命</p><p>丁卯右奉议郎干办行在诸军审计司朱商卿右朝奉郎提辖行在文思院吕靖并兼提领铸钱所措置官商卿赣州靖饶州措置商卿胜非子靖惠卿曾孙也</p><p>己巳资政殿学士知宣州魏良臣移知潭州
 
初右奉议郎环周以大理寺丞面对论太湖地低杭秀苏湖四州民田多为水浸请复导诸浦分注诸江诏两浙漕臣按视至是转运副使赵子潚敷文阁待制知平江府蒋璨等言太湖者数州之巨浸而独泄以松江之一川宜其势有所不逮是以昔人于常熟之北开二十四浦疏而导之杨子江又于昆山之东开一十二浦分而纳之海三十六浦后为潮汐沙积而开江之卒亦废于是民田有淹没之忧天圣间漕臣张纶尝于常熟昆山各开众浦景祐间郡守范仲淹亦亲至海浦浚开五河政和间提举官赵霖又开三十余浦此见于巳行者也今诸浦湮塞又非前比总计用工三百三十余万钱三十三万余贯米十万余石缘平江积水已两月未退望速行之乃诏监察御史任古本路提点刑狱公事徐康覆视既而古至平江又言常熟五浦通江委是快便若依子潚所请以五千人为率来岁正月入役月余可毕又言平江四县旧有开江兵二千人今乞止于常熟昆山两县各招填百人从之既遂出御前激赏库钱平江府上供米如其数用正月庚申兴工环周建请在绍兴二十四年九月乙丑诏责授建武军节度副使南安军安置郑德年夺所赐田二十顷以右正言朱倬论其尝事伪庭献其谋议也</p><p>庚午宁江军承宣使提举台州崇道观潘长卿卒</p><p>辛未户部奏铜钱出界罪赏诸以铜钱与蕃商博易者徒二年千里编管二贯流二千里二十贯配广南出中国界者递加一等三十贯配远恶州许人捕凡经由透漏巡捕州县知通县令丞镇寨官市舶司官吏帅臣监司之在置司州者并减犯人一等故纵者与同罪不以去官赦降原减命官获三十缗者进秩一等余人赏钱五百缗其他以是为差
 左正言何溥言直秘阁利州路提点刑狱公事许大英起自法家深文剌骨久任理卿专以大臣指意为狱挤陷无辜不可胜数奉使一道专务营私诏大英主管台州崇道观 
右朝请大夫新知道州汪若海直秘阁知江州初若海自围城中首至帅府后坐累沉废累年至是入对以靖康末所与曹辅书献于朝诏若海系元帅府补官特有是命</p><p>甲戌给事中杨椿等言在法公使器用陈设有阙以不系省头子钱修置系谓监司郡守比来州县官属例皆置造从物供帐所费不赀乞行禁止诏监司守臣不得华侈余妄费官钱及科率吏民者坐赃论令监司觉察
 
初吏部续降书成事祖见十年十二月乙未行之既久至是权尚书贺允中复言于成宪不无沿革吏得以舞文望以旧制及续降参订异同立为定制庶免用例破条从之后二年乃成三十年八月丙辰进呈</p><p>乙亥直秘阁提举江南西路常平茶盐公事范如圭提点利州路刑狱公事如圭辞改主管台州崇道观十二月壬辰改命
 
右朝请郎知蕲州宋晓言在法按吏郡守不得而专乞自今所部官吏有实犯牒通判同衔具奏如所见不同或守臣增加罪状及于法亲嫌应避限二日具事因回报仍先申尚书省庶奸赃之吏有所畏惮给事中杨椿等以为可行乞令有司立法从之
 丁丑御史台主簿沈枢为监察御史 赐直秘阁知盱眙军杨抗三品服</p><p>戊寅领殿前都指挥使职事杨存中言本司见造战船乞置虎翼水军一千人驾放从之熊克小历在壬午
 
右迪功郎李耆言自经界之后税重田轻终岁所入且不足以供两税今又配州县买铜民力愈困矣况江西州县多用私钱旧钱百重十一两新钱百重五两有奇若毁旧钱干以铅锡杂之则可铸二千五百是以赣吉等州比屋私铸一路且以万户言之户日销千钱是日毁万缗也民既销钱而盗铸官又抑民毁钱而更铸得不偿失徒毙百姓费邦财愿诏诸监钱姑仍旧岁计坑冶所入铜锡兴铸诸路委提刑兼主其事户部岁终课其殿最则事省而民安矣自户部提领铸钱而分州县科买铜锡民多毁钱为铜以应命故耆言如此书奏诏提领铸钱司措置约束耆袁州人也
 左朝散大夫刘岑复秘阁修撰提举台州崇道观左通直郎主管户部架阁文字冯方为御史台主簿叶义问荐之也 左朝请郎孙仲鳌卒</p><p>己卯封宫正张真奴为永嘉郡夫人 户部奏言者论监司守令害民事件乞监司知州月给例罢非旧例册所有而輙受者以赃论诸县宴集责办吏人者以受所监临财物论邑官借贷于民者以非法擅赋歛论从之然终不能革也 直龙图阁知抚州钱端礼乞奉祠诏端礼主管台州崇道观</p><p>庚辰中书舍人兼史馆修撰王刚中充龙图阁待制四川安抚制置使兼知成都府先是权礼部侍郎孙道夫言中外籍籍皆谓金人有窥江淮意不知达圣听否上曰朕待之甚厚彼以何名为兵端道夫曰兴兵岂问有名愿陛下预为之图又言成都帅陛下不可不择宜求才可以制置四川者二三人常置之圣度上云当储人以待缓急之用刚中亦言御敌最今日先务之急盍先自择将帅搜士卒实边储备军械加我数年国势富强彼请盟则为汉文帝犯边则为唐太宗上壮其言会西蜀谋帅宰执谓宜得文武威风识大体者上曰无逾王刚中矣遂有是命又令道夫以蜀中利害语之仍诏都大主管茶马公事许尹兼权制置司公事俟刚中至日罢时太常博士杜莘老因转对亦论金将败盟宜饬边备且曰勿恃其不来恃吾有以待之上称善再三又谕曰卿意亲朕知卿忠赤</p><p>辛巳皇叔建州观察使知濮安懿王园令士輵为昭化军节度使嗣濮王士輵士俴弟 起居舍人张孝祥兼权中书舍人 权刑部侍郎兼详定一司敕令杨撰言被旨修吏部条例本所取会到续降指挥计五千件而删定官止五员恐难办集望于大理寺权暂差官五员不妨本职同共删修从之</p><p>癸未三省言平江绍兴府湖秀州被水欲除下户积欠恐侵岁计乞令户部开具上曰止令具数使于内库拨还朕平时无妄费内库所积正欲备水旱耳本是民间钱却为民间用复何所惜耶</p><p>甲申起居郎洪遵言臣幸得以记注陪侍经幄每先朝书历经筵官讲读毕许留身奏事而修注官未尝有奏事者皆云近例如此且联名一历不应别为二体许依讲读官奏事遵又言自绍兴九年至今起居注未修者殆十五年乞令两省除见修按月进入外余未毕者每月带修两月皆从之
 
右文林郎邓昂上书论关外营田利害大略谓营田创始之初十分收五岁约十八万石有奇所余五分今当尽取其＜嶅彩见＞乡之田宜更添人力又汉中多湿田不宜禾麦因其卑湿修为稻田则所收无虚岁又诸庄牛少凡遇疫损卒难补填宜益牝牛以资蕃庶诏王刚中李涧措置然关外营田多为诸大将所擅后不果行庆元六年十月王宁措置可参考</p><p>乙酉权户部侍郎赵令詪言州县义仓米积久陈腐欲出粜及水旱灾伤检放不及七分去处亦许赈济左仆射沈该等言义仓米在法不应出粜粜之恐失预备上曰义仓岁以三之一出陈易新何至侵损上田自有高下必俟通及七分则当赈济处绝少矣饥民何由得食卿等可别行措置
 武翼大夫赵廓干办皇城司廓密子巳见</p><p>冬十月丁亥朔秘书少监沈介为贺大金正旦使合门祇候宋直温副之国子司业黄中为贺生辰使合门祗候办御前忠佐军头引见司李景夏副之 名新南门曰嘉会</p><p>戊子左承议郎虞允文为秘书丞允文知渠州地硗民贫而常赋之外又行加歛流江一邑尤甚允文奏罢之凡六万五千余缗此据杨万里所撰允文墓碑增入按日历所载渠州田多为诸大将所擅后不果行庆元六年十月王宁措置可参考</p><p>乙酉权户部侍郎赵令詪言州县义仓米积久陈腐欲出粜及水旱灾伤检放不及七分去处亦许赈济左仆射沈该等言义仓米在法不应出粜粜之恐失预备上曰义仓岁以三之一出陈易新何至侵损上田自有高下必俟通及七分则当赈济处绝少矣饥民何由得食卿等可别行措置
 武翼大夫赵廓干办皇城司廓密子巳见</p><p>冬十月丁亥朔秘书少监沈介为贺大金正旦使合门祇候宋直温副之国子司业黄中为贺生辰使合门祗候办御前忠佐军头引见司李景夏副之 名新南门曰嘉会</p><p>戊子左承议郎虞允文为秘书丞允文知渠州地硗民贫而常赋之外又行加歛流江一邑尤甚允文奏罢之凡六万五千余缗此据杨万里所撰允文墓碑增入按日历所载渠州科敷事乃今年五月五日潼川提刑王之望申明得旨下制置司措置此月庚子再下王刚中相度与碑所云不同或者允文既闻于朝而又申提刑司也且附此更须详考沈该荐其才召对允文献言谓君道有三曰畏天曰安民曰法祖宗时论韪之又论州县科需寻诏监司约朿监司约朿科需事以是月乙卯行下今并书之允文仁寿人巳见绍兴二十六年三月
 左朝散郎提举江州太平兴国宫周葵直龙图阁知太平州 右朝请大夫向子忞知道州</p><p>初上作损斋舁去玩好置经史古书其中以为燕坐之所且为之记权吏部尚书贺允中请以赐群臣庚寅上谓宰执曰允中尝于经筵问朕好道之意朕谓之曰朕之所好非世俗之所谓道也若果能飞昇则秦皇汉武当得之若果能长生则二君至今不死朕惟治道贵清净故恬淡寡欲清心省事所谓为道日损期与一世之民同跻仁寿如斯而巳当降出碑本以赐卿等朕又惟比年侈靡成风如婚祭之类至有用金玉器者此亦不可不戒于是降诏谕中外如上旨宋史全文史臣曰在易之损六五君位也其辞曰或益之十朋之龟弗克违元吉履尊以损则益之者众所以元吉也然则自损之道祗其所以为益欤</p><p>辛卯左朝散大夫傅雱卒</p><p>壬辰户部言诸路出卖没官田乞以价钱七分上供三分充常平司籴本先是两浙转运副使汤沂乞令诸路常平司乘时籴米至原阙粜卖左正言何溥言诸郡常平侵耗无几请鬻官田以充本钱故户部有请焉明年六月壬寅所书可参考
 大理正章岵言荆湖大稔米升不过六七钱望遣使就籴户部请出见钱关子乳香套共二十万缗付转运司收籴应副鄂州戍军岁用其鄂州岁计米于建康府桩管从之 
起复右武大夫忠州团练使殿前司摧＜娽帀幔揪统制兼知循州张宁为广南东路兵马钤辖右武大夫合门宣赞舍人殿前司左翼军统制陈敏为福建路兵马钤辖他职皆如故以在戍所日久故优之也
 
初永州土豪张巨泗者多聚溪峒人及亡命椎埋为奸交结监司郡县吏人相为表里敷文阁待制枢密都承旨陈正同之守邵州也有告巨泗遣其徒掠人于境上正同穷治之巨泗亡去正同言于朝诏宪帅两司根捕至是数岁狱乃成大理言当以赦免刑部以情重裁奏朝议特旨编配正同奏祖宗著令持杖强盗及资给亡命者皆不以赦原请论如律诏可始正同怒巨泗诬以杀人衡州军事判官李椿奉檄鞫其狱有告巨泗行盗者未尝与告者辩对未尝逮同徒亟追证则告者无其人同徒者旋毙于路矣细阅其牍窜易殆尽偶得一证所诬以为同徒者是夕在他州有佐验竟直之椿永州人也此以椿行状附见但不知是何年月事更当详考之</p><p>乙未权尚书吏部侍郎张纲兼史馆修撰</p><p>丁酉诏右奉议郎高百之已降与在外宫观指挥更不施行百之既夺职去位其母楚国太夫人周氏以旧恩诉于朝上许之奉祠给事中杨椿封还录黄言陛下緫揽权纲前日权臣子孙自知不容屏息跧伏乃今取秦埙妇翁而授以差遣恐除目一传中外解体上为寝其命</p><p>戊戌枢密副都承旨廖虞弼入见诏虞弼不安分守侥求无厌可提举台州崇道观日下出门</p><p>己亥权尚书礼部侍郎曾几充集英殿修撰提举洪州玉隆观近岁权侍郎补外例得待制侍御史叶义问言侍从补外所除职名之大小皆因扬历之久近比年迁擢不常浸乖履历非遴选之意望明诏大臣参酌旧典此月丁未降出会几以老乞奉祠乃除修撰自是以为例
 
初乌江县尉王公衮之母葬山阴其冢为盗嵇泗德所发在法发冢开棺者死而绍兴府法官当泗德按问欲举减等又以其妄引平人加役流公衮手杀盗事闻其兄吏部员外郎佐请纳官以赎公衮之罪事下给舍至是给事中杨椿等言公衮杀掘冢法应死之人为无罪纳官赎弟佐之请当不许故纵失刑有司之罪宜如律制曰给舍议是于是公衮降一资佐仍旧职绍兴府官吏皆坐失出之罪既而守臣显谟阁直学士王师心上＜婠勶-釒＞待罪诏释之
 
尚书省检会莭次行下四川制置等司措置条具减盐酒课息钱前制置萧振等陈乞二十八年五月十六日行下渠州科敷潼川提刑王之望申今年五月初五日下复西川钱监前剑东莭推麴靖成都运判许尹奏去年四月十二日七月九日下酒官酬赏八月八日下取会四川宣司便宜及緫所措画指挥三月二十七日下关外营田邓昂上书巳见九月二十七日蠲减四川正税役外科歛夔路提刑杨朴奏二十七年二月二十四日下乞令钱引务差官赍新引就夔州与本路民户兑界知遂宁府程敦临奏二十七年三月十八日下捐蜀中盐井虚额去年四月十七日下巳见拘四川铜器七月二十八日下令四川诸州人户买隔槽及清酒务麴分认官钱承莭郎程世威奏十月四日下论钱引兑界收贯头钱数多及西川布估钱太重左宣教郎王国光奏十月十三日下皆未报凡十四事诏王刚中与诸司公共相度以闻务令军民兼济</p><p>庚子四川安抚制置使王刚中辞行</p><p>辛丑诏监司帅守以下私役军匠者坐赃论以右朝奉大夫晏崇古论其扰民费财也</p><p>癸卯左朝奉大夫两浙西路提点刑狱公事徐康右朝奉郎提举两浙西路常平茶盐公事谢伋右太中大夫敷文阁待制知平江府蒋璨并特降一官时德清令范直大长洲令张靖皆有赃为侍御史叶义问所按诏诘监司守臣之失察者康伋璨皆缪为按牍以闻由是贬秩既而两浙转运副使赵子潚汤沂敷文阁待制知湖州李琳皆上章引罪上特命释之义问又奏康等三人罪大罚轻不足以戒欺罔诏璨提举洪州玉隆观康伋并罢直大等行遣以庚寅余人放罪以乙巳三人罢以戊申今并书之庶首尾易见
 
初有旨尽鬻诸司官田而议者以为恐见佃人失业未卖者失租至是侍御史叶义问力言今尽鬻其田而立为正税田既归民税又归官不独绝欺隐之毙又可均吏役之法一举而四得之矣时浙东提点刑狱公事邵大受亦申明三事乞承买官产者免物力一年至三年已给卖后不许执邻取赎旧六十日输钱不足者钱没官别召人投买今倍其日皆从之</p><p>甲辰诏川峡四路转运司每季差使臣一员持定差文字赴吏部限十日给降付身有不当者申尚书省即非理沮难者当抵罪漕吏及使臣輙歛定差人糜费者以赃论先是每路皆以候卒持阙状入都自军监巳下俱有定直小官有费钱数百千者工部侍郎兼权吏部侍郎刘章言如此何以责其廉莭上以为然故有是旨后不果行
 皇侄利州观察使居闳降授郢州防御使时修太庙殿室告迁祖宗神主而居闳不赴故有是命</p><p>丁未诏监司郡守补发举官状者不得过前执政官一年合举官之数以司勋员外郎任文荐言补发重叠也旧两浙漕司岁举京官四十员至是亦减十员</p><p>戊申显谟阁直学士知绍兴府王师心言本府崇奉昭慈永祐两攒宫岁用钱万三千余缗系省之入不足以给诏于上供经总制钱内支</p><p>癸丑故进士杨居中执中并特赠右承事郎二人存中弟也建宁之陷死焉至是存中乞以大礼所得亲属门客二官为恤典上特命录之</p><p>十有一月丁巳朔出内库钱三万九千余缗付户部代平江府常湖州水灾下户积欠租税</p><p>戊午直敷文阁知临安府张偁升直显谟阁都官员外郎杨倓进秩一等皆以修外城毕工故也 召御前中军统制知成州吴拱赴行在 左正言何溥言比岁奉使所辟官属多募人代行市井狡狯之徒冒法私贩有伤事体望重立赏告从之自来年始</p><p>辛酉诏大礼金银钱帛并减半供进翌日沈该等言近蒙圣恩捐内库钱代三郡积欠以＜嶅彩见＞民力今所进又减半深恐锡赉之际或不足用上曰大礼支费朕半年前预立定格无分毫滥比之前郊才及十之五该曰陛下恭俭出于天性岂前代帝王所可跂及</p><p>壬戌左正言何溥言臣恭闻祖宗朝每遇大赦则置看详编置罪人一司命官典领以重其事盖置司看详则责任专推类施行则事体一日者用事之臣輙以私意禁锢士类屡经恩宥而不敢检举天下扼腕陛下躬揽之初痛革其毙荡瑕涤秽与之更新其表表在人耳目者固巳生复故官而死加荣号矣臣尚虑有身落幽远而弗克上通家坐穷空而无以自列抱冤沉滞吁天莫闻愿举故事选清切公明臣僚二人取索诸色官员士人罪犯案卷置司看详其应该赦移放者一面施行内有可疑申三省取旨仍责限了绝诏俟赦降取旨
 
左朝奉大夫成都府路提点刑狱公事钱堪知江州右中散大夫成都府路转运判官王弗提点本路刑狱公事右朝散大夫知蜀州路允修为成都府路转运判官允修尝漕东蜀以赃污为李迨所按一斥几二十年及守蜀州无善状堪弗皆其姻家置不问又交荐之乃有是命</p><p>癸酉定江军承宣使同知大宗正事士篯请宗室京官如选人例免铨试武臣见监当者并厘务吏部请补官三年年及二十五者免试注官从之</p><p>己卯冬日至合祀天地于南郊赦天下故事每遇大礼则命近臣看详编置罪人所犯或放或徒秦桧用事士大夫贬责者虽屡赦不移至是用何溥言壬午命权吏部尚书贺允中刑部侍郎杨揆检举自是遂为永制既而侍御史叶义问言顷岁傅会及告讦之人岁月未深理情难恕不应一例移放从之义问所奏在十二月庚寅今并附此
 
权礼部侍郎孙道夫因入对面奏今合祭天地奉祀宗庙悉复承平旧典加以辟道山求遗书修太学育人材文治既举自此愿训敕将相增修武备以为不虞之戒又奏仁宗景祐初采古兵法及旧史成败为神武秘略以赐边臣训迪有方故一时爪牙有古良将风愿下文馆重加讎正遍赐将帅以继仁祖故事岂无曹玮王德用狄青之徒为时出乎时金人叛盟有端而中外疑信未决道夫独忧之故因议论之际数以武事为言焉</p><p>十有二月丁亥朔名江州太平兴国宫新建本命殿曰申福
 敷文阁待制枢密都承旨陈正同知平江府 起居郎兼权中书舍人洪遵兼权枢密都承旨 
初命诸路招三衙阙额军兵而左中大夫敷文阁待制知福州沈调所招额溢枢密院拟转左太中大夫该辞上不许给事中兼权直学士院杨椿当草答诏奏曰招军之劳薄上宰之兄有嫌此赏一行当有强剌良民以希进者上以先降推赏指挥不听该再辞许之熊克小历载此事于今年正月盖误</p><p>己丑权尚书刑部侍郎杨揆充敷文阁待制知镇江府仍诏以镇江重地选用从官故特除待制</p><p>庚寅尚书兵部侍郎同修国史兼直学士院周麟之试给事中 右司郎中黄祖舜权刑部侍郎寻命祖舜代杨揆看详移放罪案十二月乙未 武德大夫吉州剌史内侍省押班李存约与宫观差遣从所请也 庆远军承宣使提举江州太平兴国宫安定郡王令衿薨赠开府仪同三司</p><p>壬辰右迪功郎刘芮守大理司直芮挚孙初见绍兴六年五月芮以近臣荐对乃有是命 左从事郎查籥主管户部架阁文字籥江陵人也</p><p>甲午秘阁修撰刘尧仁试军器少监 延福宫使庆远军承宣使入内内侍省押班李珂提举万寿观免奉朝请 宣正大夫安庆军承宣使陈琠卒特赠建宁军节度使</p><p>乙未诏合门宣赞舍人特差两浙西路兵马钤辖御前祗应刘炎令再任炎筦禁中市易因通北贾大为奸利焉</p><p>己亥恭谢太一宫时敷文阁待制陈正同杨揆补郡未辞特命随班对御茶酒</p><p>辛丑上谓大臣曰近州县官吏曾经臣僚论列而监司郡守失于按发虽已行遣一二其余待罪者皆放恐公然容庇奸赃之吏无所忌惮壬寅诏自今量其轻重必行责罚不许待罪 诏出御前钱修葺睦亲宅及重建宫学殿宇凡一百七十一区 延福宫使崇庆军承宣使内侍省押班王晋锡为入内内侍省押班</p><p>丁未太学录刘甄夫武学谕叶怀忠等以皇太后新年八十率两学生上表称贺 诏才人刘氏进封婉仪 责授宁远军节度副使柳州安置李光复左朝奉大夫任便居住以赦叙也 秘阁修撰知绵州吴援升右文殿修撰充四川安抚制置使司参议官</p><p>戊申前国学生台州编管人黄作池州编管人詹渊许自便以贺允中等看详取旨也</p><p>庚戌左宣教郎郑丙行太学录丙长乐人也</p><p>辛亥诏大金使副依宰相上下马及于丽正门外西廊北从第一至第三间为待漏幕次
 左武大夫昭庆军承宣使带御器械董仲永武功大夫吉州剌史带御器械吴亢并为内侍省押班 
初尽括公私铜器而端明殿学士知建康府张焘请听民凡以钱三斤易磬一斤至是权户部侍郎兼提领铸钱司赵令詪请以为铸钱本许之</p><p>壬子金国贺正旦使正奉大夫工部尚书苏保衡副使定远大将军太子左卫率府率阿克展等入见保衡云中人也此据范成大揽辔录</p><p>癸丑右承事郎守军器监丞吴撝特迁右承议郎仍赐三品服撝拱弟已见</p><p>甲寅左奉议郎张坚乞以大礼所得妻封号回授所生母李氏故事群臣父在者不得以恩封妾母上特许之坚纲子已见</p><p>是岁宗室训名二十有一人
 刑部断大辟四十七人 赐道人黄元道号达真先生元道成都民家子生得中风疾遇异人而愈自是言人休咎或中能啖生肉上召见御制赞赐之此据洪迈夷坚丙志 
御前诸军都统制兼知兴元府姚仲言兴元府洋州诸县各有以前保丁内选到人材少壮堪出战入差充义士臣已于数内摘拣到三千人团结队伍教习武艺及欲于附近大安军巴蓬州差拨保丁以备般运军粮从之自朝廷与金约和罢兵议者乃奏罢利路诸州义士至是仲闻金有意败盟欲为战守备乃奏复之议者亦谓兴洋旧有义士万余皆骁勇可用祗是免身丁差役之类初不费有司钱粮望下本路帅司检照旧来簿籍条例依旧收充以时教阅无令州县别致骚扰以备缓急使唤此正古人寓兵于农之意奏可始王庶立法义士每丁蠲家业钱二百千部辖使臣蠲六分科歛及是诸县民间所余家业不多科买军粮草料苦于偏重仲乃命视旧法止蠲其半部辖使臣三分之二衣甲兠鍪神臂弓箭官给其它应军中所用皆自为之军行日支粮二升有半每六十五人为队管队二人押拥队二人旗首三人县立三部都副部辖管辖各一人于是合五郡所籍为二万一千七百余人惟兴洋大安至今不废巳上并据闾苍舒兴元记修入未得其月日故且附年末但记并取张浚为江淮宣抚使时奏乞募义士枪弩手劄子联书之则误也罢义士奏请在绍兴二十二年五月辛亥
 
初皇太后苦目疾国医不能疗诏募草泽疗治临安守臣张偁以蜀人皇甫坦名闻坦夹江人善风鉴上召对问何以治身坦曰心无为则身安人主无为则天下治上引至慈宁殿用其术后疾良已上大喜厚赐一无所受因俾持香祷于青城山既还复召见问以长生久视之术坦曰先清诸欲莫令放逸丹经万卷不如守一上叹曰真人也为书清虚二字以名其庵舍绘其象于禁中焉此据嘉定甲乙志修入</p><p>建炎以来系年要录卷一百八十</p><p>建炎以来系年要录卷一百八十金人地名考证&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235590.html' class='pagedaohang'>【上一篇】<i>:卷一百八十一</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235588.html' class='pagedaohang'>【下一篇】<i>：卷一百七十九</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>