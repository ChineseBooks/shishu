<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百三十四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百三十四</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235636.html' class='pagedaohang'>【上一篇】<i>:卷一百三十五</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235634.html' class='pagedaohang'>【下一篇】<i>：卷一百三十三</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十年岁次庚申金熙宗亶天眷三年春正月按是月丁丑朔辛巳右仆射秦桧言前日外间有匿名书非毁朝廷当缴进上曰已见之无足恤先是金人遣奉使官宣州观察使知合门事蓝公佐南归议岁贡誓表正朔册命等事此以绍兴讲和录及洪皓行述陈渊奏议等参修且索河东北士民之在南者是日右正言陈渊入对言自公佐之归闻金人尽诛往日主议之人且悔前约以此重有要索臣谓和战二策不可</p><p>偏执上语渊曰今日之和不惟不可偏执自当以战为主既而吏部员外郎许忻出为荆湖南路转运判官将行亦上疏言臣窃见金人为本朝患十六年于兹矣昨者张通古辈来议和如陛下以梓宫母后渊圣之故俯从其欲复命王伦等报聘今王伦既已拘留且重有邀索外议籍籍谓敌情反复如此咸以为忧望陛下采中外之公言定国家之大计深察敌人变诈之状亟安天下忧虞之心继自今时严为守备激将士捐躯效死之气雪陛下不共戴天之讎上以慰祖宗在天之灵下以解黎元倒垂之命庶几中兴之效足以垂光于万世忻出湖南漕日历不载吏部题名亦起于绍兴末年皆不可考林待聘外制集忻除湖南与贺允中闽漕同制按允中除命在是月甲午或当同日且附此更须参考
 左武</p><p>大夫和州防御使权知合门事韩恕特差充两浙西路马步军副总管见管合门职事如旧寻诏恕落阶官为济州防御使</p><p>乙酉尚书工部侍郎兼直学士院兼侍讲李谊为工部尚书假资政殿学士充迎护梓宫奉迎两宫使集英殿修撰京畿都转运使莫将为徽猷阁待制副之谊不受命力辞其亲旧曰不可谊曰我不过夺职罢去尔安可行乎丙戌谊免官以将试工部侍郎充迎护使济州防御使知合门事韩恕为宣州观察使副之
 
初兖人张汇从父行正守官保州陷敌不能归至是闻元帅府主管汉儿文字蔡松年言敌有渝盟意遂与燕人王晖开封刘炎谋夜自新乡渡河赴行在上疏言敌情利害大略以为敌主懦将骄兵寡而怯又且离心民怨而困咸有异意邻国延颈以</p><p>窥隙臣下侧目以观变亲戚内乱寇盗外起加之昔之名王良将如尼玛哈达兰之徒非被诛则病死故子胥戮则吴灭孔明没则蜀亡争战之际古今不易之理今敌内有羽毛零落之忧外失刘豫藩篱之援譬之有人自截其手足而复剖其腹心欲求生也不亦难乎此乃皇天悔祸眷我圣宋复假敌手以去群＜嬂-禸几＞特以良时付之陛下周宣汉光中兴之业也曩者盖敌未当殄灭之时臣虽早归朝廷亦无补于圣德故臣隐身敌中甘处贫贱十五年者伺今日之隙也又况当时河北人心未安然河南废齐之后人心亦且摇动王师先渡河则毙归河北而不在中原设若乌珠先侵河南则毙归中原而不在河北但能先渡河者则得天下之势诚当日胜负之机在于渡河之先后尔而乌珠已有先侵</p><p>之意臣恐朝廷或失此时反被敌乘而先之松年靖子己见绍兴四年十一月疏奏汇等皆授初品文资汇等补官日历不载林待聘外制集有制词既而淮西宣抚使张俊因奏汇充本司准备差遣</p><p>戊子佥书枢密院事楼炤请泛印钱引者徒二年不以赦免从之寻以乏赡军泛印复如故</p><p>庚寅奉直大夫李景模知唐州景模己见去年四月</p><p>辛卯使臣秦宗道杖脊剌配琼州牢城坐于皇城内撰造妖言惑众也仍令皇城司榜谕此未知与秦桧所云匿名事有无相关 观文殿</p><p>大学士提举临安府洞霄宫李纲薨于福州纲之弟校书郎经早卒纲悼恨不已会上元节纲临其丧哭之恸暴得疾即日薨年五十八上方遣中使徐珣抚问讣闻赠少师徙其弟两浙东路提点刑狱公事维于闽部以治其丧令所居州量给葬事李维徙闽部纲行状云尔日历不书按日历二月丙午李纲除特进致仕丁未福建提刑赵令衿改除浙东提刑王申方庭寔除福建提刑替李维通理成资关今并附此纲后谥忠定</p><p>壬辰左迪功郎新潼川府府学教授唐文若特改左奉议郎差遣如旧文若庚之子也庚眉山人大观间京畿提举以荐对故有是命秦桧奏近制初改官人须任亲民不许堂除此可以养成人材上曰岂惟养成人材足以抑奔竞之风矣</p><p>癸巳上谕秦桧曰新疆各宜屯兵以守得之虽易不可以易失之秦桧曰圣虑深远盖将保民以图恢复上又曰狭西弓箭手最为良法神宗开边当时甚盛今闻其法寖弛官司擅行役使宜严行禁止又鞍马器甲亦当葺之</p><p>甲午太尉庆远军节度使东京同留守兼节度军马京畿营田大使郭仲荀充醴泉观使从所请也 尚书吏部员外郎贺允中为福建路转运副使 诏作忠烈庙于仙人关以祠吴玠先是左宣教郎新川狭茶马司干办公事权监都进奏院杨朴上书论玠保全四川之功不可忘</p><p>愿特诏有司与玠立庙荣以封爵使蜀人岁时祀之故有是命朴资阳人也</p><p>丁酉左通直郎充徽猷阁待制提举江州太平观尹焞迁一官致仕以焞引年告老故也焞遂居绍兴 诏奉使官莫将韩恕各官其家二人</p><p>己亥右正言陈渊言伏见近者所命之使有所升黜且趣其行今急于遣使而不及其他而知敌不能无求然我有不可许者如取河北之民则失人心用彼之正朔则乱国政此诚不可至于岁币之数多未必喜寡则必怒与其多不若寡之为愈盖和战两途彼之意常欲战不得已</p><p>而后和我之意常欲和不得已而后战或者必欲多与之弊以信其久而不变则无是理愿训所遣之使俾无轻许以误大计以和为息战之权以战为守和之备此至计也惟陛下择之</p><p>癸卯上谓大臣曰莫将奉使金国凡所议事可一一录付恐将妄有许可他日必不能守时金人所请朝廷多不从故有是谕程敦厚撰孙綖墓志云朝廷方遣莫将使北有奸人章之奇自谓国信所官属乘传至蜀川有所微伺綖延之坐语使人探其囊得诈所为印章文书等遂倅而械系之迄正其罪綖眉山人时已左朝请大夫知蜀州温州僧清了者与其徒自言上尝赐之以诗上谓宰执曰朕不识清了岂有赐诗之理</p><p>可令温州体究恐四方传播谓朕好佛朕于释老之书未尝留意盖无益于治道秦桧曰陛下垂思六经而不惑于异端直帝王之学也</p><p>甲辰显谟阁直学士提举醴泉观郑亿年复资政殿学士仍旧宫观奉朝请时有诏趣亿年赴阙上召见于内殿后二日遂以命之制词略曰还秘殿之隆名赋殊庭之后禄非为尔宠盖所以昭大信于四方其时中书舍人林待聘所行也御史中丞廖刚言亿年身未从官委质叛臣今而归国赦其戮幸矣乃宠以秘殿雄职授以在京观使臣恐此命一行节夫义士莫不解体非所以训陈渊亦言亿年故相居中之子虽尝为从官而有从敌之丑况资政隆名乃贼豫所窃以与亿年固不可以言复矣必以复为言以著其从贼之罪彼粗有知必不敢受强而授之则如</p><p>凌唐佐李亘之徒以义而获褒李显忠赵彬之辈以才而得用必皆曰彼从贼而犹见褒吾属何荣是自坏常罚之纪纲而更为今日中兴之累也不报亘守南京尝谋归国为刘豫所戮至是赠徽猷阁待制故渊言及之李亘赠待制据林待聘外制集增入日历会要并无之</p><p>乙巳布衣欧阳安永献祖宗龟鉴诏户部赐朿帛</p><p>是月川狭宣抚副使胡世将言近探闻河中府积粮草六十万添支军人每名绢二匹粮七斗草三朿耀州捉到奸细王万称却要厮杀之说又报河东北中条山一带不放人入山恐藏红巾并发河东签军招收李成及添置沿河提举官以臣愚见彼方内自诛杀又有盗贼之患未</p><p>必便动然亦合先事措置今凤翔见屯军马据南山之险万一有警吴璘可以当之若与璘相据分兵泾原直犯秦陇则我军断绝泾原虽有旧军马陷伪以来多失训练甲器不足伪将皆无相敌之意万一有警只是投拜今永兴泾原环庆三帅皆已入觐必须自请宜以此时更选帅臣机不可失至于逐路兵将官多是从伪之人固不可尽易其近上统兵官望从朝廷更加选择臣近论奏向去万一不测或有警急其调发军马措置钱粮应干军事申请待报不及乞从本司一面随宜措置仍乞密降旨挥付臣遵守</p><p>二月丙午朔左朝请大夫知南外都水丞郭敏修改知北外都水丞公事 左奉议郎知兴仁府李上达知南外都水丞公事</p><p>戊申命枢密院统制官雷仲节制镇江府屯驻忠锐三将军马按此事去年十月戊午已得旨不知何以许时方出命也</p><p>庚戌尚书刑部员外郎罗汝楫为监察御史汝楫歙县人轮当转对既退遂有是命当求汝楫转对劄子增入</p><p>辛亥济州防御使主管侍卫军马司公事刘锜为东京副留守仍兼节制马军锜兼节制在此月壬戌</p><p>癸丑诏曰永惟三岁兴贤之制肇自治平爰暨累朝遵用彝典顷缘多事游展试期致取士之年属当宗祀宜从革正用复故常可除科场于绍兴十年仰诸州依条发解外将省殿试更展一年于绍兴十二年正月锁院省试三月择日殿试其向后科场仍自绍兴十二年省试为准</p><p>于绍兴十四年令诸州依条发解内将来绍兴十二年特奏名合出官人有年六十一岁者许出官一次用御史中丞廖刚之言也刚陈请己见去年十二月
 右正言陈渊试秘书少监兼崇政殿说书 中书舍人程克俊林待聘并兼侍讲 
故集贤殿修撰周常追复宝文阁待制常浦城人元符末尝为礼部侍郎坐元祐党落职婺州居住至是用其家请而命之</p><p>乙卯殿中侍御史何铸试右谏议大夫</p><p>丁巳尚书驾部郎中喻汝砺直秘阁知遂宁府汝砺本勾龙如渊所荐又与李光相知光罢汝砺不自安因求去比对复论人君所以和外</p><p>国诎海内未有不诚而能格之者今陛下致曲用晦结二国之好此正可为之时愿陛下裕民力以丰天下之财训武勇以饬天下之备外睦而邻好比内强而吾民保足以大振宗祧矣于是改除潼川府路转运副使汝砺至官以表谢上略曰顾臣何如立节有素方延和廷议既不能割地以赂戎暨伪楚滔天又不忍联名而卖国时人称之汝砺除漕在三月庚子今并书之谭篆撰汝砺年谱云知遂宁府陛辞玉音亲出卿见闻殚洽词采英奇之语寻改除潼川路转运副使词臣即采陛辞日皇帝所出八字以宠之按林待聘外制集此八字乃汝砺知遂宁府告词篆之诞妄如此史堪作汝砺墓志又因而书之由是观之私家行状墓志所书天语要未尽可凭须细考之乃可
 左宣义郎杨愿守秘书丞 右儒</p><p>林郎张鼎特改合入官鼎为太湖令以荐者得召见上谕大臣令改秩堂除剧县且曰此因能以任之也若一县得良令则百姓皆受其赐矣秦桧曰陛下勤于恤民故亲民之官尤谨择之也熊克小历系此事于正月丙辰按今年正月无丙辰盖二月十一日也</p><p>戊午诏右迪功郎新永安军使兼陵台令双虎特循一资令之任亦以荐对也</p><p>庚申御史中丞廖刚试工部尚书刚每因奏事论君子小人朋党之辩反复切至又论人君之患莫大于好人从已夫大臣惟一人之从群臣惟大臣之从则天下事可忧刚本秦桧所荐至是滋不悦他日因对又请起旧相有人望者处之近藩重镇桧闻之曰是欲寘我何地邪既积</p><p>忤桧遂出台而刚之名闻天下 尚书工部侍郎王次翁试御史中丞 端明殿学士提举西京嵩山崇福宫王孝迪薨于绍兴府</p><p>壬戌尚书户部侍郎周聿充显谟阁待制枢密都承旨</p><p>丁卯罢史馆以日历事归秘书省国史案令著作官修纂仍命宰相提举以监修国史系衔遇修国史宝录即各置院始用元丰制也既而著作佐郎王杨英言国史案文移诸司多不报乃命以国史日历所为名
 观文殿学士左通奉大夫西京留守孟庾为左宣奉大夫东京留守兼权知开封府 责授左朝奉郎少府少监全州居住仇悆依前官知河南府兼西京留守司公事 
资政殿大学士左通奉大夫江西安抚制</p><p>置大使兼知洪州张守资政殿学士左中大夫知应天府兼南京留守路允迪资政殿学士左中大夫江东安抚制置大使兼知建康府兼行宫留守叶梦得并进一官</p><p>己巳权尚书吏部侍郎闾邱昕充集英殿修撰知建州
 徽猷阁待制知静江府沉晦升徽猷阁直学士 左从事郎陈之渊为秘书省正字用从官所荐也 直秘阁应天府路提点刑狱公事兼转运副使吴伟明主管台州崇道观从所请也
 左奉议郎知南外都水丞公事李伯达为京畿转运副使 左朝奉郎淮南东路提举茶盐公事曾□□聿为应天府路转运判官兼提点刑狱□□聿未行而敌至</p><p>庚午上与秦桧论川狭财赋上曰将帅漕臣皆当体国为一家士卒固欲拊循民力亦须爱惜岂可妄费乎中兴圣政史臣曰兵民不可相无久矣丰其衣食以责其死力多其犒赏以酬其劳若此在三军固不当惜然反而思之一丝一粒孰非百姓之膏血爱百姓之力是乃所以厚三军之资非深于体国者不可以语此</p><p>壬申宗正少卿方庭寔为直徽猷阁福建路提点刑狱公事陈渊之除秘书少监也以家讳引避遂改宗正少卿是月丙辰而庭寔别与差遣至是乃补外焉 左朝奉郎知道州丁则为夔州路转运判官</p><p>癸酉言者请复置勋官以宠文臣之有武功者事下吏部后不行
 
御史中丞王次翁言吏部审量滥赏皆显然暴扬前日之过举最害陛下之孝治士大夫到部留滞愁叹何以召和气望悉罢建炎绍兴前后累降指挥从之先是直秘阁新知太平州秦梓直秘阁知秦州王＜娙折迹窘砸远餍业霉偾罔沓醢照二人摈斥累年及是次翁希桧旨以为之地繇是二人骤进此以王明清挥麈录增修但明清又云次翁言方事之殷从军之人多有受前日之滥赏者愿罢审量之命以安反侧而次翁奏疏中无之或是上殿口奏之语不则三省节贴行出亦未可知今附见此尚书右司员外郎陶恺罢直龙图阁主管州狭茶马公事秦州置司
 左朝请郎汤鹏举直秘阁知郑州</p><p>甲戌监察御史罗汝楫为殿中侍御史 右承事郎王循友为太府寺丞循友以选人从韩肖胄出使改京秩至是用从官荐而命之</p><p>是月封少师京东淮东宣抚处置使韩世忠之妾茅氏为国夫人周氏陈氏并封淑人林待聘外制集有制词周氏初见建炎二年六月
 
川狭宣抚副使胡世将言臣昨累具论敌情难测乞外固欢和之形内修守御之备前后所论不一臣所见浅狭到蜀二年到军中半年博询众论粗得事情窃见今之议者为迎合之论则谓和议以成便可无事为欲速之计则谓六路劲兵皆为我有而不知未可得其寔用此说一行寔误国计近报元帅萨里罕见在解州罗索之子呼纽见在龙门珠赫贝勒见在平陆县并系久在狭西窥图川蜀之人去而复来其意安在河中</p><p>府积粮六十万军人添支钱绢闻之边境皆谓敌人每有动作先是如此臣恐鄜延熙河等处分兵太远堕其计中大庆桥不数日可到凤翔鄜延已是隔绝熙河到此十五程岂不误事臣已一面随宜措置趱那军马就近捍御四川久困之民日欲望休息臣昨具奏乞措置就籴将枉费水脚钱却充籴本于兴洋等处籴卖可减白著对籴之半计司暗谬务在欲速顿减籴五十四万七千六百余石其初妄谓川中一缣可就狭西籴米十石今熙秦一缣不得两石皆坐昨来会稽乖谬臣已一面措置于近便沿流处籴买分兵就粮所有狭西诸路收复虽已几岁人心茍简军政废坏则是虽得狭西与未得同泾原据陇西之险遏敌人之冲可以为本根屏蔽之助本根既固自近及远经理余路数年之后合新旧简</p><p>练之军无虑可得二十万兵力既壮并河为塞以守以战无所不可今不图此但谓已得狭西劲兵良马便当悉为我用寔为误国向去或有警急军事待报不及乞从臣一面随宜措置密降指挥付臣遵守未蒙指挥北军狡狯若不测奔冲临时申请不及定误国家大计
 
权礼部侍郎郑刚中言臣闻狭西二三大帅被旨入觐旦夕且至陛下有显秩以宠其身庆泽以荡其意彼方戴德而感激震悼之不暇陛下引见之日所以推诚而收其心者虽不可后亦当折其气以责其后效不然恐不知有朝廷之尊昔英布归汉高祖踞床见之布悔来欲自杀出就舍又大喜过望赤眉之降世祖陈兵临洛问盆子曰汝知当死否其众请命则又曰得无诈降乎吾不强汝既屈服之后陈其三善而释之人赐田宅使居洛</p><p>阳今日朝廷所以待之圣心自有恩威之度臣盖不能自已者也惟陛下择之
 
初砀山民朱从往南京负贩从刘氏妪得小儿曰遇僧归而育之有金人之戌砀山者见之曰此儿似赵家少帝少长京师贩豕人张四者见之曰是人全似少帝遇僧窃喜会三京路通有诏访宗室赴行在遇僧乃自称少帝第二子县令请监酒石某问之某者驸马都尉端礼之弟也遇僧略言宫禁间事且曰少帝使老卫士张全负之以出因流落民间且引少领官刘某为证遇僧私语刘曰公言与我异当以公累年作过事闻于朝刘惧遂合其说知单州直秘阁叶夏卿遣赴行在至泗州司法参军孙守信见而疑之白守臣王伯路请于朝合门言渊圣皇帝无第二子诏淮东漕臣胡纺委守信劾治市人諠言狱中夜有光气争馈</p><p>以酒食守信建刘氏媪质之遇僧乃伏诏杖脊黥隶琼州按乱华编有靖康陷敌皇族数似是显仁皇太后归日从行内侍所留其云小大王训见居五国城而此云无第二子疑训乃北地所生也此可见遇僧之妄故附著此</p><p>三月丁丑诏臣僚论事自今只陈事之当否无或蹈袭前日崇观宣政为口实可告戒中外务尽致恭之礼秦桧奏曰外议恐因此致当时人复来上曰岂有是理只为言者多明指前事朕为人子有不可闻桧曰此陛下之圣孝也</p><p>己卯检校少傅宁国军节度使知永兴军张中孚入见命坐甚渥其弟清远军承宣使知渭州中彦俱来始中孚自狭入朝或为之诗曰张</p><p>中孚张中彦江南塞北都行遍教我如何做列传市人行坐皆道之
 权尚书吏部侍郎陈橐请河南一郡以自效除徽猷阁待制知頴昌府此条日历漏载今以橐辞职名奏状参考附入 中书门下省检正诸房公事范同权尚书吏部侍郎 
秘阁修撰提举江州太平观张宗元复徽猷阁待制都大提举川狭茶马公事主管秦司直龙图阁知荆南府薛弼充秘阁修撰狭西转运使 
直龙图阁新除主管川狭茶马公事陶恺知荆南府</p><p>癸未武功大夫文州刺史阁门宣赞舍人提举台州崇道观刘纲为应天府路马步军副总管仍以忠锐第四将隶之</p><p>甲申封阏伯为商邱宣明王</p><p>丙戌成都府路安抚使张焘始至成都初焘自京洛入潼关已闻金人有败盟意逮至长安所闻益急焘遽行见川狭宣抚副使胡世将为言和尚原最为要冲自原以南则入川路散失此原是无蜀也世将曰蜀口旧戍皆精锐最号严整自朝旨撤戍之后关隘撤备世将虽屡申请未见行下公其为我筹之焘遂为世将草奏具言事势危急乞速徙右护军之戍狭右者还屯蜀口又请赐料外钱五百万缗以备缓急</p><p>丁亥武翼郎合门宣赞舍人鄜延路兵马钤辖赵澄知原州</p><p>戊子诏成都府钱引务增印钱引五百万道付宣抚司以四川转运副使陈远猷言赡军钱阙四百二十万缗故也</p><p>己丑罢诸路增置税场</p><p>辛卯尚书吏部员外郎朱松知饶州徐度知台川以右谏议大夫何铸奏其心怀异图傲物自贤故有是命
 
是日赐京东淮东宣抚处置使韩世忠淮西宣抚使张俊燕于临安府以其来朝故也初诸大将入觐陈兵阅于禁中谓之内教至是统制官呼延通因内教出不逊语中丞王次翁乞斩通以肃军列因言祖宗著令寸铁入皇城者皆有常刑今使武夫悍卒被坚执锐于殿庭之下非所以严天陛也内教遂罢次翁所</p><p>上疏当在此时而熊克乃附之六月末按今年六月二将出师未尝入觐也</p><p>壬辰尚书礼部员外郎兼寔录院检讨官刘昉试太常少卿前一日昉面对论河南之地自贼豫僣窃亲民之官取其办事或以使臣及吏人为之斯民被害甚于涂炭恢复之初自应首革兹弊而当时赦令有不易官吏之语以故重于失信愿委自帅守及宪漕之臣公共商量其见任知县县令有以使臣吏人充者即于幕职曹官及丞簿中选择对移务在得人庶几民安其生渐有息肩之望从之</p><p>丙申礼部侍郎充大金贺正旦使苏符自东京还行在初徽猷阁待制洪皓既拘冷山颇为陈王希尹所厚希尹问以所议十事皓折之曰</p><p>封册虚名年号南朝自有金三千两景德所无东北宜丝蚕上国有其地矣绢恐难增也至于取淮北人摇民害计恐必不可希尹曰吾欲取降附人诛之以惩后何为不可皓引梁武帝易侯景事言之希尹意稍解曰汝性直不诳我吾与汝如燕遣汝归议遂行会工部侍郎莫将继来议不合囚之涿州事复变皓过塔坦帐其帅闻洪尚书名争邀入穹庐出妻女饮食符至东京敌人拒不纳符乃还洪皓事据行述增入敌人所要索十事他书皆无之今因此略见其概以补史阙
 修武郎合门祗候知拱州贾垓别与差遣垓祥符人久陷伪地刘豫之废也经金国行台自陈得河南郡故遣官代之</p><p>丁酉诏川狭宣抚司自令或有警急其调发军马措置钱粮应干军事待报不及并许胡世将随宜措置用世将请也时谍报河东北签军备粮来戍河中收复河南州郡都元帅宗弼又传令宋国系和议之国存留桥路往来已调绛浦解州三万夫过河修叠堤岸仍差马军编栏令同州照验世将虑其出没不测即具以奏且遣兵备之
 左朝议大夫江东制置大使司参谋官张杲为江南东路转运判官用从官荐也</p><p>戊戌监察御史陈确提点江南东路刑狱公事</p><p>己亥彰武军丞宣使枢密院都统制知延安府同节制狭西诸路军马郭浩移知永兴军兼节制狭西诸路军马 武康军承宣使川狭宣</p><p>抚使司都统制知熙州杨政移知兴元府
 翊卫大夫贵州团练使环庆路马步军副总管知金川兼节制屯驻行营右护军军马范综移知庆阳府 护国军承宣使知兴元府兼利路安抚使田晟移知渭州 
淮康军承宣使知阆州孙渥移知熙州 右护军统制军马王彦权主管鄜延经略安抚司公事权主管延安府自郭浩以下并趣令之任</p><p>庚子御史台检法官朱彪太府寺丞祝师龙并为监察御史 秘书省著作佐郎凌景夏守尚书刑部员外郎 太常博士王杨英秘书省著作佐郎</p><p>壬寅奉安徽宗皇帝显恭皇后显肃皇后神御于天章阁西之神御殿</p><p>癸卯故朝散郎邓忠臣特赠直秘阁忠臣元符考功员外郎以定范纯仁谥入党籍余官第一百人</p><p>是月川狭宣抚副使胡世将奉诏委和保安军杨顺与夏人议入贡事初夏国招抚使王枢自行在归送伴官王晞韩护之至境上夏国三司郎君者为晞韩言本国荷朝廷送还枢等乞叙旧日恩信两国通和约三月望日修公牒来保安军入贡晞韩不疑其绐已闻于朝且待之境上及期枢托病不至三司者为顺言吴玠七请和于我我不之许今诚结好汝家国势非前日约我兄弟可也顺怒报曰王枢在都堂摇尾乞怜</p><p>请归求盟为臣妾朝廷厚赐以遣我岂湏我盟耶三司曰枢茍生语耳是事在国主在宰相岂预枢事晞韩言不已三司出一纸书曰王枢至备陈秦仆射召至都堂有欲与夏国讲和之言息兵睦邻虽属美事然湏遣使临边计议赴朝献纳藏之秘府此为定式与晞韩所申不同顺以书还三司不复出录其语以示帅臣郭浩世将备奏其事后竟无耗晞韩还朝乃以为大理寺丞晞韩今年七月癸卯以新大理寺丞论罢未知何时所除也</p><p>建炎以来系年要录卷一百三十四&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235636.html' class='pagedaohang'>【上一篇】<i>:卷一百三十五</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235634.html' class='pagedaohang'>【下一篇】<i>：卷一百三十三</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>