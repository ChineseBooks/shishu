<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百六十二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百六十二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235608.html' class='pagedaohang'>【上一篇】<i>:卷一百六十三</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235606.html' class='pagedaohang'>【下一篇】<i>：卷一百六十一</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴二十有一年岁次辛未 金海陵炀王亮天德三年春正月按是月癸酉朔</p><p>辛巳皇叔和州防御使士＜娧┴郑疚建州观察使以积阀迁也</p><p>癸未辅臣奏事毕上曰庐州守臣吴逵上便民五事论淮南复业之民宜宽恤涵养未可遽理租赋起上供其令户部展年收之</p><p>庚寅夜雪</p><p>癸巳将作监主簿范彦辉面对言州县凡遇科催急于星火或寄外廊而专事侵偷或任揽纳而专给虚钞钞簿不销致多挂欠间遇州郡催督严紧遂于民间多端掊率上户则敦请赴县待以酒殽而科借之中下之户不与朱钞故已纳税赋勒令再纳又最其下细民则搜刷丁钱诡立名项曰补亏曰失收曰复撑曰排门或入老不除或已除再籍臣闻祖宗朝行丁钱之法率三丁共敷七百七十文今一丁不下二丁而浮费称是乃更重叠不已斯民破家竭产不得自存遂以进丁为讳于是子生不举循习成风岂不辜陛下好生之意欲望申戒监司郡守应县分催科至终限未及分数去处令本州差官下县监催湏管及分方得离县如出违终限经两月本州不差官下县监催者自是本州失时检察即不得更行追理如是则不惟州县事办且免书吏侵欺而细民无摧剥之苦矣从之</p><p>甲午镇东军承宣使知合门事干办皇城司郑藻为保信军节度使领合门事藻于显肃后为最亲以使北还而有此命 左宣义郎曹筠知衢州筠自御史斥去会衢州阙守上谕秦桧曰台谏无大过恶当优假之以来言者于是用筠</p><p>乙未秦桧奏除潭广帅臣上曰广东帅臣及诸路提举市舶官皆当慎择苟非其人则措置失宜海商往往不至又曰布衣步孝友上书言丹阳练湖堙塞艰于漕运可谕漕臣修治</p><p>丁酉诏翰林局医生并奏试人并令试经义十二道以六通为合格与补翰林医学旧制以宰执初除转厅恩例试墨义三十道至是以奏试人不通文义故改法焉</p><p>戊戌少保昭化军节度使醴泉观使驸马都尉潘正夫以郊恩封和国公</p><p>庚子敷文阁直学士提举佑神观米友仁卒</p><p>二月壬寅朔敕令所删定官魏师逊面对论比年远迩丰穰而郡县因米直之贱乃于输纳之时令民以苗米折钱舍其所有取其所无民必又下其直以粜所费何止一倍是丰年适为之病也望申敕州县仍令监司觉察民户越诉从之师逊江宁人也</p><p>癸卯殿中侍御史汤允恭论举人假手之毙诏许同举人陈首取旨免省</p><p>丁未诏知郢州乔大观州学教授徐维并冲替自今不得与堂除大观坐对维及右中奉大夫通判州事魏彦纯进士晁公裔妄造语言谤讪朝政维坐冒法与大观用妓乐饮宴亲闻谤讪事在有司犹敢傲慢相与济恶下本路帅司核实乃有是命是日辅臣进呈上谓秦桧曰赵鼎所引用多非其人桧曰范冲中间修哲宗皇帝实录委有妨嫌上曰祖宗时不委当时迁谪官修史恐有谤言以欺后世也
 
直秘阁知静江府方滋升直敷文阁知广州左朝散郎广南西路转运判官陈璹知静江府初朝廷命广西帅臣即横山寨市马于罗殿自杞大理诸蛮岁捐黄金五十镒白金三百斤锦二百絁四千廉州盐二百万斤而得马千有五百匹良马高五尺率直中金五镒他以是为差每五十疋为纲选使臣部送至行在及建康镇江府太平池州诸军不颠毙于道则有赏先是廉州之盐分令钦横宾贵浔梧藤象柳容等州转至横山仓然诸州科民则苦富民差吏则杂私贩往往陷没留滞至璹始令官支脚钱选使臣运盐若及十万斤即与部良马一纲至行在广马事以熊克小历修入但克以为绍兴十九年十二月事则甚误也</p><p>壬子诏行在官私僦舍钱并减半违者坐以违制之罪拘其业入官癸丑又诏白地钱亦减半</p><p>甲寅夜雨雹</p><p>乙卯诏诸州各置惠民局初军器监丞齐旦面对乞令州县合药散民上恐不能遍及故命户部举旧法行之仍命毋多取利
 权尚书户部侍郎宋贶落权字仍兼权知临安府 
大理少卿李如冈权尚书吏部侍郎秦桧生辰如冈为百韵诗以献桧喜乃有是命此以绍兴二十七年三月周方崇论如冈章疏修入 右中奉大夫直秘阁提举台州崇道观王安道卒</p><p>壬戌直显谟阁知婺州汤鹏举升直龙图阁知潭州
 
诏端明殿学士签书枢密院事巫伋充大金祈请使保信军节度使领合门事郑藻副之请归皇族等事癸亥伋等辞行日历只书巫伋郑藻奉使大金朝辞进对而无使名李攸拜罢录称巫伋充大金祈请使亦不云所请何事惟绍兴三十一年五月二十日馆伴使何俌等劄子载北使王全上殿口奏云帝鲁遣祈请使巫伋等来言及宗属及增加帝号等事而赵甡之遗史所载又差详语在今年九月末所书巫伋使还并注
 秘书省著作佐郎林机守尚书礼部员外郎</p><p>甲子徽猷阁待制李正民卒</p><p>乙丑太府少卿徐宗说言方今经费所赖之大者经总制钱物为先旧守臣桩发岁终按其殿最赏罚后虑守臣侵用遂专委通判拘收令提刑司催督又立定对行赏罚条格近来人物繁庶酒税日增宜其所收之数倍多而反不及前日盖缘对行赏罚之后州县无缘肯供最少之数是致合推赏之人例皆不得其赏自是人人坐视而不恤比较之法徒为文具望令知通同共桩办通判专行拘收桩发以立定赏格知通均受庶几人利其赏钱物不致失陷诏户部措置</p><p>己巳处州编管人王腾移送婺州编管以腾擅离贬所上书狂妄欲起兵端故也王腾本末未见当考</p><p>庚午敷文阁待制提举江州太平兴国宫张宦卒</p><p>是月集英殿修撰提举江州太平兴国宫魏矼卒于衢州自秦桧用事士大夫平日少失其意祸輙不测当始议和时矼与桧异论桧尝欲除近郡矼逊辞不就奉祠十余年寓居常山僧舍一室萧然卒免于祸焉初赵鼎既谪居尝谓其客左奉议郎方畴曰自鼎再相除正府外所引从官如常同胡寅张致远张九成潘良贵吕本中魏矼皆有士望异日决可保其无他畴曰愿公徐观之其后诸人流落之久虽死不变畴乃信服</p><p>三月壬申朔右朝请郎侯恪知归州代还言巴东兴山二邑旧无酒禁止令民户送纳麴钱昨缘招置义兵遂官创两务今义兵久已放散乞复旧法上曰四川酒课昨缘军兴张浚用赵开创置隔槽今既罢兵可令户部取索措置</p><p>乙亥户部侍郎宋贶言诸州多员外置官费耗寖广重困民力望日下并罢上曰此不惟耗公家且为民害宜令户部禁止</p><p>戊寅上谓大臣曰闻大金有诏去尊号前此士庶屡尝有请朕却而不受秦桧曰盛德之事他国亦知师</p><p>丁亥上曰州县多催理积欠民间重困朕顷在京东亲睹其害可令户部照年分蠲放既而户部请自绍兴十一年至十七年诸色拖欠钱物除形势及公吏乡司与第等以上上有力之家未纳数外并与放免从之</p><p>戊子忠训郎合门祗候王德霖为武翼郎合门宣赞舍人德霖进子特录之</p><p>庚寅直宝文阁主管台州崇道观秦埙直显谟阁秦堪并进职二等提点佑神观以扶掖桧入朝特推恩也堪除直天章阁而以称呼不便为辞乃升直龙图阁堪升职在是月丁丑</p><p>壬辰太常博士丁娄明面对言迩来诸路司间有以县令之贪残者按劾以闻寻罢黜矣未见有以政绩优异敷奏于朝者望申饬监司详加考察岁具殿最以闻诏申严行下 中亮大夫建宁军承宣使殿前司右军统制岳超落阶官为利州观察使以职事修举特迁之也</p><p>癸巳右朝请大夫荣薿知襄阳府 左朝散郎抚州州学教授宋朴充诸王宫大小学教授朴当涂人好左道每与方士游枢密院统领丁禩荐之秦熺力加引拔于是桧骤用之此以叶义问章疏修入</p><p>丁酉监察御史林大鼐面对言祖宗于字人之选其格尤密比者改官者多作丞关升者多作幕职今尚左知县阙一百三十五侍左县令阙一百一十二合入者既择禄而不愿未应入者愿宣力而无由至于盐场侍左见有三十余阙久榜不销祗为监司郡守差权官之奇货愿并与破格差从之吏部奏下在六月甲戌吏部所奏称臣僚劄子乞将知县县令盐场共二百七十八阙破格差注一次即指此三色也熊克小历节去盐场一项今稍详之</p><p>戊戌宗正丞王葆转对言陛下修德睦邻感召和气年榖屡丰今常平司既不能因时籴买以广蓄而州县秋苗乃高立米价抑民纳钱望严折钱之令讲平籴之方庶几农末不病诏付户部</p><p>夏四月甲辰起居舍人权直学士院王曮权尚书礼部侍郎以使还迁也 权尚书兵部侍郎王会落权字</p><p>乙巳秘书少监汤思退试起居舍人权直学士院 权尚书礼部侍郎兼侍讲陈诚之权刑部侍郎韩仲通并落权字 端明殿学士知宣州杨愿升资政殿学士以愿首修中兴圣统故也</p><p>己酉阆州观察使带御器械潘端卿降授郢州防御使端卿不赴后殿起居为合门所弹故有是命</p><p>庚戌礼部侍郎知贡举陈诚之等言考到博学宏词科合格人下等左迪功郎监潭州南岳庙莫冲左迪功郎临安府钱塘县主簿叶谦亨诏并与堂除冲归安人谦亨丽水人也</p><p>壬子武德大夫和州团练使知合门事赵述落阶官以述自言元勋普之孙供职殿陛余三十年且使北来还以例迁也</p><p>闰四月辛未朔左朝散郎孟处义提举淮南东路常平茶盐公事</p><p>癸酉上谕大臣曰三衙阙额令诸州拣选补填江上诸军令具阙数申枢密院先是禁止诸军毋得擅自招刺故上训及之</p><p>甲戌秦桧奏以直显谟阁知抚州李庄提举福建市舶上曰市舶委寄非轻可令庄赴阙禀议然后之任 左朝散郎王扬英知秦州扬英自尚书郎斥去意望还朝会秦桧久病乃上书荐熺为相于是桧以郡处之此以王圭劾扬英章疏修入</p><p>丙子上策试南省举头郑闻已下于射殿制策曰朕惟祖宗创守之宏规举可掩迹三五然而中遭厄运变起弗图盖许国之臣无几而自为谋者总总也今朕承中兴之运任拨乱之责所赖于有官君子为至切矣顾狃于闻见小慧相先谓了官事为痴谓履忠信为拙以括囊为深计以首鼠为圆机子大夫读先圣之书通当世之务其为究复何洒濯可以格旧俗何陶染可以成美化明著于篇副朕延伫且以观子大夫入官之志举人赵逵对策略曰君臣父子之间天下真情之所在陛下以神器之大方与元老大臣协谋比德以缉熙中兴之功而百执事之人因循旧习不与圣人同忧盖自艺祖即位尊礼赵普以为社稷臣重其权信其人虽一时举职如雷德骧不能间也显然示天下以好恶之所在磨以岁月而天下之士洗濯自新风俗一变承平日久士为曲学阿私之计而风俗坏尚赖祖宗之泽未远廊庙大臣有质正不挠者出身捍难作多士之气以摧折仓卒之变维持至今此道不坠今陛下已尊任其人矣是宜明谕天下以好恶所在而又有以振厉之若既知其为小人确然不惑无使得干庙堂之正议愿陛下尊其所闻每进一人惟其痴惟其拙每退一人惟其深计惟其圆机则天下之士庶几稍知向方傥尤不悛陛下赫然震怒治其尤者一人夫谁敢不服然臣尚有私忧过计者虑陛下尊所闻之不坚异时或有言今之痴者为真痴今之拙者为真拙今之深计者为有德今之圆机者为有谋而陛下疑虽圣主在上贤臣辅相臣不敢谓安静之福如今日详定官拟逵第五上览策谓有古文气乃擢为第一遂赐逵等四百四人及第出身先是潼州府路提点刑狱公事杨椿被檄考四川类省试策问方今君臣同德之懿因论汉文帝不任贾谊为公卿等事举人张震答策言文帝屈已和亲而谊欲以表饵系单于此不适时之论又言主上渊嘿思治上天眷佑为生贤佐一德之诚克享天心椿定为榜首桧大善之及唱名震居第四闻开封人世右职逵磐石人震什邡人也</p><p>己卯宰执进呈进士洪毅上书乞根究转运司所收诸州补发纲梢粮米及禁止三衙减克军钱又言转运司市马草支钱不及下户而有强取之扰曰可问漕司每年补发米数禁止三衙毋得减克其马草令户部同漕司措置行下诸路一体行之洪尝入太学为内舍生乃诏免文解一次</p><p>壬午尚书户部侍郎兼权知临安府宋贶罢右正言章厦论贶市井小人初无才术左藏库自去年阙乏支遣不行乃以临安府公使激赏赡军三库那钱物支遣又不勘虚实令军人自往漕司支散及令捉事使臣于诸倡家强买妇人贶章惇甥壻惇以诬罔宣仁之故得旨子孙不得与行在差遣而贶尝假章俸钱数万缗乃辟其子为酒官又每于省府事輙曰此非贶意嫁怨于上敛恩于已此最害治之大者望赐窜责以为奸邪之戒故贶遂罢</p><p>甲申左承事郎签书平江军节度判官厅公事王佐左承事郎签书镇南军节度判官厅公事董德元并为秘书省正字自秦熺后进士第一人甫除官即入馆至是始复旧制焉</p><p>乙酉右通直郎李若朴知德安府若朴与何彦猷并为大理寺丞坐议岳飞狱不合斥去至是十年始守边郡彦猷寻通判洪州而卒彦猷五月丙辰除洪倅未知卒在何年隆兴元年正月以右奉郎特赠二官</p><p>丙戌右朝奉大夫傅宁知沅州还言湖南北之俗遇闰岁则盗杀小儿以祭淫祠谓之采生望令逐路监司帅臣严责巡尉如一任之内紏察采生七人依获强盗法推赏因事发觉则巡尉坐失捕之罪庶几其毙可革从之</p><p>戊子特奏名进士昌永等五百三十一人武举进士汤鸒等六人授官有差永宣城人也</p><p>辛卯上谓大臣曰钱塘江石岸毁裂每潮水漂涨民不安居其令漕司同本府修治如阙役于三衙锱重内借差熊克小历误在五月</p><p>癸巳尚书兵部侍郎王会充敷文阁直学士知湖州</p><p>甲午太府少卿徐宗说迁太府卿 尚书驾部员外郎陈相为枢密院检详诸房文字</p><p>戊戌尚书屯田员外郎张子仪直徽猷阁主管佑神观</p><p>五月庚子朔右宣教郎枢密院编修官兼权实录院检讨官周紫芝知兴国军紫芝不知何时权实讨非进士出身人为史官前此未有故出之 右宣教郎干办诸军粮料院杨逈充枢密院编修官</p><p>乙巳封巫山神女为妙用真人</p><p>戊申徽猷阁直学士四川安抚制置使兼知成都府李璆卒</p><p>己酉直秘阁马纯落职依条致仕令汀州居住纯自福建罢归寓居诸暨县而右正言章厦论纯常出怨言輙议时政每会宾客往往多言朝廷政事得失窃恐远近传播有误耳目望加屏窜庶为奸雄异意之戒故有是命</p><p>辛亥右朝奉大夫知大安军张辅世代还言四川惟利州一路创置义士悉于保丁内选充而文其手就令土豪官领之土豪官率多邀求而又州县力役岁无虚月今朝廷清明边燧不惊望放归田亩庶几服田力穑各安其居诏制置司相度申枢密院时知洋州宋莘亦论义士免家业钱民间物力偏重遂罢之
 太学录兼权秘书省校勘书籍周麟之改充敕令所删定官</p><p>壬子右朝请郎汤沂知剑州代还论剑州税草自祖宗时止输本州至绍兴五年添屯将兵漕司将税草应副支遣而于民间重科草佑脚钱望赐除免如川路有米脚钱处亦乞依此施行事下户部而户部言未见当时如何收纳前后亦无许行收纳条法指挥欲下总领所看详从之</p><p>甲寅右朝奉大夫杨朴知荣州还论县官替罢率于所部以借夫为名而取其直县之大者至四千缗其次亦不下三二千缗州官替罢往往亦托县官为之民间不胜其苦而无敢诉者盖起狱追究则所费又数倍于所出夫马之直而州县或捃以他事遂致破荡赀产望申严约束仍许越诉诏申严行下</p><p>戊午金主使翰林学士崇政大夫知制诰兼太子少詹事刘长言昭毅大将军殿前右卫充龙翔军都指挥使耶律夔来贺天申节
 
检校少师奉国军节度使御前诸军都统制知兴州吴璘检校少保武当军节度使御前诸军都统制知兴元府杨政定江军节度使殿前都虞候鄂州驻劄御前诸军都统制提领营田田师中并为太尉璘等建节皆十年御劄以其守边安静故有是命</p><p>乙丑秦桧奏欲令国子监复刻五经三传上曰其他阙书亦令次第雕板虽重有所费亦不惜也</p><p>六月癸酉上曰近有进易说者以为易非卜筮之书自古以易筮春秋多载其事易有圣人之道四卜筮乃其一岂可以易占为非秦桧曰陛下精于易道非臣等所及 武翼郎合门宣赞舍人干办御辇院刘允升为右武郎干办皇城司</p><p>甲戌诏淮南诸州将请佃田土年限已满之人根括包占顷亩依已降指挥起理二税用户部请也先是言者论淮南田上昨来官司急于人之归业请佃不究顷亩多寡止凭所乞遂给与之其间皆是择膏腴广包占故租税所取无几近年田野加辟年谷屡登而为农者坐享厚利乞依舒州已得根括指挥令民户五家为甲限一季自陈结无隐匿罪状官司制籍如出限或所陈不实致有人告即差官打量出给告人仍追积年租税入官本部看详欲依所乞故有是命舒州根括指挥据臣僚劄子称在绍兴十九年未见月日当考</p><p>丙子秘书省校书郎葛立方为尚书考功员郎孙仲鳌为司勋员外郎</p><p>庚辰左宣议郎知衢州曹筠充集英殿修撰</p><p>辛巳诏大理寺三衙及州县岁支官钱合药以疗病囚先是大理寺丞谢邦彦面对有请事下户部本部乞大理寺京府节镇并支钱一百缗余州六十缗三衙各五十缗大县三十缗小县二十缗至是行下</p><p>甲申武节大夫荣州刺史合门宣赞舍人干办皇城司潘邵提点佑神观</p><p>乙酉敕令所删定官魏师逊面对乞申敕郡县毋得擅催倚阁积欠诏申严行下</p><p>丁亥左朝奉大夫杨朴言窃睹绍兴十七年圣诏以军兴以来四川重敛令宣抚总领两司取索承平时常赋名色军兴后权所增益参酌措置自后宣总两司尝减激犒钱及对籴米各五分四川之民蒙被陛下德泽矣然尚余籴本水脚钱激赏绢等皆军兴后权所增益者尚未曾减欲乞诏制置总领两司更行参酌措置若有可减即行分数裁减以宽民力户部言即不见得当时如何增添前后亦无许行增添条法欲下四川总领所及逐路漕司看详措置申省从之</p><p>戊子中书门下省检正诸房公事陈夔言宣州布衣史敦仁上书陈献利害寻引问本人书内引援经史多不知出处显是假手虚妄诏临安府差人伴归本州委知通究实申尚书省</p><p>庚寅右内率府副率愉改赐名愭</p><p>甲午上谓大臣曰南班宗室非正任者请给殊薄用度多不足生日合赐礼物近权住支今当取索放行昨已尝赐犀带及服罗矣 大理评事莫蒙面对论诸郡重征商税又以民间日用之物置场榷卖止资公库无名妄用其为民害莫甚于此乞令监司检察按劾从之</p><p>秋七月庚子上谓大臣曰漕司米纲多差本司使臣往往作毙致湿恶腐坏可依祖宗法差在部短使人庶有顾藉</p><p>壬寅集英殿修撰知衢州曹筠为敷文阁待制四川安抚制置使兼知成都府
 
太府少卿总领四川财赋军马钱粮汪召嗣直龙图阁都大主管成都等路茶马监牧公事直秘阁都大主管成都等路茶马监牧公事符行中守太府少卿总领四川财赋军马钱粮行中尝欲增简州盐筴以其事属雅州军事推官李焘焘力拒之张浚谓有台谏风焘丹棱人初第进士调华阳簿未上读书龙鹤山之巽岩会诏举贤良张浚见其所著五十策善之然不果荐</p><p>丁未秦桧奏勿税商贩柴米上曰甚善临安自减定物价之后盗贼消矣 诏皇太后视物微昏召行在医官并草泽医治有效者有官人进秩五等赐钱二万缗白身人赐钱外比类补官</p><p>丁巳宰执进呈诸州招填禁军阙额数上曰凡阙额湏令补足此祖宗所极留意者也又奏茶盐法成书上曰法已定当令久远遵守往时随事变更虽可趣办目前日后入纳稀少非善计也</p><p>己未安德军节度使开府仪同三司权主奉濮安懿王祠事士棣薨追封通化郡王谥孝敏以其子右奉议郎不羁为直秘阁</p><p>庚申以修天章阁神御殿成诏两浙转运司官吏减勘年有差</p><p>壬戌京西路转运判官李宏罢先是知郢州乔大观坐谤讪抵罪而宏不按发之殿中侍御史汤允恭因言宏行能无取吕本中得罪名教而宏附以为重其识趣可知大观妄造语言肆意谤讪宏职当按廉不以上闻失职已甚乃复交通私书传意掩覆故有是命
 左中奉大夫淮南路转运判官沈调充江淮荆浙福建广南路都大提点坑冶铸钱</p><p>癸亥吏刑部言应官员曾擅行科率及因害民之事被罪情理深重者更不注知通知令差遣内有所犯情轻之人具因依申取朝廷指挥始用汤允恭之言也</p><p>是月遂宁府言自十七年至二十年嘉禾瑞麦岁产不绝凡一百有六</p><p>八月按是月戊辰朔庚午大理少卿章焘面对言年谷丰登望委官就江湖临流之地置场收籴以备委积诏户部措置</p><p>辛未太师尚书左仆射提举详定一司敕令秦桧等上重修江湖淮浙京西路茶盐敕令格式二百六十卷上曰是书纤悉备载若能遵守久远之利也</p><p>壬申扬武翊运功臣太傅镇南武安宁国军节度使充醴泉观使咸安郡王韩世忠为太师致仕是日世忠薨于赐第年六十三始世忠得疾上饬太医驰视问访之使相属于道将吏问疾卧内世忠曰吾以布衣百战致位公王赖天之灵得全首领卧家而没诸君尚哀其死邪世忠少时为省仓负米之役慓悍绝人不用鞭辔能骑生马驹家贫无生业嗜酒豪纵不拘绳检呼为泼韩五有日者席某尝言世忠当作三公世忠怒其侮已痛殴之年十八始隶军籍挽强驰射勇冠军中其制兵器凡今跳涧以习骑洞贯以习射狻猊之鍪连锁之甲斧之有掠阵弓之有克敌皆世忠遗法尝中毒矢洞骨则以强弩拔之十指仅全四不能动身被金疮如刻画晚以公王奉朝请绝口不言功名自罢政居都城高卧十年若未尝有权位者而偏裨部曲往往致身通显节钺相望岁时造门类皆谢遣独好浮图法自号清凉居士于时举朝惮秦桧权力皆附丽为自全计世忠于班列一揖之外不复与亲逮薨有诏选日临奠桧遣中书吏韩瑊以危语胁其家于是其家辞而止赐朝服貂冠水银龙脑以敛赙银帛三千匹两追封通义郡王其子直敷文阁彦直直秘阁彦朴彦质彦古皆进职二等孙右承奉郎梃杖并直秘阁赐五品服又命睿思殿祗候徐伸护葬事世忠追封在是月癸酉降旨临奠在丁丑其家辞免在庚辰诸子孙进职在二十三年三月丙申今联书之二十七年九月乙巳二子五孙又各进一官</p><p>乙亥皇叔岳阳军节度使知西外宗正事士樽开府仪同三司充万寿观使任便居住 右正奉大夫宋贶令徽州居住时贶罢居平江而右正言章厦再论贶寄居辅郡交结妻党章惇之家意欲动摇国是故有是命 宝文阁学士提举江州太平兴国宫梁扬祖卒赠特进龙图阁学士赐其家银帛三百匹两</p><p>辛巳左朝请大夫两浙路转运判官赵士粲直秘阁</p><p>壬午太府寺主簿钱端英面对论州县多移易常平钱乞戒敕诏申严行下端英愕子也</p><p>甲申直龙图阁提点佑神观秦埙升秘阁修撰同安郡夫人秦氏封小国夫人以秦桧进书加恩也埙言见习举业所有进职太高实于应举相妨乞追寝不许
 中书门下省检正诸房公事陈夔武功大夫惠州剌史权知合门事苏晔充贺金国正旦使副枢密院检详诸房文字陈相武节大夫吉州剌史权知合门事孟思恭充贺生辰使副</p><p>戊子将作监主簿孙祖寿面对乞开导临安城中沟渠以泄积水从之祖寿广陵人也</p><p>辛卯诏皇叔昭信军节度使知大宗正事士权主奉濮安懿王祠事</p><p>乙未成忠郎柴大有为右宣义郎监周陵庙以大有自言当世袭也</p><p>丙申权尚书礼部侍郎王曮罢以殿中侍御史汤允恭言其怨望也乃以曮知衢州</p><p>九月戊戌朔大理寺主簿丁仲京面对论赡学公田多为形势之家侵占请佃望提举官觉察上谓大臣曰缘不度僧常住多有绝产其令户部并拨以赡学既而本部乞令提举司置籍拘管其无敕额庵院亦依此施行从之</p><p>庚子命日历所重修宰辅拜罢录用礼部员外郎林机请也然亦不克成事祖见九年三月丙戌</p><p>辛丑大理卿许大英乞申严旧制令监司郡守遇有按发官吏并具职位姓名申吏刑部大理寺置籍承勘官司准此庶几刑部之人不致窘碍从之 是夜雷</p><p>癸卯敷文阁直学士知绍兴府俞俟引年告老诏迁一官致仕</p><p>乙巳左朝散大夫汪待举知处州还论本州蚕盐丁盐之赋轻重不同蚕盐以田亩计自以旧税之后厥赋为轻丁盐以民身计自以旧额折绢之后厥赋为重乞将所进之丁于第五等以下人户用其旧额均敷户部乞如所请自今添丁止均纳见认之数不得溢额从之</p><p>戊申尚书考功员外郎兼权中书舍人葛立方罢以右正言章厦论其轻恣也</p><p>己酉右朝请郎吕稽中知邵州还言近取天下系官之田尽付常平官措置此养民之本然湖南沿边连接广西一带闲田甚多或为兼并之家占据阡陌而其租税终不入官田野小民未必蒙被恩惠若令轻立租米广召百姓耕佃每夫止给五十亩或有轻赦罪人无家可归亦许依数承佃宽闲之田遂可开辟收其所输籴其赢余可以宽州县之用诏户部措置</p><p>丙辰直秘阁两浙转运判官赵士粲知临安府 直龙图阁知潭州汤鹏举知绍兴府</p><p>丁巳增筑景灵宫用韩世忠赐第为之前殿五楹中殿七楹后殿十有七楹斋殿进食殿皆备焉期年而毕</p><p>戊午诏文武官缘川狭便宜及杂功迁转当追减官赀之人其父母封赠并免厘正以司封员外郎王葆面对有请也</p><p>己未左承事郎周麟之为秘书省正字</p><p>庚申右正言章厦试右谏议大夫 左承事郎魏师逊充枢密院编修官</p><p>是月签书枢密院事巫伋自金国使还徐梦莘北盟会编云巫伋郑藻以祈请使副使于金国阙下引见毕内殿奏公事惟正使巫伋得入金主问所请者何事伋首言乞修奉陵寝金主令译者传言自有看坟人伋第二言乞迎请靖康帝归国又令译者言不知归后甚处顿放伋第三言本朝称皇帝二字又令译者传言此是你国中事当自理会伋唯唯而退待辞而归赵甡之遗史曰巫伋作祈请使而无祈请之辞投书而已议者谓不识字之承局可优为也</p><p>冬十月丁卯朔司勋员外郎权国子司业孙仲鳌面对论近制士人愿入上庠州县次第勘验于贡举无违碍及非殿举屏斥之人给据赴补真良法也今就试之士未必皆由本贯往往随其所寓托称游学甚者诡名冒贯设巧求据兹弊不革士将轻桑梓而弗顾弃行检而弗修欲望且停将来上庠补试略仿舍法诏天下严郡庠之补月书季考精察其行艺或一岁或间岁遴选一二尤异者升之上庠充弟子员其道远贫不能行者官给路费如贡士续食事下礼部看详后不行</p><p>戊辰殿中侍御史汤允恭试司农卿 司农少卿宋仲堪为尚书左司郎中 诏忠州团练使知金州节制屯驻御前军马李耕令赴行在奏事金州阙令吴璘选差权官具奏耕守金州凡四年</p><p>己巳监察御史林大鼐为殿中侍御史</p><p>庚午吏部郎中沈虚中面对论州县官到选批书间有不圆之患乞以前后条式镂板领降俾吏无邀索官无留滞从之虚中广德人也</p><p>辛未武功大夫吉州团练使两浙西路兵马钤辖枢密院统领丁禩充江南西路马步军副总管禩久干办秦桧府故升差焉</p><p>甲戌上幸太傅醴泉观使清河郡王张俊第壬午制拜俊太师以其侄龙神卫四厢都指挥使清海军承宣使添差两浙西路马步军副都总管子盖为安德军节度使余子弟迁官进职者十有三人干办府武功大夫高准制转行右武大夫管辖亲兵濠州团练使顾晖除防御使皆异数也子盖建节在十一月癸丑子弟已下迁官在十一月戊申今并书之
 是日秦桧进奏上曰龚鉴守盱眙颇靖桧曰朝廷报对境文字鉴有不放心处必来申明百官有司于所职若皆如此留意则无不济矣</p><p>癸未秦桧奏临安给丐者钱米自岁十一月为始上曰此事所济甚大苦寒之时贫者遂得以活也普安郡王时在藩邸每遇天寒雨雪淹久都下居民有甚贫而无所得食者必命辍俸米以赈之岁以为常此以张阐所进圣德事迹附入 承节郎合门祗候刘伉为武翼郎合门宣赞舍人伉才人兄也</p><p>甲申诏光州已置榷场合行事并依盱眙军例</p><p>己丑责授宁远军节度副使袁州安置韦渊复少师昭庆军节度使万寿观使平乐郡王</p><p>甲午宰执进呈大理正张＜娚紧耍久娑云蚪止州县差公皂下乡州用木匣递送文书下县县令承帖人付之乡村上曰朕顷在河朔亲见此毙宜申严旧法禁止
 
右朝请大夫王伯淮知临江军代还言清江县有苗税钱四十余贯苗米四百余石人烟田产并在筠州高安县上项苗税在经界法谓之窎佃在乡村谓之包套未经界之前尚可追理经界既定两县各随产经量承认本乡元额税苗则清江有税无田高安有田无税又两县一时结局清江不免以无田之税增均于元额之田高安即以无税之田减均于元额之税是高安得偏轻之利清江得偏重之害矣望下本路究实改正诏委本路转运判官卢奎先是淳化中建筠州之潇滩镇为郡割高安之两乡以隶之繇是有交乡窎佃之弊伯淮资深子奎邵武人也</p><p>乙未降授郢州防御使带御器械潘端卿复阆州观察使</p><p>是月左中奉大夫王居正卒秦桧之初相也居正时为修注尝白上以桧作相前所言皆不讎桧憾之及桧专国居正畏祸屏居常州时事一不挂口桧犹夺其职奉祠十余年至是卒 加封吴将甘宁为昭毅武惠遗爱灵显王庙在富池</p><p>十有一月戊戌左承议郎主管台州崇道观程敦厚直徽猷阁敦厚献绍兴圣德诗极言和议之效又献秦桧诗有诞生圣相扶王室之语尚书省勘会敦厚用意可嘉乃有是命此以日历及敦厚文集参脩</p><p>戊申枢密院编修官魏师逊诸王宫大小学教授宋朴并守监察御史</p><p>庚戌参知政事余尧弼罢右谏议大夫章厦殿中侍御史林大鼐共劾尧弼倾邪贪鄙交通三衙结诸州将朝廷有大议论则闵默无言请贬之以清政府诏尧弼充资政殿学士提举江州太平兴国宫寻落职 斩有荫人惠俊以指斥乘舆法寺鞫实故有是命</p><p>壬子诏诸路公私房廊白地钱并减半</p><p>乙卯右朝请大夫黄子游知池州还言农田水利所系甚重比缘兵火之后陂塘例皆废坏官司未遑修治故旱岁则高田无以灌溉霖潦则下田无以泄水殊为可惜望敕诸路提举官措置修治上谓大臣曰闻陂田多为人侵占可令有司措置毋妨众用翼日进呈上曰湏常平官得人若监司得人事无不济近时监司多端坐不出提点刑狱职在平反尤当遍临所部宜戒饬之子游寔孙也</p><p>丁巳进义副尉刘允中弃市以上书希求恩赏指斥乘舆及谤讪朝廷法守鞫实故抵于法</p><p>辛酉诏申严鞫条令应重罪大情已明其余轻罪并免追究以大理寺丞郭唐卿面对有请也</p><p>壬戌司勋员外郎兼权国子司业孙仲鳌论诸州教官选补不公讲说课试多废乞严加督责诏刑部立法</p><p>十有二月脱干支司封员外郎王葆言民多销铜钱为器利率五倍乞禁约诏申严行下</p><p>壬申夜雷</p><p>己卯皇叔潭州观察使士嵰特降一官士嵰士樽弟以再娶故宗子安上妻刘氏为大宗正司所劾也</p><p>庚辰雪时上以雪未应期遣人祷太一祠雪遂作辛巳秦桧奏事上曰昨晚便得雪甚可喜桧曰陛下至诚昭格如此当率百官拜表称贺熊克小历称辛巳雪壬午宰执奏事盖各差一日</p><p>癸未户部员外郎李涛面对论近置诸州惠民局虑四远药方差误望以监本方书印给从之论官面对正欲闻朝廷之利害天下之休戚今以权奸在位不言当春禁樵捕则言惠民局药方差误所言仅及此而稍涉时政则噤不敢发口是则果何取于论对哉言路不通国事从可知矣</p><p>丁亥秦桧言腊雪应期中外共庆去年腊中三日雪果大有秋上曰自此二麦可望不惟时丰疫病亦自消矣</p><p>戊子诏径山寺僧清言杖脊刺配广南远恶州牢城以撰造偈颂鼓惑士众至有指斥语法当绞特贷之</p><p>己丑亲卫大夫利州观察使马扩卒</p><p>庚寅大理寺丞范彦煇面对论州县狱吏例置私名贴书一切付之鞫狱谓之款司凡老奸停废与闾阎恶少能弄笔者悉听为之人之死生悉命于此辈欲望专委监司守臣严行觉察湏用试补限以岁年无过犯则如在京补官法诏刑部看详后不行</p><p>辛卯大理司直柳大节面对言江浙之间物直贵甚榖贱伤农迹其所以良由征税之重望诏有司裁定则物价自然低平诏申严行下</p><p>壬辰清河郡王张俊言葬妻乞下常州差人修整道路上曰此止可差厢军不得扰乡民朕自议和以后人民安居无复前日馈运之劳故不欲差夫秦桧曰陛下今日所以当天意正在此也</p><p>癸巳金主使骠骑上将军殿前右副都点检乌珠鲁定方太中大夫右谏议大夫秘书少监萧永祺来贺来年正旦</p><p>是岁宗室子赐名授官者十有八人
 诸路断大辟二十二人 诏临安府民户见推排等第依在京例与免日历无此今以绍兴二十六年十月十八日凌景夏劄子修入未知在何月日也 
关外四州收营田五分租凡二十一万七千余石 
金主亮下诏议都燕京诏曰昨因绥抚南服分置行台时则边防未宁法令未具本非永计只是从权既而人拘道路之遥事有岁时之滞凡申款而待报乃欲速而愈迟今既庶政惟和四方无侮用并尚书之亚省会归机政于朝廷又以京师粤在一隅而方疆广于万里以北则民清而事简以南则地远而事繁深虑州府申陈或至半年而往复闾阎疾苦何由期月而周知供馈困于转输使命苦于驿顿未可时巡于四表莫如经营于两都眷惟金燕实为要会将因宫庙而创官府之署广阡陌以展西南之城勿惮暂时之艰以就得中之制所贵两京一体保宗社于万年四海一家安黎元于九府咨尔中外体予至怀将军等每名各支喝赏银绢九匹两诏后宰执列衔者九人其称皇弟太尉领三省事枢密使秦国王则亮之弟亢起复特进参知政事滕国公则萧裕也此以两国编年修入金中有板行翰林直学士赵可文集载其所撰都人进义何公墓碣云天德三年展都城或荐公于用事者于是东阡西陌线引綦布其制盖皆出于公焉天德三年则今年也</p><p>建炎以来系年要录卷一百六十二</p><p>建炎以来系年要录卷一百六十二金人地名考证</p><p>乌珠原书作兀术误改见卷一&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235608.html' class='pagedaohang'>【上一篇】<i>:卷一百六十三</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235606.html' class='pagedaohang'>【下一篇】<i>：卷一百六十一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>