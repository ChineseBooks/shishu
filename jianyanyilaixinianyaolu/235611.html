<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百五十八</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百五十八</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235612.html' class='pagedaohang'>【上一篇】<i>:卷一百五十九</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235610.html' class='pagedaohang'>【下一篇】<i>：卷一百五十七</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十有八年秋七月壬戌太尉安庆军节度使提举万寿观邢孝扬特许任便居住以孝扬引疾有请也</p><p>甲子御史台主簿陈夔诸王宫大小学教授曹筠并守监察御史夔永嘉人初见十三年时二人俱引对夔乞申严内外谒禁筠乞戒敕守令务在安靖于是二人同命夔奏劄以是月己巳行下筠奏劄以是月癸酉行下今联书之</p><p>乙丑右朝奉大夫新江西转运判官贾直清乞于县官中选有出身人兼县学教导上谓大臣曰州县选官教导乃教化本原将来三年科场亦有人材可备采择乃令礼部参酌如所请八月壬辰行下</p><p>壬申右承事郎韩彦古直秘阁彦古世忠少子也</p><p>癸酉皇叔光山军承宣使知西外宗正事士樽为岳阳军节度使</p><p>甲戌尚书礼部侍郎周执羔右司员外郎权中书舍人吴■并罢以殿中侍御史余尧弼论执羔送伴北使至平江輙生事■急躁好骂故也 入内内侍省押班张见道升延福宫使见道与其养子内侍省押班去为并为景福殿使去为请以解带一官回授见道上许之</p><p>丁丑殿中侍御史余尧弼守侍御史右正言巫伋守右司谏仍并兼崇政殿说书尚书祠部员外郎陈诚之试国子监司业秘书省著作佐郎兼普安恩平郡王府教授王墨卿守起居舍人</p><p>戊寅言者乞令州郡建阁以藏宸翰上以其劳民不许</p><p>癸未敷文阁待制提举江州太平兴国宫张嵲献绍兴中兴复古诗诏嘉奖嵲寻卒</p><p>甲申直敷文阁知临安府汤鹏举言陛下独任一德臣以偃干戈皇华交贽结辙于道而沿流诸邑或尚存茇舍以待使人望诏有司下所经由程顿并令修建庶几宾至如归从之限今冬毕</p><p>八月丙戌朔右朝散大夫知镇江府荣嶷知扬州 龙图阁直学士提举江州太平兴国宫李迨卒</p><p>丁亥刑部员外郎张焘面对乞辟太学增弟子员诏礼部看详 降授武功郎韦讯复达州刺史 添差两浙东路马步军副总管崇庆军节度使致仕叶梦得薨于湖州赠检校少保</p><p>戊子枢密院编修官林机秘书省校书郎刘章并为著作佐郎兼普安恩平郡王府教授</p><p>己丑左宣义郎何逢原充枢密院编修官</p><p>辛卯刑部郎中李如刚转对乞诸路宪臣不亲行疏决者令帅漕紏举以闻诏申严行下如刚济南人也 阆州观察使知合门事何彦良卒</p><p>癸巳权礼部侍郎沈该乞四川类省试合格不赴殿试人第一等并赐进士出身余人同出身从之自行在吴中蜀士不就廷试榜首率依第三人推恩讲和后稍稍来奉大对是举类试策问古今蜀人材盛衰之故而德阳何耕对策极论蜀士狥道守节无心于世引楚相子文三仕三巳之说为证又言李固无大雅之明哲卒陷于＜婠剠＞扈将军之手议者固巳少之若相如作封禅书盖孟子所谓逢君之恶杨子云作美新以媚贼又蜀人所羞道有司定为榜首秦桧见其州里大恶之曰是敢与张德远为地耶会耕以后至乞推恩桧批送礼部措置该喻其意即言今举有试中高等之人为见先有巳降等第推恩名色及虑御试却中底甲往往在路迁延日月才候试毕便自陈为病趁赴不及显属太</p><p>优桧入熟状画可自是遂为故事</p><p>丙申端明殿学士签书枢密院事汪勃罢勃为言者所攻以亲老乞归养诏依旧职提举江州太平兴国宫</p><p>丁酉工部尚书詹大方为端明殿学士签书枢密院事寻权参知政事权尚书礼部侍郎兼直学士院沈该充敷文阁待制知潼川府 诏刘婕妤祖母太孺人唐氏特封永嘉郡太夫人 右武大夫果州观察使两浙东路马步军副总管马秦卒于婺州特赠三官恤其家甚厚</p><p>庚子监察御史张杞面对乞州县之吏有政绩者令监司郡守考核闻奏不得令士民饰词妄有举留从之</p><p>戊申左中奉大夫知郢州赵叔涔代还乞令诸路总领官及都统制增辟营田庚戌诏户工部立法赏罚叔涔又言陛下即位以来用人多矣其间或持两可或专征战政出多门竞持异议故投艰弭乱略无宁岁赖上独断登用耆德专任一相坐致丕平望以今日得人专任之效宣付史馆癸丑签书枢密院事詹大方进呈上顾秦桧曰此卿之功也朕记卿初自金归尝对朕言如欲天下无事须是南自南北自北遂首建讲和之议朕心固已判然而梗于众论久而方决今南北罢兵六年矣天下无事果如卿言桧顿首谢曰和议之谐断自宸衷臣奉行而已何功之有
 刑部尚书兼权吏部尚书周三畏罢以侍御史余尧弼论其兼领二曹一切要誉归怨朝廷也</p><p>甲寅国子司业陈诚之权尚书吏部侍郎 
大理卿韩仲通权刑部侍郎先是幕士张问自言群盗夜入其室纵掠而去诏临安府追捕甚急积五六月连逮百余人狱具而复有告真盗者乃改付大理狱仲通曰辇毂之下有行剽者诏狱推治而不得主名吾固惑之其母太令人刘氏曰吾见闾阎不肖子窃父之财母蔽昵不告绐以为盗者多矣试物色求之仲通悟翌日以耳目追迹其人与常所往来通行饮食之家凡所告失亡一日尽获无秋毫之漏于是问妻与子以诬坐论如律而百余人者破械纵去囹圄遂空此据孙觌撰刘氏墓志增入觌称以此擢仲通刑部侍郎而今年九月癸巳余尧弼劾范询章＜婠勶-釒＞称阎大钧之狱赖寺卿守正不得曲法则仲通之迁未必以此也或谓仲通与秦</p><p>桧之给使丁禩深交禩引之也</p><p>闰八月庚申秦桧奏两国通和农民安业垦田渐广户部财赋粗足支用乞免江浙湖南今年和籴和籴事初见元年年末上大喜曰朕向在河朔见民以为苦朝廷所降本钱州县往往移用不以时给纵有给处又为吏多端乞取十不得一二今幸时和岁丰军储粗足朕岂巳而不巳也中兴圣政史臣曰汉孝宣光武生长民间其知民疾苦宜也高宗以诸王总戎河朔周知民间纤悉利害虽即位二十年犹能历历及之此明主之所难也
 亲卫大夫忠州刺史鄂州驻劄御前选锋军同副统制梁兴卒兴自太行山率其徒奔岳飞于江夏从军凡十年</p><p>壬戌左中奉大夫赵叔涔知湖州右朝散郎曾惇知镇江府</p><p>左太中大夫知太平州范同薨癸亥诏复资政殿学士致仕</p><p>甲子遂命临安平江府淮东西湖北三总领所岁籴米百二十万石有奇用户部请也浙西凡籴七十六万石行在省仓三界三十五万五千临安平江府场各二十万淮西总领所十六万五千湖北淮东皆十五万石时行在岁支凡三百三十八万石有奇而江浙荆湖上供米纲才三百万石故籴之三总领所旧不立额及是比行下</p><p>丙寅左奉议郎黄祖舜主管南外敦宗院</p><p>戊辰权礼部侍郎陈诚之请太学生入学五年不与荐及公试不入等者除其籍从之 改行在熟药所为太平惠民局</p><p>己巳直秘阁江南西路提点刑狱公事林大声罢右司谏巫伋论其总赋淮东措置乖方及为江东漕妄费官钱故也孙觌撰大声墓志云公治财知取予在户部稽考诸酒库积赢钱数十万在总领按尺籍移军实杜吏谩复得赢钱十万于时权贵人用事纳四方之赂鬻买官爵门如市矣一时向幕奔走争先黄金白璧明珠大贝象犀锦绫奇怪之物车连毂舟衔尾相属于水陆之道连昼夜不绝或谓公所莅缗钱有羡盍致其余无为独醒也公曰吾起诸生擢名第岁月推迁遂跻省寺又欲以货耶竟无所献会有告公部内叶圭作诗语涉讥谤者坐是贬一秩罢</p><p>归按绍兴二十七年王圭劾大声降官乃称将漕江东纵子弟受赂不法有讦之相府者移江西宪与觌所云全不同以日历考之大声降官在绍兴二十一年八月其罢归已久觌实谬误</p><p>庚午大理寺丞孙敏修面对乞兵级犯罪及强盗同火七人已上并作情重法轻奏裁诏刑部看详</p><p>壬申命起居舍人王墨卿武经大夫惠州刺史兼合门宣赞舍人苏晔贺金主正旦权尚书礼部侍郎陈诚之武经大夫吉州刺史权知合门事孟思恭贺生辰</p><p>甲戌秦桧进呈礼物数上曰朕观金国和意甚坚自讲好以来于今七年未尝非理有所邀求朕每遣使必戒约三节人毋得生事盖所以固两国之欢期于与民休息而已</p><p>丙子集英殿修撰知福州薛弼言本州亢旱既而大雨忽传侯官县有竹实如米老稚采取所得几万斛饥者赖以济此盖明天子圣德所感上相爕理之效实为中兴上瑞伏乞详酌施行诏付史馆</p><p>戊寅诏川广荆湖应奏狱案以副本申提刑司别奏令刑部以奏状先到者约法先是大理正元龟年面对论远方狱案不无遗滞乞立法</p><p>至是施行 湖州言保义郎林昌朝四世同居诏旌表门闾 太学博士王之望知荆门军以葬亲有请也</p><p>辛巳大理寺丞周埅面对请县令满三年无公私过从本郡保明推赏诏刑部看详后不行</p><p>壬午右朝奉大夫主管台州崇道观张昌提举江南东路常平茶盐公事</p><p>癸未执政进呈监察御史陈夔论州郡岁以常平米廪给贫民今多移用乞令监司觉察上曰此诚仁政所先比年州县奉法不虔或侵支盗用而监司失于检察或赈济无术而僻远穷困之民不得均被其惠非所以称朕矜恤元元之意宜令户部措置 诏入内内侍省听唤使臣</p><p>自今以六十人为额</p><p>甲申勒停人降授武功大夫辛道宗房州羁管时道宗寓居严州侍御史余尧弼奏道宗移居近地窥伺朝廷阴为不靖望斥之远方故有是命 左朝请郎贺允中添差福建路安抚司参议官允中尝为福建提刑见谓称职秦桧以其不附已复令入帅幕以抑之</p><p>乙酉诏自今奉使下三节人过界与北人博易者徒二年使副不觉察与同罪 初福建路自创奇兵而虔梅草寇不敢复入境至是悉平诏以巡检陈敏所部奇兵四百及汀潭戍兵之在闽者并为殿前司左翼军即以敏为统制官留戍其地神武中军旧止三部自杨存中职殿严</p><p>始增为五军又置护圣踏白选锋策选锋游奕神勇马步凡十二军时江海之间盗贼间作乃分置诸军以控制之如泉之左翼循之摧锋明之水军皆隶本司总七万余人由是殿前司兵籍为天下冠存中又制诸军戎仗以克敌弓虽劲而士病蹶张之难乃增损旧制造马黄弩制度精密彼一矢未竟而此三发矢绍兴二十九年又置破敌军</p><p>九月壬辰大理寺丞郭唐卿面对乞诸路提刑司详覆狱案内有应奏者径行缴奏毋得再下本州庶几狱无留滞诏申严行下</p><p>丙申司农寺丞周庄仲面对言行在岁支军粮百五十万石惟中下两界廒房不多遇春冬冻涸纲运不行则有不继之患望添造十廒共</p><p>容三百万石非冻涸不许移用岁月滋久则以新易陈戊戌诏户部措置庄仲武仲弟也</p><p>己亥右武郎两浙西路兵马钤辖曹涭带御器械</p><p>甲辰侍御史兼崇政殿说书余尧弼试御史中丞</p><p>丙午端明殿学士签书枢密院事詹大方薨特赠一官为左中奉大夫异数也</p><p>丁未右司谏兼崇政殿说书巫伋试右谏议大夫</p><p>己酉余尧弼兼侍讲</p><p>辛亥巫伋兼侍讲</p><p>壬子监察御史张杞试秘书少监</p><p>是月金主亶遣兵部尚书萧裕为廉访使遍至诸路询问疾苦自郡守以下皆究其治状而升黜之时国嗣未立亶以其从弟北京留守岐王亮为尚书左丞相亮故宋王宗干子而太祖旻孙也颇矫饰盗名密有包藏窥伺之意以胙王元者亦太祖旻之孙以次当立因河南叛兵有</p><p>妄称皇弟者亮诬以语相符合实与结连遂杀之以金人诛萧裕诏废亮诏参修熊克小历云元地居嫡长按亶乃是嫡长孙元或是梁宋国王宗秀之子然虽长而非嫡也</p><p>冬十月乙卯朔敕令所删定官盛师文面对乞遵天圣嘉祐诏令将诸路见有丁钱不许折变并令均纳见钱其第五等以下人户依绍兴德音减免其半诏户部看详取旨</p><p>丙辰御史中丞兼侍讲余尧弼为端明殿学士签书枢密院事兼权参知政事监察御史曹筠守殿中侍御史</p><p>戊午监察御史陈夔兼崇政殿说书</p><p>乙丑上曰前日内教武艺至精挽强中的者比去岁多百人更一二年愈加精熟必增多于今日</p><p>丁卯上曰绍兴府守臣林待聘轻费诞谩宜亟罢免其财赋令户部经理于是以待聘提举江州太平兴国宫</p><p>戊辰尚书工部侍郎赵不弃请补外除敷文阁直学士知绍兴府时绍兴诸邑旱荒民多流散而户部奏本府苗米及常平义仓有欺隐者十二万余石经总制钱五万余缗显见林待聘轻费妄用不守廉隅乃命不弃经理焉</p><p>庚午直龙图阁知婺州钱端礼劾右承事郎知义乌县徐时诲不法上曰知县乃铨注员多难辩直否但治行者优擢罪恶者重责则咸知劝惩因此可以得人才矣</p><p>辛未右朝请郎通判安丰军魏持进秩二等以捕红巾贼首李洪有劳也久之守臣右朝请大夫刘将亦进一秩将转官在明年三月丁未</p><p>壬申上谓辅臣曰昨已减诸州月桩钱要当尽罢庶苏民力桧即谕户部侍郎李桩年宋贶以经制钱赡军然月桩钱卒不罢</p><p>丁丑左朝请郎知巴州冯忠恕提点成都府路刑狱公事忠恕汝州人在巴州时提举茶马韩球议加茶赋球号令风发下莫敢持议忠恕</p><p>度不可与争即自为奏巴州自赵开已一再增今不可复增茶亦如五谷有凶年遇水旱当榷以实奏下球不敢恨制置使李璆兼治成都尝费常平仓米五万石异时使者以其近臣置不问忠恕按督得其状立督趣入之</p><p>庚辰龙神卫四厢都指挥使永州防御使知荆南府王玮卒</p><p>辛巳皇叔泉州观察使知南外宗正事士珸为平海军承宣使以胜任而迁也</p><p>十有一月乙酉朔秘书少监张杞言感生帝之祀尚寓招提祭以酒脯望复用牲玉升为上祀从之</p><p>丁酉保信军承宣使提举洪州玉隆观曹勋提举万寿观令台州津发赴行在</p><p>戊戌上谓大臣曰来年正旦皇太后庆七十可令礼官检会国朝典故以闻
 
秘阁修撰知虔州曾慥移知荆南自渡江以来荆南多命武帅至是阙人上命秦桧以诸路副总管姓名来上桧曰江陵重地所系非轻恐更有可选之人盖桧欲慥也上曰可遍询三衙主帅庶得其人不误委寄后旬日上谕桧曰荆南重地不可不慎择今疆场安静宜用文臣乃以命慥焉进呈兵官姓名在十月癸未上谕桧在十月壬辰</p><p>己亥新州编管人胡铨移吉阳军编管先是太师秦桧尝于一德格天阁下书赵鼎李光胡铨三人姓名时鼎光皆在海南广东经略使王</p><p>鈇问右承议郎知新州张棣曰胡铨何故未过海铨尝赋词云欲驾巾车归去有豺狼当辙棣即奏铨不自省循与见任寄居官往来唱和毁谤当涂语言不逊公然怨望朝廷鼓唱前说犹要惑众殊无忌惮于是送海南编管命下棣选使臣游崇部送封小项筒过海铨徒步赴贬人皆怜之至雷州守臣王趯廉得崇以私茗自随械送狱且厚饷铨是时诸道望风捃摭流人以为奇货惟趯能与流人调护海上无薪粲百物趯輙津置之其后卒以此得罪</p><p>庚子左朝散郎王曮依旧尚书礼部员外郎以其进颂忠诚可嘉也 敷文阁待制提举江州太平兴国宫周纲卒</p><p>壬寅左朝奉大夫提举江州太平兴国宫桂阳监居住郑刚中再谪濠州团练副使复州安置用右谏议大夫巫伋再＜婠勶-釒＞也</p><p>癸卯降授左奉议郎知真州洪兴祖复左承议郎以赦叙也先是州残于兵民之疮痍未复兴祖始至即上＜婠勶-釒＞请复一年租从之明年再＜婠勶-釒＞又从之自是流民渐归遂诱温户垦荒田至七万余亩</p><p>丁未龙神卫四厢都指挥使邕州观察使董先添差两浙西路马步军副都总管平江府驻劄初岳飞既死先自武昌召还为步军司统制先与管军赵密不协于是离军领殿前都指挥使职事杨沂中怜其才赆遗甚厚具奏乞隶本司朝廷以三衙不许互换陈乞不许</p><p>壬子左承议郎两浙西路提点刑狱公事吴传罢以户部侍郎宋贶接伴北使还劾其病不任事也</p><p>十有二月乙卯朔上谓大臣曰闻绍兴饥民有渡江者可令临安优给路费遣还时明越秀润徽婺饶信州皆旱民多流散上命有司发粟减赋至是复令常平官亲往赈给之毋致失所 复连州连山镇为县</p><p>丙辰诏四川命官付身如未经换给并不许奏辟及权摄差遣先是止禁定差至是都大提举茶马韩球以为言故有是命</p><p>集英殿修撰提举江州太平兴国宫江邈卒已未诏复敷文阁待制致仕</p><p>庚申敷文阁直学士知宣州秦棣卒官给葬事棣在宣城州之何村有富民酿酒棣遣巡检将吏士捕之夜半围其家民疑其强盗也即击鼓聚邻里共执之走愬诸棣棣怒取民及其子孙三人用麻绳通缠其体自肩至足然后各杖之百及解缚三人皆死其惨毒如此</p><p>丙寅诏提举常平官分遣属吏赈济流民且贷其春耕之费先是诏复民租十之八而和籴尚存海盐丞丁安义语其令曰岁饥常赋且不充不应复有和籴使上官怒安义当以身任之檄屡至安义抗论反覆卒赖以免</p><p>丁卯布衣孙尧佐上书乞嗣安定郡王与濮王之封诏大宗正司具名闻奏
 
尚书省批状四川营田就委都统制检察措置耕种将每年所收斛＜姸苟罚境分给官并桩留次年种子外尽数报总领所拘收充减免成都府路对籴米十二万石之数旧营田事隶宣抚司及司废乃有是命此以绍兴三十三年二月十八日工部状修入状称承绍兴十八年十二月十三日指挥而日历不载盖都省批状也</p><p>戊辰饶州进士张阐上书乞将四等五等下户绍兴十七年已前拖欠冬苗及诸色官物已倚阁者即与蠲放未倚阁者即权倚阁上谓大臣曰如实无可纳徒有追扰亦足矜也乃付户部既而户部乞诸路灾伤及五分处下户次十六年租税除形势外并与蠲放十七年分倚阁如</p><p>违当职官重行黜责仍令宪臣觉察从之户部奏下在是月丁丑</p><p>己巳大理评事莫蒙面对论四方之民云集二浙百倍常时而河渠为甚急宜命守臣因农之隙浚其堙塞庚午上谕大臣曰可使漕臣募夫浚治因以济接饥民则公私两利矣蒙归安人也</p><p>壬申故迪功郎谢浚特赠右承务郎官一子浚为陇水尉捕贼死故录之 是日宰执进呈经界事讫上曰诸州月桩钱昨已例减要当尽行除罢秦桧即谕户部侍郎李椿年宋贶以经总钱措置赡军中兴圣政史臣曰大臣苟有以厚民力固人心虽人主不自言固当奋然以身任</p><p>之月桩之为害上至于再四言之而州县倚桩办之名因之以巧取至于今尚存亦足为一时用事者愧矣不惟是也月桩窠名本出于经总制罢月桩而以经总制钱赡军此若有意于奉行者而月桩未罢校终岁经总制之入择其最者必于州县取盈焉又非圣上勤恤斯人之意矣夫减月桩免和籴罢免行钱推仁圣之心使天下一日帖帖就安虽瘠己可以肥天下无爱也曹泳辈无所忌惮逞其残民之术且直为此欺诞大化更行首正三苗之窜宜哉
 丁丑太常博士林宰左承议郎主管官告院章厦并为监察御史时上召二人入对而厦请戒监司守令奉行赈济乃有是命厦奏札以是月己卯行出今并附此</p><p>庚辰金主遣金吾卫上将军殿前右副都点检召守忠昭武大将军同知宣徽院事刘君诏来贺来年正旦君诏唐卢龙节度使守恭八世孙也父宏辽宁昌军节度使金人俾知咸州同平章事此以金国翰林直学士赵可撰君诏之子宣德军判刘某墓志修入 名南剑州晋司空张华庙曰应灵</p><p>是岁宗室子赐名授官者二十有三人 诸路断大辟三十二人</p><p>建炎以来系年要录卷一百五十八&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235612.html' class='pagedaohang'>【上一篇】<i>:卷一百五十九</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235610.html' class='pagedaohang'>【下一篇】<i>：卷一百五十七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>