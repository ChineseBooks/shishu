<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百六十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百六十</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235610.html' class='pagedaohang'>【上一篇】<i>:卷一百六十一</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235608.html' class='pagedaohang'>【下一篇】<i>：卷一百五十九</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十有九年秋七月辛巳左中奉大夫杨惇知舒州代还乞戒监司守臣修水利诏付户部上曰平江堤堰不修岁输米比旧亏十万斛临安西湖民间灌溉所资其利不细岁久亦填淤宜悉令修治</p><p>壬午上谕大臣曰官不给卖度牒已十余年间多有輙自披剃者可令禁止稍重其罪仍许人告庶知戢畏 左朝奉郎提举江州太平兴国宫边知白卒癸未诏复敷文阁待制致仕 中卫大夫忠州团练使添差荆湖南路兵马钤辖冯赛卒于衡州</p><p>辛卯秦桧以甘雨应祈乞拜表称贺上曰更五日不雨则伤稼如浙东田高得此雨拯济秋成可必桧曰陛下至诚格天尤为可喜
 
左承议郎主管台州崇道观许忻知邵州忻以论事忤秦桧意屏居临川闭门少所宾接举人陆九龄年尚少忻一见亟折辈行与深语至是遂与之俱九龄金溪人初入郡学时场屋无道程氏学者九龄从故编得其说独委心焉因结茅舍旁讲习兼晨夜不怠如此者十余年</p><p>戊戌大理少卿李如冈面对乞守令悉心奉行民事显有成绩者令监司保明来上优加褒擢其弛慢违戾者亦从按劾重寘典宪从之</p><p>己亥拱卫大夫贵州防御使建康府驻劄御前选锋军正将刘超卒</p><p>庚子监察御史陈夔面对论囚多瘦死望令诸路宪臣严责治狱之吏凡无家者官给之食诏刑部措置 敷文阁直学士新知婺州吴表臣罢先是表臣自祠官中请郡故以婺处之既又抗章乞祠以全晚节殿中侍御史曹筠劾其敢为欺罔无所忌惮故有是命</p><p>壬寅右谏议大夫巫伋论镇江府见于民间科借苗米追呼捶挞不胜其扰乞禁止其官吏重赐黜责</p><p>癸卯秦桧奏事毕上曰巫伋言镇江预借事不知何故阙乏乃尔可令监司经理其守臣先罢时右朝请郎曾惇为秦桧所厚骤用知镇江至是才数月也
 
左朝奉大夫赵达之知汉阳军代还言湖北诸郡人希土旷间有请佃归业之人官司指为夫丁差科连并缘此无人耕佃平时沃壤鞠为荆棘望宽免税役庶有劝耕之渐诏本路帅臣监司措置</p><p>甲辰监察御史章厦面对论州县财赋出入之弊乞立法禁止从之 直秘阁江南东路转运判官郑侨年令再任从帅臣俞俟请也 左武大夫忠州团练使鄂州驻劄御前破敌军统制李山添差福建路马步军副总管罢从军</p><p>八月庚戌朔昭信军承宣使镇江府驻劄御前诸军都统制王胜卒谥毅武</p><p>辛亥敕令所言臣僚劄子乞详议民事一罪庶协于中今年三月庚戌叶綝奏请看详民事被被罪条法谓擅行科率及应因害民之事以被罪者作自犯民事不注知州军通判知县县令差遣缘民事被罪情实为重难以与其它公罪事体一同欲乞并依见行条法施行从之自张浚当国始议州县官缘民事致罪者终身不许治民行之数年论者数以不便为言然终不能改二十年十二月辛酉汤允恭又请</p><p>壬子武泰军承宣使主管侍卫马军公事刘宝为镇江府驻劄御前诸军都统制宣州观察使殿前司游奕军统制成闵权主管侍卫马军司公事二人皆杨存中所荐也 祠部员外郎胡宁面对论州县受夏秋二税遇输绢之时则不受绢而使输钱遇输米之时则不受米而使折色望自今并输正色毋得折变见钱诏户部看详</p><p>癸丑复泰州兴化镇为县</p><p>乙卯右承议郎两浙东路转运司主管文字王守道直秘阁守道亦继先子也</p><p>辛酉诏行在内外诸官司添差官今后不得过二员令所属遵守御史台觉察弹奏其已溢格处听满任按此指挥止为行在官司无预外路熊克小历除去行在二字第云内外诸司则失其实矣
 
宗正寺丞王葆面对言国家役法应女户单丁与夫得解举人太学生并免丁役盖本先王仁先孤寡贵肄多士之意顷议者历陈丁役之弊遂有募人充役指挥臣谓进纳杂流之人物力高强虽系单丁自应顾募至若前项三色亦令顾募似为矫枉之过且女户而无子孙与虽有子孙而年在幼弱皆穷民之无告者也若遽使当力役之事则公私所费必倍于豪强故昨来指挥寡妇有男为僧道成丁者并许募人充役正恐奸民旋行规避尔今州县之间欲舞文者以虐无告则或指远适之缁黄为某氏之子孙初不以存亡为别也因使寡妇守志者不免于执役困悴之患其势迫而改行者家赀产业或破坏于后夫之手是岂朝廷勤恤民隐之本心乎得解举人名已登于天府今乃同籍于役人太学生身巳隶于上庠今乃心累于执役是二者其家或有兼丁则力役自不妨于充募若乃单孑一身而能留意于科举奋身于庠序遂不得自别于齐民甚非陛下仁先孤寡贵肄多士之意欲望特诏有司俾是三者重加看定庶几孤寡得所而士知爱重是日进呈上曰单丁女户旧法免差役以许免者多有司遂有顾募之请宜令户部详其的确利害来上葆昆山人也既而本部乞女户无子及得解举人太学生单丁并免身役即特旨及因恩免解人听募人充役官司毋得追正身从之户部奏上在十二月己未</p><p>丙寅太常少卿张杞充大金贺正旦使武节大夫和州团练使知合门事赵述副之直秘阁知临安府汤鹏举守司农卿充贺生辰使右武大夫吉州剌史带御器械石清副之通好后以庶官出疆自此始述即瓌也述改名不知所以绍兴十六年五月乙巳充接伴已改今名恐是避二王所连偏旁也</p><p>庚午成州团练使潘长卿贵州团练使潘粹卿和州团练使潘端卿为泉利阆三州观察使时吴国长公主入朝故有是命</p><p>辛未诏浙东诸州强盗该配者并剌充沿江诸军都统制下使唤俟盗贼宁息如旧以权本路提刑秦昌时有请也</p><p>壬申右朝散大夫两浙转运判官曹泳直秘阁 权尚书户部侍郎兼权枢密都承旨宋贶兼权知临安府</p><p>癸酉大理正元龟年面对乞自今诸州奏案内有不该留禁待报人并先次责出诏刑部看详</p><p>甲戌诏以景灵宫绘像功臣之副藏于天章及秘阁复故事也</p><p>乙亥大理正周埅面对论诸郡擅支借转运司钱物充公事及收支官物别置私历之弊乞戒监司稽察举劾</p><p>丙子诏申严行下</p><p>戊寅诏荆南府应刘锜旧管军马并发还侍卫马军司</p><p>九月庚辰朔大理寺丞石邦哲面对论天下之法宜总于大理而一路一司一州一县与夫在京省台寺监有司局务各有专法大理不能通设有论罪断刑皆出临时取会移文待报关决淹延或法有重轻供报不尽莫得稽考则罪有出入之弊欲望特诏三省委之刑部关会应千官司前后被受立到专法各录两本付之法寺断刑治狱两司以凭遵用事下刑部看详如所请明年正月己丑刑部奏下</p><p>丙戌左奉议郎知大宗正丞杨偰面对乞太学私试锁院考官不得輙归私家出入传送之禁并并依补试法事下礼部其后但令辰入昏出而已明年二月辛亥施行</p><p>辛卯惠州剌史知合门事宋篯孙充大金贺正旦副使以赵述病告也</p><p>壬辰左朝奉郎提举两浙东路常平茶盐公事秦昌时直秘阁提点本路刑狱公事本路帅臣赵不弃申昌时悉心赈济全活甚众桧进呈乃有是命昌时桧兄子已见</p><p>癸巳诏新通判汀州李璹特放罢坐尝与新州编置人胡铨交结凌蔑州县为守臣张棣所劾也</p><p>乙未大理寺丞孙敏脩面对论诸路被差鞫狱官多求避免乞量增赏格诏送刑部</p><p>庚子大理寺丞郭唐卿面对论四方案牍来上本寺取会未圆情节往往不以时报乞申严行下从之 大理寺丞石邦哲令再任初有诏法寺断刑官愿再任者听至是从其请也</p><p>壬寅左朝散郎陈璹知饶州代还论诸县保正副长科役烦多尤为民害若令当役良民皆许顾人自代则受顾之人习熟州县通晓法令县官非理相加未必畏惧官吏虽欲恣其溪壑之欲有所不能望特诏有司许凡当役保正副长除情愿应役之人听其从便外并许顾人代役官司不得追呼正身诏户部看详申省璹建阳人也</p><p>甲辰户部侍郎李椿年言诸路钱帛各有桩发条限比年往往公然移易妄用有误岁计欲将移改侵借去处不以去官并从本部申取朝廷指挥重赐黜责从之</p><p>戊申上命绘秦桧像自为赞曰惟师益公识量渊冲尽辟异议决策和戎长乐温凊寰宇阜丰其永相予凌烟元功寻出示群臣藏于秘阁熊克小历载此事在绍兴二十一年十月盖误</p><p>冬十月按是月己酉朔庚戌言者论监司州县乐于知事以厚利啖进奏官遂致听探事宜漏泄机密诏进奏官收受计赃坐罪官吏依擅支朝廷封桩钱物法仍令监司互察从户部请也</p><p>壬子上谕大臣曰有司立法不可太重恐难必行宜令敕令所检会日前建明有不可行者并湏改正</p><p>癸丑观文殿学士提举万寿观秦熺为郊社礼仪使渡江后五使以祠官为之盖自此始
 
大府寺丞李焘面对论比年州郡监司多差未出官选人押纲以觊赏典缘未谙世务公然盗用望申严行下诏送户部其后本部言初官亦有可以倚仗因赏典太优欲今后止依本等推赏从之熊克小历作太常寺丞眉山李焘按焘此时方自嘉州推官丁忧家居克盖误也户部乞依本等推赏在十一月丁未</p><p>丙辰左朝请郎主管台州崇道观朱敦儒守本官致仕从所请也</p><p>己未右朝请郎干办行在诸军粮料院王珏提举两浙西路常平茶盐公事先是秀州岁以钱给亭民煮盐至十五年积十九万七千余缗不给亭民无以煮盐诉于朝上曰亭户宜恤不则遁去其害非细可令户部究实于是用珏珏至官踰年尽偿所负又开华亭海盐河二百余里盐滋得通流其溢以溉田经界之法行甚害者三百六十九事其七千二百二十七户尤为病珏奏除之珏安石曾孙也上语在八月戊辰并附此日历所载甚略今以晁公溯所作珏墓志增修
 右承议郎知新州张棣提举荆湖北路常平茶盐公事以其再劾胡铨也至官一日卒 
时责授濠州团练副使洪皓在英州闽人右承务郎倪察为守察老矣内无奥主闻棣以巧中迁客取使节欲劾之即使兵马都监伺其隙捕皓家奴寘狱中酿成其罪未及发而察死事乃解胡铨＜婠剠＞戒论和议诏书云十九年春新兴守张棣观望权势乞窜铨海外棣即日持节湖北按棣劾铨过海在去年之冬去此已久当是因再劾李焘遂超迁之铨盖小误今略脩润庶不抵牾
 
降受文州剌史辛永宗特勒停送肇庆府编管永宗为湖南马步军副总管居邵州永宗以尝立军功给真俸守臣右朝散郎吕稽中知永宗为秦桧所恶劾其冒请全俸当计以赃乞下守臣阅实稽中先以计取永宗所受御劄送桧矣永宗由是不能自明诏侵支过请给令稽中依条追理稽中选郡僚之苛刻者籍其家以偿欠一簮不得留既而稽中语其僚曰前赴其家燕集以某器酌寿今乃不见岂隐之耶其残刻如此</p><p>庚申直龙图阁主管洪州玉隆观梁弃卒</p><p>辛酉上谕大臣曰西溪摽拨马军寨地可令守臣宋贶亲往检视毋得侵掘冢墓多占民田 昭宣使高州剌史赵辙提举佑神观免奉朝请 宣政使明州观察使提举江州太平兴国宫冯益令再任</p><p>壬戌德安府忠节卒萧龙挟刃杀守臣右朝奉大夫王伯淮于厅事伤而不死众执隆隆举刃自杀伯淮以闻诏仍旧治事</p><p>丙寅敷文阁直学士知绍兴府赵不弃卒</p><p>己巳初复诸陵攒官荐新之礼用太常博士晋陵丁娄明请也</p><p>庚午右奉直大夫知平江府王晌直秘阁知建康府兼行宫留守司公事建康自置留守后以庶官为之盖自晌始</p><p>辛未左朝散大夫赵令衿知泉州左承议郎添差通判临安府郭瑊知秀州</p><p>乙亥合门祗候王允昌为合门宣赞舍人允昌胜子特录之</p><p>丁丑诏右朝奉大夫提举江南东路常平茶盐公事张昌依旧兼权提刑仍许荐举以昌言一路选人改官久无职司文字乞除正官故也</p><p>十有一月癸未秘书省著作佐郎刘章面对言礼莫重于祭而郊庙为尤重神宗元丰间尝诏陆佃等以太常寺置局编类成书凡三十卷郊庙奉祀礼文今陛下以明圣之资当述作之任而缛仪未纪乞命官为绍兴郊庙奉祀礼文以续元丰之书上嘉纳之</p><p>初太傅咸安郡王韩世忠之为淮东宣抚使也张浚在都督行府以世忠有功用上所赐空名告授其子彦朴彦质皆右承务郎久之除直秘阁赐三品服已而吏部审验言无立功实迹当夺所授官甲申世忠请以郊恩改奏依旧带行章服职名诏先次作白身人改奏俟补正日取旨</p><p>乙酉尚书工部员外郎杨遹卒</p><p>丁亥尚书省勘会昨降指挥令诸路监司郡守将宽剩钱物每季开具申省拨充月桩今来逐路月桩钱拨填已见次第诏今后更不开具</p><p>辛卯上亲飨太庙至棂星门降辇步趋斋殿虚小次不入</p><p>壬辰合祀天地于南郊太史局令胡平奏帝座及三台星体明耀礼毕还御丽正门建金鸡赦天下</p><p>辛丑尚书户部侍郎兼权直学士院李椿年罢椿年首陈经界之议及是始毕会民多诉经界不均者殿中侍御史曹筠因劾椿年求荐刘大中阴交赵鼎皆窃其权柄漏其昵谈今游旧将之门倾危朝廷尤为可虑兼经界已定若不别委他官覆实则椿年私结将帅曲庇家乡之罪无以厌塞公议诏与外任
 右谏议大夫兼侍讲巫伋兼权直学士院以谏官摄词臣非故事也 左修职郎周麟之行太学录</p><p>甲辰诏诸郡行乡饮酒之礼以取士先是司农卿汤鹏举请对论举人多冒贯求试乞于未下科诏前令州县长吏籍定来岁当应举人名州县学职事覆实申教授预先引保委无伪冒然后许赴乡饮酒若临时投状射保者并不收试事下礼部至是颁行焉</p><p>乙巳右谏议大夫巫伋试给事中殿中侍御史曹筠守侍御史监察御史章厦守右正言监察御史陈夔为中书门下省检正诸房公事伋仍兼侍讲权直学士院夔仍兼崇政殿说书</p><p>丙午上谓秦桧曰经界人户多诉不均当与受理若不受重税将无以输纳桧曰臣尝谕户部侍郎宋贶宜体圣上均税本意有未均处亟与改正</p><p>丁未户部上州县垦田增亏赏罚格初议者谓淮南湖北民稍复业而旷土尚多请立赏格至是本部以其格上之每州增垦田千顷县五百其守宰各进一官即州亏五百顷县亏五之一皆展磨勘年诏颁之诸路二十年四月癸未所书可参考</p><p>十有二月庚戌秘阁修撰提举江州太平兴国宫王赏卒赠敷文阁待制</p><p>壬子军器监王会权尚书兵部侍郎</p><p>秘书省著作佐郎林机面对言访闻有异意之人匿迹近地窥伺朝廷作为私史以售其邪谋伪说臣若知而不言则异日害正汨真之患臣实任其咎欲望密加搜索严为禁绝甲寅上谓秦桧曰此事不应有宜行禁止许人陈告仍令州县觉察监司按劾御史台弹奏并取旨优加赏罚于是李光之狱遂起明年三月丙申行遣
 右朝请大夫知婺州周三畏复敷文阁待制知平江府</p><p>丁巳金人弑其主亶亶立十五年平日嗜杀晚年尤甚左右近侍少不如意即手刃之兵部尚书赛音奇辰护卫将军巴克沁广威宿直将军塔斯定远皆以罪族又杀其后费摩申氏于是宗族大臣皆惧不免相与结约以伺其间至是驸马都尉唐古辨与尚书右丞相岐王亮太常卿乌达宿直将军额尔楚克尚厩局使高景山寝殿小底兴国努谋因亶醉卧收其兵械夜入霄仪殿弑之有护卫将军瑚图克初不与谋亮等入殿门亶惊起求弓刀不获瑚图克遽以所持枪剌亶于殿壁众争前斫杀之遂闭殿门兴国努传旨敛取护卫弓刀然后屏出敷德殿门诈召大臣左丞相沂王宗贤夜半入宫为所害都元帅曹国王宗敏继至亦缢杀之遂立亮亶时年三十一宗贤金太宗晟子宗敏太祖旻子也此以苗耀神麓记修入耀称亮为平章宗贤左相宗敏右相按亮十八年九月巳拜相而大定赦书称宗敏为元帅曹国王今从之耀又称唐古辨为唐古卞与金人诛宗本等诏书所云差不同今从金诏</p><p>戊午直龙图阁知潭州刘昉言姓名偶与前代不令之臣相犯请更名旦从之
 
是日金主亮即位时年二十八己未大赦文武官皆进一秩赐民租税一年追废亶为东昏王以谓刑余之人故不得入庙追尊父宋王宗干为德宗改元天德亶追谥见三十一年十一月熊克小历载亶死在己未误也盖丁巳杀亶戊午立亮己未肆赦尔金国赦书朕惟太祖武元皇帝神武应期奄有四海以天下大器授于太宗文烈厌世不忘先逊凭几宣命属之前君以继洪业十有五年而昏虐失道人不堪命宗族大臣协心正救久而弗悛仰奉九庙之灵已从废黜亦既殒灭宗族大臣咸以太祖经营缔建所繇垂统推戴眇躬嗣临天下朕以宗祖之重义不获已爰受命之初兢兢若涉渊冰未知攸济尚赖股肱三事文武百僚同心附翼以底于治宜布维新之令以宏在宥之恩可从皇统九年十二月十一日改为天德元年</p><p>壬戌上恭谢景灵宫退御西斋殿进膳召近臣对御茶酒癸亥亦如之甲子复诣太一宫至是遂如故事</p><p>丁卯封红霞帔刘氏为宜春郡夫人吴氏为新兴郡夫人吴氏名玉奴中宫近属也吴氏绍兴二十二年五月进封才人制词云乃椒房之懿属</p><p>己巳宰执进呈四川管押扈卫人乞推赏上曰发来扈卫人已满千人可下制置司自今岁募三百人赴阙</p><p>丁丑金国贺正旦使龙虎卫上将军殿前右副都点检完颜兖副使昭武大将军西上合门使刘箴入见兖亮弟也以病故改用是日
 
尚书祠部员外郎胡宁秘书省著作佐郎刘章并罢章有士望太师秦桧疑其不附已而宁本因其父兄与桧厚故召用之至是桧知宁兄徽猷阁直学士致仕寅之贫因其往剑州省觐世母遗以白金寅报书曰愿公脩政任贤勿替初志安内攘外以开后功桧以为讥已始怒之寅尝游岳麓寺大书壁间云是何南海之鳄鱼来作长沙之鹏鸟于是帅臣刘旦方欲捃摭张浚诸人之罪而旦潮阳人也亦大怒复讼寅于桧侍御史曹筠即奏宁兄阿附赵鼎章居衢州与鼎宾客交通故二人私相朋比众所指目不知每怀异意欲以何为若不罢斥无以安众心乃以章通判均州而宁充夔州路安抚司参议熊克小历二人之罢在今年九月盖误</p><p>戊寅太常丞林大鼐尚书刑部员外郎汤允恭并为监察御史</p><p>是月资政殿学士致仕王次翁薨于明州次翁既引年秦桧怜之馈问不绝及薨赠恤甚厚
 
责授濠州团练副使解潜居南安军至是疾剧有朝散郎张九成往省之谓曰太尉平日所怀亦有不足者否潜泣曰平生惟仗忠义誓与敌死以雪国耻而不肯议和遂为秦公所斥此心惟天知之九成曰无愧此心足矣何必令人知潜曰闻此言心中豁然矣即逝九成壮之时秦桧犹怒潜故丧不得归逮桧薨乃听二十六年正月癸亥归葬</p><p>是岁宗室子赐名授官者十有七人 诸路断大辟三十一人</p><p>建炎以来系年要录卷一百六十</p><p>建炎以来系年要录卷一百六十金人地名考证</p><p>赛音奇辰原书作赛居常误今改正</p><p>巴克沁原书作八斤与金史同并误今改正</p><p>塔斯原书作特塞即金史之特思并误今改正</p><p>费摩原书作裴磨误改见卷一百十八</p><p>额尔楚克原书作斡诸即金史之阿里出虎 按斡诸金熙宗时人官宿直将军熙宗木</p><p>纪内载其事与本卷同此斡诸系阿里出虎音转之讹并误今改正</p><p>兴国努原书作兴国奴即金史之大兴国误今改正</p><p>瑚图克原书作忽突即金史之忽土并误今改正</p><p>唐古原书作同古即金史之唐括误今改正</p><p>乌达原书作乌带与金史同并误今改正&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235610.html' class='pagedaohang'>【上一篇】<i>:卷一百六十一</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235608.html' class='pagedaohang'>【下一篇】<i>：卷一百五十九</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>