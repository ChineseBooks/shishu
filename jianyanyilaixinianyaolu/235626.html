<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百四十三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百四十三</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235627.html' class='pagedaohang'>【上一篇】<i>:卷一百四十四</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235625.html' class='pagedaohang'>【下一篇】<i>：卷一百四十二</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十有一年十有二月乙丑朔上谓秦桧曰和议已成军备尤不可弛宜于沿江筑堡驻兵令军中自为营田则敛不及民而军食常足可以久也仍修建康为定都之计先宗庙次大学而后宫室</p><p>丙寅上谓大臣曰三代之世士大夫尽心礼法鲜有异端之惑自汉明帝金人之梦佛法流入中国士大夫靡然从之其上者惑于清静之说而下者惑于祸福之报殊不知六经广大靡不周尽如易无思无为寂然不动感而遂通天下之故与礼正心诚意者佛氏清静之说果有以胜之乎至若积善之家必有余庆积不善之家必有余殃与夫作善降之百祥作不善降之百殃者即佛氏祸福之报也士大夫不师六经而尽</p><p>心佛说殊为可笑</p><p>丁卯徽猷阁待制提举江州太平观刘洪道责授濠州团练副使柳州安置御史丞万俟卨论洪道污秽贪墨岳飞初为制置使洪道足恭以媚之飞罢宣抚使命下之日洪道闻之失色顿足抵掌泪阁眼眶倡为浮言簧鼓将士几至变生故有是命于是洪道得罪而终身不复</p><p>庚午右承奉郎直秘阁主管台州崇道观赐绯鱼袋韩产直特迁右奉议郎直敷文阁以世忠罢政推恩也 右奉议郎邓名世特勒停坐擅写日历故也久之卒于家</p><p>壬申上谓宰执曰晋平吴之后天下混一武帝又勤于政事宜若可见太平而旋致祸乱天地分裂何也秦桧等方思所以对上曰礼可以立国君臣上下如天地定位不可少乱武帝字呼群臣又以珊瑚株助臣下以侈靡相胜废礼如此其能国乎</p><p>癸酉秦桧言考之经传人君莫难于听纳上曰朕观自古人君不肯听纳者皆因有心或好大喜功或穷奢极欲一实其衷则凡拂心之言皆不能入矣若清心寡欲岂有不听纳乎朕于宫中观书写字之外并无嗜好凡事无心故群臣之言是则从非则否未尝惑也
 试尚书工部侍郎莫将权本部尚书往唐邓州分画地界先是诏刑部侍郎周聿充京西路分画地界官应千指置委案此下当有脱文枢密都承旨郑刚中</p><p>充狭西路分画地界官应千指置委川狭宣抚司照南北誓书文字子细分画不得差错主事此指挥据蜀口用兵录修入日历无之至是又遣将焉</p><p>甲戌川狭宣抚副使胡世将言窃闻朝廷见与金国议和边事渐向宁息所有元降便宜黜陟指挥伏望收还从之</p><p>乙亥签书枢密院事充大金报谢使何铸等至军前金国都元帅宗弼遣铸往会宁且以书来索北人之在南者因趣割狭西余地绍兴讲和录金帅上第四书冬深想惟动止万福今月十一日使来伏承手削且闻事大之勤良可嘉尚所进誓表即时汴发赴关今兹大事已定然而</p><p>其间有一二未究者须至卢浼表云北人见行发遣北来三十五人止是近日因渡淮樵牧偶被掠者殊非昔年逃亡及兵火隔绝之人恐是有司姑狥人情尚为濡滞也审议使副萧毅等在江南时已蒙定论据诸路所有北人各于逐处沿边州城就近交割望早为依应所谕尽数敦遣过界唐邓二州想已差官趁此月下旬到彼以备交此外据狭西地界其间或有犬牙相搀处亦请依元约于明年正月下旬差官于本朝合干人员至凤翔府会合以凭同去行踏至日别有计议自今日以往既盟之后固当使民各安其业已遣濠州招信盱眙等县新附口数千连其家赀并复本土外有未曾发遣人数今已尽分付去人应江南商贾隔在淮以北者已指挥所属刷会候供到人数亦便发归所有海州泗州并涟</p><p>水军今岁流移在南百姓比及新正切望发过淮北庶不废一年耕作之计惟裁之所有淮上大军使之自诸道班还昨以吴璘窃窥关狭以此有副元帅提兵镇抚亦专人使之敛退恐欲闻知时寒切冀慎重专此布闻不宣是日朝廷亦遣莫将周聿往割唐邓又命郑刚中分划狭西以刘豫吴玠元管地界为准绍兴讲和录皇朝答书季冬极寒伏惟钓候起居万福整军安民悉赖全德特承惠书佩荷记存垂谕大事已定若国公以生灵为念他人岂能辨天下幸甚北人敢不如命今就先次津发耶律温等余当节次发遣唐邓二州已遣尚书莫将侍郎周聿于前月十一日星夜前去交割狭西地界亦已差枢密都承旨郑刚中同宣抚司官前去趁明年正月下旬计议海州泗州涟水军在南百姓见今根刷发</p><p>过淮北先蒙遣还濠州楚川招信盱眙等县户口又许根刷应江南商贾隔在淮北者亦便发归卑情岂胜感激恐遣人在路迟滞今专发书讣会泗州差走马人传到府下伏冀照察向春候渐和切望倍保钧重不宣</p><p>己卯上谓大臣曰有帝王之学有士大夫之学朕在宫中无一日废学然但究前古治道有宜于今者要施行耳不必指摘章句以为文也士大夫之学则异于此须用论辩古今以为文最不可志于利学而志于利则上下交征未有不危国者
 诏监当资序人勿除郡守其已除未上者令吏部具名罢即尝任监察御史以上者听时秘阁修撰刘阜民新知委州吏部言阜民故从官许之任</p><p>戊子直秘阁新知温州秦梓试秘书少监兼崇政殿说书梓桧皆引嫌辞上不许 右承务郎韩彦质彦朴并直秘阁二人皆世忠子也</p><p>癸巳岳飞赐死于大理寺飞既属吏何铸以中执法与大理卿周三畏同鞫之飞久不伏因不食求死命其子合门祇候雷视之至是万俟禼入台月余狱遂上及聚断大理寺丞李若朴何彦猷言飞不应死众不从于是飞以众证坐尝自言已与太祖俱以三十岁除节度使为指斥乘舆情理切害及敌犯淮西前后亲受札十三次不即策应为拥兵逗遛当斩阆州观察使御前前军统制权副都统张宪坐收飞云书谋以襄阳叛当绞飞长子左武大夫忠州防御使提举醴泉观云坐与宪书称可与得心腹兵官商议为传报朝廷机密事当追一官罚金诏飞赐死命</p><p>领殿前都指挥使职事杨沂中莅其刑诛宪云于都市参议官直秘阁于鹏除名送万安军右朝散郎孙革送寻州并编管仍藉其赀流家属于岭南天下冤之飞死年二十九初狱之成也太傅醴泉观使韩世忠不能平以问秦桧桧曰飞子云与张宪书虽不明其事体莫须有世忠怫然曰相公莫须有三字何以报天下乎飞知书善待士且济人之贫用兵秋毫无犯民皆安堵不知有军至今号为贤将何铸绍兴十二年八月丙寅周三畏三十年三月庚子李若朴何彦猷十二年正月戊申皆得罪飞二十二年十月戊申追复元官谥忠愍又改武穆嘉泰四年五月癸未追封鄂王并各见本年月王俊首状大理寺案款今其载之左武大夫果州防御使差充京东东路兵马钤辖御前前军副统制王俊有俊于八</p><p>月二十二日夜二更以来张太尉使奴厮儿庆童来请俊去说话俊到张太尉衙令虞候报覆请俊入宅在莲花池东面一亭子上张大尉先与一和尚泽一点著烛对面坐地说话俊到时泽一更不与俊相揖便起向灯影黑处潜去俊于张太尉面前唱喏坐间张太尉不作声良久问道你早睡也那你睡得著俊道太尉有甚事睡不著张太尉道你不知自家相公得出也俊道相公得出那里去张太尉道得衢婺州俊道既得衢州则无事也有甚烦恼张太尉道恐有后命俊道有后命如何张太尉道你理会不得我与相公从微相随朝廷必疑我也朝廷交更番朝见我去则必不来也俊道向日范将军被朝廷赐死俊与范将军从微相随俊元是雄威副都头转至正使皆是范将军兼系右军统制同提举一行</p><p>事务心怀忠义到今朝廷何曾赐罪太尉不须别生疑虑张太尉道更说与你我相公处有人来交我救他俊道如何救他张太尉道我这人马动则便是救他也俊道动后甚意思张太尉道这里将人马老小尽底移去襄阳府不动只在那驻劄朝廷知必使我相公来弹压抚谕俊道太尉不可动人马若太尉动人马朝廷必疑岳相公越被罪也张太尉道你理会不得若朝廷使岳相公来时便是我救他也若朝廷不肯交相公来时我将人马分布自据襄阳府俊道诸军人马如何起发得张太尉道我劫掠舟船尽装载步人老小令马军便陆路前付俊道且看国家患难之际且更消停张太尉道我待做你安排著待我交你下手做时你便听我言语俊道恐军不伏者多张太尉道谁敢不伏传选道我不复俊</p><p>道传统制慷慨之人丈夫刚气必有肯伏张太尉道有不伏者剿杀俊道这军马做甚名目起发张太尉道你问得我是假做一件朝廷文字起发我须交人不疑俊道太尉去襄阳府后面张相公遣人马来追袭如何张太尉道必不敢来赶我设他人马来到这里时我已到襄阳了也俊道且如致襄阳府张相公必不肯休继续前来收捕如何张太尉道我有何惧俊道若蕃人探得知必来夹攻太尉南面有张相公人马北面有蕃人太尉如何处置张太尉冷笑我则有道理待我这里兵才动先使人脟文字去与蕃人万一枝梧不前交蕃人发人马助我俊道诸军人马老小数十万襄阳粮少如何张太尉道这里粮尽数著船装载前去鄂州也有粮襄阳也有粮可吃得一年俊道如何这里数路应副钱粮尚有</p><p>不前那里此少粮一年以后无粮如何张太尉道我那里一年已外不别做转动我那里不一年交蕃人必退我迟则迟动疾则疾动你安排著张太尉又道我如今动后背嵬游奕伏我不伏俊道不伏底多又道游奕姚观察背嵬王刚张应李璋伏不伏俊道不知如何张太尉道明日聚厅时你请姚观察王刚张应李璋去你衙里吃饭说与我这言语说道张太尉一夜不曾得睡知得相公得出恐有后命今自家懑都出岳相公门下若诸军人马有语言交我怎生制御我东西随人我又不是都统制朝廷又不曾有文字交我管他们有事都不能管得知三更后俊归来本家次日天晓二十三日早众统制官至张太尉衙前张太尉未坐衙俊叫起姚观察于教场亭子西边坐地姚观察道有甚事大哥俊道张太</p><p>尉一夜不睡知得相公得出太尉烦恼道破言语交俊来问观察如何姚观察道既相公不来时张太尉管军事节都在张太尉也俊问观察道将来诸军乱后如何姚观察道与他弹压不可交乱恐坏了这军人马你做我覆知太尉缓缓地且看国家患难面道罢各散去更不曾说张太尉所言事节俊去见张太尉唱喏张太尉道夜来所言事如何俊道不曾去请王刚等只与姚观察说话交来覆太尉道恐兵乱后不可不弹压我游奕一军钤朿得整齐必不致得生事张太尉道既姚观察卖弄道他人马整齐我做得尤稳也你安排著俊便唱喏出来自后不曾说话九月初一日张太尉起发赴枢密行府俊去辞张太尉道王统制你后面粗重物事转换了著我去后将来必共将这懑一处你收拾等我叫你重</p><p>念俊元系东平府雄威第八长行日本府阙粮诸营军兵呼千等结连俊欲劫东平府作遇当时俊食禄本营不敢负于国家又不忍弃老母遂经安抚司告首奉圣旨补本营副都头后来即遇金人侵犯中原俊自靖康元年首从军旅于京城下与金人相敌斩首及俊口内中箭射落二齿奉圣旨特换成忠郎后来并系立战功转今来官资俊尽节仰报朝廷今来张太尉结连俊别起事俊不敢负于国家欲伺候将来赴枢密行府日面诣张相公前告又恐都统王太尉别有出入张太尉后面别起事背叛临时力所不及使俊陷于不义俊已于初七日面覆都统王太尉讫今月初八日纳状告首如有一事一件分毫不实乞依军法施行兼俊自出官以来立战功转至今来官资即不曾有分毫过犯所有俊应干</p><p>告敕宣劄在家收存外有告首呼千等补副都宣缴申外庶俊忠义不曾作过不敢负于国家谨具状披告伏候指挥刑部大理寺状准尚书省劄子张俊奏张宪供过为收兵飞处文字后谋反行府已有供到文状奉圣旨就大理寺置司根勘闻奏今勘到龙神卫四厢都指挥使阆州观察使高阳关路马步军副都总管御前前军统制权副都统节制鄂州军马张宪僧泽一右朝议大夫直秘阁添差广南东路安抚司参议官于鹏右朝散郎添差通判兴化军孙革左武大夫忠州防御使提举醴泉观岳云有荫人智浃承节郎进奏官王处仁从议郎授福州专管巡捉私盐蒋世雄及勘证得前少保武胜定国军节度使充万寿观使岳飞所犯内岳飞为因探报得金人侵扰淮南前后一十五次受亲札指挥令策</p><p>应指置坐观胜负逗遛不进及因董先张宪问张俊军马怎生地言道都败了回去便指斥乘舆及向张宪董先道张家韩家人马你将一万人蹉踏了及因罢兵权后令孙革写书与张宪令措置别作擘画令看讫焚之及令张宪虚申探得四太子大兵前来侵犯上流自后张宪商议待反背据守襄阳及把截江两头尽劫官私舟船又累次令孙革奏报不实及制勘虚妄等罪除罪轻外法寺称律临军征讨稽期三日斩及指斥乘舆情理切害者斩系罪重其岳飞坐拥重兵私罪上定断合决重杖处死看详岳飞坐拥重兵于两军未解之间十五次被受御笔并遣中使督兵逗遛不进及于此时輙对张宪董先指斥乘舆情理切害又说与张宪董先要蹉踏张俊韩世忠人马及移书张宪令指置别作擘画致张</p><p>宪意待谋反据守襄阳等处作过委是情理深重敕罪人情重法轻奏裁张宪为收岳云书令宪别作擘画因此张宪谋反要提兵僭据襄阳投拜金人因王俊不允顺方有无意作过言并知岳飞指斥切害不敢陈首并依随岳飞虚申无粮进兵不得及依于鹏书申岳飞之意令妄申探报不实及制勘虚妄除罪轻外法寺称律谋叛绞其张宪合依绞刑私罪上定断合决重杖处死仍合依例追毁出身以来告敕文字除名本人犯私罪绞举官见行取会候到别具施行岳云为写咨目与张宪称可与得心腹兵官商议擘画因此致张宪叛除罪轻及等外法寺称敕传报朝廷机密事流二千五百里配千里不以荫论赦剌配比徒三年本罪徒以上通比满六年比加役流律官五品犯流以下减一等其岳云合比</p><p>加役流私罪断官减外徒三年追一官罚铜二十斤入官勒停看详岳云因父罢兵权辄敢交通主兵官张宪节次催令得腹心兵官擘画致张宪因此要提兵谋叛又传报朝廷机密惑乱军众情重奏裁岳云犯私罪徒举官见行会问候到别具施行于鹏为犯虚妄并依随岳飞写咨目与张宪等妄说岳飞出使事并令张宪妄供探报除罪轻外法寺称敕为从配律五品犯流罪减一等其于鹏合徒三年私罪官减外徒二年半追一官罚铜十斤入官勒停情重奏裁于鹏犯私罪徒举官见行取会候到别具施行孙革为依随岳飞写咨目与张宪称指置擘尽等语言并节次依随岳飞申奏朝廷不实除罪轻外法寺称律奏事不实以违制论徒二年律供犯罪徒减一等其孙革合徒一年合追见任朝散郎一官</p><p>官告文字当徒一年勒停情重奏裁孙革犯私罪徒举官见行会问候到别具施行王处仁为知王贵申朝廷张宪背叛漏泄供中岳飞并说与蒋世雄法寺称敕传报漏泄朝廷机密事流二千五百里配千里应比罪敕配比徒三年本罪徒以上通比满六年比加役流官当准六年王处仁合于比加役流私罪上断合追见任承节郎并历任承信郎共两官官告文字当徒二年据按别无官当更合罚铜八十斤入官勒停情重奏裁王处仁犯私罪流举官见行会问候到别具施行蒋世雄为见王处仁说王贵申朝廷张宪背叛事于岳飞处覆除罪轻外法寺称传报漏泄朝廷机密事流二千五百里从减一等其蒋世雄合徒三年私罪上断官减外徒二年半合追从义郎秉义郎两官官告文字当徒二年余徒二</p><p>年更罚铜十斤入官勒停情重奏裁蒋世雄犯私罪从举官见行会问候到别具施行僧泽一为制勘虚妄并见张宪等待背叛向张宪言不如先差两队申军防守总领军使衙并欲为张宪诈作枢密院劄子发兵过江及要摹捐枢密奏印文除罪轻外法寺称律谋叛者绞从减一等其僧泽一合流三千里私罪断合决脊杖二十本处居作一年役满日仍合下本处照僧人犯私罪流还俗条施行情重秦裁智浃为承岳云使令要将书与张宪等并受岳云金茶马令智浃将书与张宪等共估钱三百二贯足除罪轻外法寺称律坐赃致罪十匹加一等罪止徒三年为非监临主司因事受财七品官子孙犯流罪以下听赎其智浃合徒三年赃罪赎铜六十斤情重奏裁小贴子据贴黄称契勘岳飞次男岳雷系同</p><p>岳飞一处送下今来照证得岳雷别无干涉罪犯缘为岳飞故节饮食成病合依条召家人入侍就令兵雷入侍看觑候断下案内人目所有岳雷亦乞一就处分降下小贴子称所有僧泽一合下本处依条施行又小贴子称契勘数内于鹏见行下湖北转运司根究银绢等四百万合下所属照会候根究见归著日即乞依今来所断指挥施行又小贴子称看详岳飞张宪所犯情重逐人家业并家属合取自朝廷指挥拘籍施行看详岳飞等所犯内岳飞私罪斩张宪私罪绞并系情重王处仁私罪流岳云私罪徒并系情重蒋世雄孙革于鹏并私罪徒并系情理稍重无一般例兼奉圣旨根勘合取旨裁断有旨岳飞特赐死张宪岳云并依军法施行令杨沂中监斩仍多差将兵防护余并依断于鹏孙革王处仁</p><p>蒋世雄除名内于鹏孙革永不收叙于鹏送万安军孙革送浔州王处仁送连州蒋世雄送梧州并编管僧泽一决脊杖二十剌面配二千里外州军牢城小心收管知浃决臀杖二十送二千里外州军编管岳飞张宪家属分送广南福建路州军拘管月具存亡闻奏编配人并岳飞家属并令杨沂中俞俟其张宪家属令王贵汪叔詹多差得力人兵防送前去不得一并上路岳飞张宪家业籍没入官委俞俟汪叔詹逐一抄劄具数申尚书省余依大理寺所申并小贴子内事理施行出榜晓谕应缘上件公事干涉之人一切不问亦不许人陈告官司不得受理
 王明清挥麈录余话云明清壬子岁任宁国得王俊所首岳侯状于其家次年明清入朝始得诏狱全案观之岳侯之坐死迺尝以自言与太祖俱以三</p><p>十岁为节度使以为指斥乘舆情理切害及握兵之日受庚牌不即出师者凡十五次以为抗拒诏命初不究将在军君命有所不受之义又云岳飞与张宪书通谋为乱所供虽尝移缄即不曾达继复焚之亦不知其词云何且与原首状子无干涉鍜炼虽极而不得实情的见诬罔孰所为据而遽皆处极典览之拂膺倘非后来诏书湔洗追褒则没地衔冤于无穷所可恨者使当时推鞠酷吏漏网不正典刑耳王俊者初以小兵途中告反而转资晚以禆将而妄讦主帅遂饕富贵驿卒疑奴一时倾险不足比数考其终始之间可谓怪矣首状虽甚为鄙俚之言然不可更一字也
 赵甡之遗史云先是飞自襄城回军也在一寺中与王贵张宪董先王俊夜坐移时不语忽作声曰天下事竟如何众皆不敢应宪徐</p><p>言曰在相公处置耳既退俊握先及贵手曰太尉太尉适来闻相公之言及张太尉之对否先与贵曰然及俊告飞使子云通军事因言郾地路中之语追先赴行在时云与宪已伏诛矣秦桧语先曰止有一句言语要尔为证了只今月使可出仍差大理官二人送先赴大理寺并命证毕就今日摘出繇是先下大理寺对吏即伏吏问飞飞犹不伏狱吏稍侵之飞感动仰天者移时索笔著押癸巳飞死于狱中枭其首市人闻之凄怆有堕泪者初狱成丞李若朴何彦猷谓飞罪当徒二年白于卿周三畏三畏遂白于中丞万俟禼禼不应三畏曰当依法三畏岂惜大理卿耶有王辅者投书于秦桧具言飞反状已明桧以书付狱禼卒致飞于死既而卨弹若朴以其兄若虚昔为幕中参议故欲党庇之耳彦猷传会若</p><p>朴由是二人皆罢此云郾城路中之语据俊元首状乃无之不知何故又云云宪已伏诛董先方下大理寺与飞对辩恐亦误今并附此更须参考也
 
何俌龟鉴飞起于效用平居忧国无所不为征讨出师慷慨勇往隆冬按边上有非我忠臣莫雪大耻之谕盛夏出师上有暑行劳动朕念之不安之语东下赴援而上有委身狥国竭节事君之叹力疾先驰而上有国尔忘身谁如卿者之褒师襄阳而克复襄阳镇湖北而坐制湖湘焚蔡州之积夺虢州之粮而又倡率三军指示方略自李宝曹州之战以至张宪临颍之战凡五十战每战必捷敌人相告谓撼岳飞兵难吁当时有如飞者数十辈布置边庭是直所谓万里长城者而桧乃屏弃之曾不甚惜何耶纶昔趣观彼之所以逗遛不进者盖亦事机垂成为可</p><p>惜也莫须有三字强以傅会欲加之罪其无辞乎千载而下每念岳武穆之冤直欲吁天而无从也鸷鸟尽良弓藏狡兔死良狗烹此为不能保全功臣者说也况鸷鸟犹未尽而狡兔犹未死者哉
 
吕中大事记飞之死尤不厌众心飞忠孝出于天性自结发从戎凡历数百战内平剧盗外抗强敌其用兵也尤善以寡胜众其从杜充也以八百人破群盗五十万众于南薰门外其破曹晟也以八千破其十万众于桂岭其战乌珠也于颍昌则以背嵬八百于朱仙镇则以背嵬五百皆破其众十余万敌人所畏服不敢以名称至以父呼之自乌珠有必杀飞而后可和之言</p><p>桧之心与敌合而张俊之心又与桧合媒孽横生不置之死地不止万俟禼以愿备鍜炼自谏议而得中丞王俊以希旨诬告自遥防而得廉车姚政庞荣传选之徒亦以阿附并沐累迁之故传会其事无所不至而莫须有三字世忠终以为无以服天下飞死世忠罢中外大权尽归于桧于是尽逐君子用小人矣</p><p>是月给事中兼直学士院林待聘以母忧去位待聘去位后省题名在十二年十二月盖误 直秘阁主管台州崇道观吕抗卒 初从事郎传伟文从朱弁出使为金人所拘求应举自免金人许之伟文屏居村落间授徒以自给至是卒伟文临江人也 徽猷阁待制洪皓在燕山</p><p>是冬密奏敌已厌兵势不能久异时以妇随军今不敢携矣朝廷不知虚实卑词厚币未有成约不若乘胜进击再造犹反掌耳所取投附人只欲守江南归之可也独不监侯景之祸乎欲复故强报世讎则不宜与胡铨封事此或有之彼知中国有人益生惧心张浚名动殊方可惜置之散地并问李纲赵鼎安否
 左太中大夫提举江州太平观范冲卒于婺州</p><p>是岁始命川路上供罗复输内藏库其后绫纱绢悉如之 广西买马岁额一千五百匹至是徽猷阁待制胡舜陟为经略使买马至二千</p><p>四百匹 金主亶改元皇统案蒋芾逸史云高丽日历壬戌年改皇统壬戌绍兴十二年熊克中兴小历改皇统元年在十四年据绍兴讲和录萧毅所持乌珠书已称皇统元年又王大观行程录称皇统八年岁次戊辰戊辰绍兴十八年逆数之当以今年改元为正蒋熊皆误</p><p>建炎以来系年要录卷一百四十三</p><p>建炎以来系年要录卷一百四十三金人地名考证</p><p>乌珠原书作兀术误改见卷一&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235627.html' class='pagedaohang'>【上一篇】<i>:卷一百四十四</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235625.html' class='pagedaohang'>【下一篇】<i>：卷一百四十二</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>