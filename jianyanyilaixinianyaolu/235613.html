<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百五十六</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百五十六</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235614.html' class='pagedaohang'>【上一篇】<i>:卷一百五十七</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235612.html' class='pagedaohang'>【下一篇】<i>：卷一百五十五</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十有七年岁次丁卯金熙宗亶皇统七年春正月按是月乙丑朔丙寅丹阳隐士苏庠卒年八十有三</p><p>丙子御笔诸军统制将官已添差诸州都监已上人并令厘务戊寅秦桧奏已行出上曰诸将乍离军中若请给减半恐失所也</p><p>己卯手诏曰朕惟军兴二十余年黎元骚动故力图罢兵以冀休息今疆场无虞流徙有归四境之内举获安堵朕心庶几焉尚虑监司郡守不能深体朕意致或刻削苛细进献羡余失朕爱民本旨自今敢有违戾仰御史台弹劾监司各许互察部内犯而失按必与并坐布告中外</p><p>咸体朕意 左朝议大夫李椿年权尚书户部侍郎专以措置经界椿年既建经界之议会以忧去有司因稍罢其所施行者及是椿年免丧还朝复言两浙经界已毕者四十县其未行处若止令人户结甲虑形势之家尚有欺隐乞且依旧图造簿本所差官覆实若先了而民无争讼则申朝廷推赏如守令慢而不职奏劾取旨从之</p><p>癸未敷文阁待制知婺州吴表臣知池州魏良臣皆乞奉祠上曰州郡之职懦弱者多不治事有才力者多妄作惟适中为难得于是二人并升敷文阁直学士提举江州太平观</p><p>丙戌诏礼部立定天申节燕设则例下诸路遵守上以州县因缘扰民且多杀物命故有是旨</p><p>丁亥右谏议大夫汪勃论内侍省押班赵辙强占民居诏与在外宫观戊子秦桧奏已行上曰逐一内侍则人自知畏矣</p><p>己丑诏近免税米而所过尚收力胜钱其除之其余税则并与裁减上因言薪面亦宜免税商旅既通更平物价则小民不致失所矣熊克小历云户部米已免税而所经税务尚收力胜钱非朝廷＜嶅彩见＞民之意欲行下禁止从之按日历是月丁亥上宣谕宰执米税已免诸</p><p>处却云力胜收税可令有司措置己丑户部状准圣旨措置云云盖此事乃出自上意非户部建请克实误也</p><p>辛卯上谕大臣曰孟飨诣景灵宫及东朝中宫不时出入已给禁卫人钱米毋令临安应副恐扰及市民 左迪功郎陈介言国家颁降乡饮酒仪式而诸郡所行疏数不同望令三岁科举之年行之于庠序即古者三年大比饮酒于序之意也国子监言唐人亦止行于贡士之岁欲依介所请如愿每岁举行者听从其便从之</p><p>壬辰端明殿学士签书枢密院事李若谷参知政事御史中丞何若为端明殿学士签书枢密院事</p><p>癸巳资政殿学士提举万寿观兼侍读提举秘书省秦熺加大学士</p><p>二月乙未朔右谏议大夫兼侍讲汪勃试御史中丞监察御史巫伋守右正言
 
左朝散郎符行中为尚书户部员外郎总领四川宣抚司钱粮初四川都转运司之废用宣抚副使郑刚中请也既而复以太府少卿赵不弃总领宣抚司钱粮刚中与之不协不弃颇求其阴事秦桧闻之乃奏以行中代不弃俟行中至利州令不弃赴行在行中南城人也李焘撰晁公武墓志云阶成岷凤四州并属利路为经略使者当更名有旨令安抚司仿雄州安抚司例措置申枢密院一府愕眙莫知其原公时在都转运司乃从旁为言此景德三年故事顾与今事不类宣抚使即</p><p>用公言奏析利州路为东西俾先为经略使者分领之由此益重公而幕下士皆忌其后宣抚使缘它故重贬议者或咎公憾彼不相知有所报复盖非也公武仲之子此时为总领四川宣抚司钱粮所主管文字</p><p>戊戌上谓大臣曰比闻州县折纳税绢每匹有至十千者恐伤民力可令户部措置</p><p>庚子大理评事张棣面对论铨试之制惟以经义诗赋为榜首而有出身试律者遂居其下非所以右寒畯而左膏梁望令通融考校诏礼部立法</p><p>辛丑宰执进呈临安府减定官私房缗上曰公私须令均一天下事皆当如此</p><p>甲辰上斋于内殿时将祀高禖乃以太师尚书左仆射秦桧为亲祠使</p><p>乙巳上亲祠青帝于东郊以伏牺高辛配普安郡王终献又祀简狄姜嫄于坛下牲用太牢玉用青币放其玉之色乐舞如南郊之制礼毕御端诚殿受贺</p><p>己酉封才人刘氏为婕妤</p><p>庚戌封感义郡夫人郭氏为和国夫人</p><p>辛亥改造殿前司寨为瓦屋用领都指挥使职事杨存中奏也南渡初诸营皆覆茅结舍焮火屡惊故存中以为请 成州团练使韦谦为德庆军承宣使贵州剌史带御器械韦谠为庆远军承宣使并提举万寿观</p><p>壬子上谓秦桧曰阵亡恩泽自今不须裁定可依祖宗法事祖未见 后宫刘氏为红霞帔</p><p>甲寅皇叔扬州观察使同知大宗正事士夽为安德军承宣使以职事脩举特迁之也</p><p>丁巳御前军器所言岁中造军器三百四十四万余件诏赏之</p><p>辛酉参知政事李若谷罢为资政殿学士提举江州太平观以御史中丞汪勃论其不忠不孝也</p><p>三月按是月甲子朔丁卯给事中兼实录院修撰兼侍读兼直学士院叚拂为翰林学士 捧日天武四厢都指挥使宁国军承宣使鄂州驻劄御前左军统制牛皋卒前一日都统制田师中大会诸将皋遇毒而归知其必毙乃呼亲吏及家人嘱以后事至是卒或谓秦桧密令师中毒之闻者莫不叹恨</p><p>己巳上谓秦桧曰人材难得惟在赏罚劝沮卿可选用所知若协济国事得三五人即庶僚胥化其不靖害治者显黜勿贷庶知惩畏桧曰仁宗皇帝时高若讷等在朝久相搅扰至嘉祐间韩琦欧阳修协恭赞助方成太平之治上曰仁宗皇帝即位之久灼见治道桧又曰陛下领元帅府日备见官僚情伪至如敌情亦是亲到其营尽得要领故应酬如神不差毫发当出身犯难之时乃宗庙社稷之托实天启圣衷非偶然也
 辛尚权尚书刑部侍郎钱周材为中书舍人兼权直学士院</p><p>乙亥端明殿学士签书枢密院事何若引疾罢提举江州太平观若执政才四十四日</p><p>丁丑直秘阁知光州郑絪代还乞令国子监裒集上即位以来惠民爱物手诏编类刊印成书守令陛辞门谢日人赐一帙从之</p><p>己卯翰林院学士叚拂参知政事</p><p>辛巳秦桧奏州县和买率以二月起催非便上曰二月间蚕犹未生使民何以应办桧奏须依旧限上可之 诏自今使回并计程赴行在时权户部侍郎边知白贺金国正旦还已渡淮久之未至上虑其扰人乃有是命</p><p>壬午御史台检法官余尧弼司农寺主簿宋敦朴宗正寺主簿张杞并为监察御史杞浮梁人也</p><p>甲申中书舍人权直学士院钱周材兼实录院修撰
 
秘书省校书郎沈介面对言陛下勤恤民隐于郡邑近民之吏尤所注意守贰县令以民事抵罪者不复任以亲民圣恩宏覆天下幸甚臣愚窃谓郡邑之吏朝夕奉行莫匪民事一有诖误无复自新而又元降指挥罪无定名有司承用者不为之区别凡涉民讼一切坐之其于轻重之差公私之辨类或未尽欲望诏加刊定凡侵渔百姓以抵赃私者蔽以前令其或虽缘民事罪止公坐则自如常律庶几仰称陛下爱民慎罚之意事下刑部看详后不行</p><p>乙酉太师尚书左仆射魏国公秦桧以郊恩徙封益国公自是建旄封国之在北者皆改命时有乞置益国公官属者桧虽不行亦不加罪</p><p>焉此以赵甡之遗史附入当求他书考详</p><p>丙戌上谓大臣曰闻物价翔贵居民不易宜谕版曹同府曹措置取旨</p><p>丁亥权尚书吏部侍郎王循友提举成都府玉局观以右正言巫伋劾其迎劳使客所过受赂每与娼妓亵狎故也 中书舍人兼权直学士院兼实录院修撰钱周材兼侍讲监察御史王镃守尚书右司员外郎</p><p>戊子安民靖难功臣太傅醴泉观使清河郡王张俊移节静江宁武靖海军扬武翊运功臣太傅醴泉观使咸安郡王韩世忠移节镇南武</p><p>安宁国军
 权尚书户部侍郎边知白移吏部侍郎 资政殿学士提举江州太平观李若谷落职江州居住以御史中丞汪勃论若谷谄事张邦昌之党又往宗泽处以伪楚年月改秩故也 
直龙图阁主管台州崇道观高世定升秘阁修撰世定自通判明州累为部使者至是复迁之 
诏诸军招置效用未有升进格法自今到军三年无过者与转一次带甲用一石弓力十二矢中半上垛者年虽未及准此八矢上垛者倍之至承信郎理磨勘年如常法</p><p>庚寅权尚书吏部侍郎钱时敏充敷文阁待制提举江州太平观</p><p>辛卯秦桧奏以敷文阁直学士林待聘知婺州上览除目曰士大夫有专于为已而不肯任事但当与之禄食使之不失所而已桧曰陛下处士大夫如此仕而不知许国得不少愧乎中兴圣政史臣曰不事其事虽夺之食不为过而圣人有不忍焉何也以为夺之则遂绝之也予之则所以幸其自新也爱惜士类当如此
 权尚书工部侍郎徐琛乞补外罢为敷文阁待制知明州 直宝文阁主管台州崇道观钱端礼为淮南路转运副使兼淮南东路提点刑狱公事</p><p>是月金人与蒙古始和岁遗牛羊米豆绵绢之属甚厚于是蒙酋鄂抡贝勒乃自称祖元皇帝改元天兴金人用兵连年卒不能讨但遣精</p><p>兵分据要害而还此据王大观行程录按录称岁遗牛羊各五十万口米豆共五十万斛绢三十万匹绵三十万两恐未必如此之多今削去其数第云甚厚更俟详考</p><p>夏四月按是月甲午朔丙申减诸路免行钱三分之一用户部请也</p><p>丁酉权尚书吏部侍郎林乂充敷文阁待制知建州从所请也乂与秦桧有旧引至侍从不协物望然颇勤于所职人亦称之</p><p>己亥御史中丞兼侍讲汪勃为端明殿学士签书枢密院事</p><p>辛丑改筑万寿观前后殿掌观内侍二人道士十一人吏卒一百五十五人道士岁费钱七百九十二千米百二十石监察御史余尧弼进殿中侍御史右正言巫伋兼崇政殿说书自秦熺兼侍读每除言路必与经筵朝廷动息台谏常与之相表里焉吕中大事记人君起居动息之地曰内朝曰外朝曰经筵三者而已执政侍从台谏皆用私人则有以弥缝于外朝矣又阴结内侍及医师王继先闯微旨于内朝矣独经筵之地乃人主亲近儒生之时桧虑其有所浸润于是以熺兼侍读又以巫伋为说书除言路者必预经筵以察人主之动息讲官之进说而臣无复</p><p>天子之臣矣 右朝奉郎苏策为福建转运判官</p><p>庚戌上谓秦桧曰近览左迪功郎吴适所进大衍图辩证易中差误可令秘书省看详如或可采卿更审询其人当处以庠序之职 权刑部尚书周三畏落权字尚书比部员外郎王会试军器监</p><p>甲寅皇太后朝景灵宫少师平乐郡王韦渊见后出言诋毁诏殿中侍御史余尧弼即其家鞫治渊具伏诬罔后六日责宁远军节度副使袁州安置二十年十一月渊复官</p><p>丙辰敦武郎制造御前军器所监造官马元益特勒停送桂阳监编管元益上疏乞出秦桧奏其语言狂妄拟编置上曰真宗皇帝澶渊之盟敌人不犯边塞今者和议人多异论朕不晓所谓止是不恤国事耳若无赏罚望其为国实难自今用人宜求靖共之操如其不然在朝廷者与之外任外任者置之闲散闲散而又不靖者加以责罚庶几人知劝惩不至专为身计卿所进呈行遣马元益正得此意赏罚既行数年后可望风俗丕变矣
 端明殿学士提举万寿观兼侍读何铸使北还以葬母乞去迁资政殿学士知徽州铸出使乃议天属事马元益上书当是因铸之还而有请但未见其书当更考详 
直龙图阁新知衢州韩球都大提举四川茶马监牧公事左朝奉郎知衢州张嵲为敷文阁待制</p><p>丁巳拱卫大夫忠州防御史殿前司左军统领邵宏渊为荆湖北路兵马钤辖以从军久愿罢军务也先是宏渊尝从后军统制张渊捕盗于闽中宏渊质直而喜功渊恶不用且恨其尝对众折已杖之百斥为士伍宏渊之客钟鼎走行在上书为辩曲直秦桧怒送鼎福州州学听读熊克小历云秦桧新创听读之名羁鼎于福之郡学按张浚当国时耿锡已坐伏阙上书送绍兴府学听读非桧所创克误也领都指挥使职事杨存中言于朝乃有是命鼎蜀人也</p><p>己未诏责授清远军节度副使吉阳军安置赵鼎遇赦永不检举右修职郎石恮追毁出身以来文字除名勒停特免真决送浔州编管初鼎贬潮州守臣徐璋为之治第且馈饷之恮时为录事参军数与鼎相见及是恮代归而璋已卒守臣左朝散大夫翁子礼发其事下大理鞫实鼎坐不自省循请托州郡借人抄书因令干官顾湜嘱恮供给书写人于是恮违法大收人户盐钱节次应副使用又尝为子预恮公事改易情款又受璋馈送八百余缗璋又盗官钱为鼎盖造第宅通计一万余缗纽绢三千六百余匹故有是命此以日历本文修入胡铨＜婠剠＞戒</p><p>谕和议诏书云是时王鈇吕应中经略二广皆望风捃摭恮以为奇货于是潮守徐某讦奏丞相赵鼎帅臣刘昉阴中丞相张浚云云按此时翁子礼实知潮州盖子礼讦其事铨误以为徐璋也
 
初右奉议郎通判处州宋汝为既渡海来归久之有告敌人汝为尝以蜡书来言敌中机事敌久捕不获会有知汝为已南遁者至是以姓名来求遣汝为时在绍兴知行必不免一夕遁去虽家人无知者一子南强数岁与其妻钱氏皆为有司所拘汝为即潜行入青城山中以医卜自给更姓名曰赵复前实录院检讨官邵博识而怜之青城令杨高为营庵于布金院之傍且授以官田数十亩汝为躬耕山下数赴人之急由是人多重之</p><p>五月癸亥朔上谓大臣曰川广纲马至镇江军中宜令本府及淮南漕司拨官地美水草处牧养只数年间便见蕃息此军政所当留意</p><p>甲子武经大夫达州剌史带御器械李珂为内侍省押班</p><p>乙丑拱卫大夫利州观察使殿前司左军正将李怀等十四人并差诸路兵马都监至正将罢从军用主帅杨存中请也 是日雨雹</p><p>丙寅上谓大臣曰近有布衣陈福建盐法利便朕惟祖宗成法利于民者自当永久遵行傥或未便须议损益也</p><p>己巳徽猷阁直学士提举江州太平观洪皓责授濠州团练副使英州安置皓丁内艰既终丧复遂祠请于是直徽猷阁王洋知饶州而左奉议郎陈之渊添差通判二人与右承议郎通判州事李勤积不相能勤幸以讦进告皓有欺世飞语洋之渊皆与闻之殿中侍御史余尧弼即奏皓造为不根之言簧鼓众听几以动摇国是望窜遐裔洋之渊亦乞寘之典宪诏罢洋之渊而皓有是命</p><p>辛未敷文阁待制新知宣州秦棣过阙入见癸酉升敷文阁直学士 中书请令军中拣退人耕江淮京西官逃田以自赡从之三十一年正月戊寅所书可参考</p><p>乙亥秘书省校书郎兼提举秘书省编定书籍官沈介守尚书司勋员外郎秘书省正字兼提举秘书省编定书籍官汤思退守司封员外郎</p><p>辛巳金主使龙虎卫上将军殿前右副都点检完颜卞宁远大将军东上合门使大圭来贺天申节卞金主兄弟行也</p><p>辛卯宝文阁待制提举江州太平观赵思诚卒</p><p>六月乙未诏金国使人见辞并设氊于庭下宰臣使臣亦如之</p><p>丙申上谓秦桧曰雨泽稍频细民不易桧曰前日蒙宣问常润江南阙雨臣弟棣赴宣州新任近得本州申报雨已沾足上曰此时多雨陂</p><p>塘有所潴蓄秋或旱乾可备灌溉农夫有丰稔之望甚可喜也</p><p>丁酉中书舍人兼权直学士院兼实录院修撰兼侍讲钱周材罢殿中侍御史余尧弼论周材尝对众馆职有徽宗实录难修之语诋毁不恭故有是命 太常博士葛立方太学正孙仲鳌并为秘书省正字既而提举秘书省秦熺奏以二人并兼编定书籍官从之熺奏辟在是月辛亥</p><p>己亥尚书右司员外郎王镃为中书舍人兼权直学士院</p><p>乙巳殿中侍御史余尧弼奏权尚书工部侍郎严抑日游执政之门此时汪勃叚拂执政秘书省正字张本进不由道所校书籍悉皆舛误于是二人并罢</p><p>戊申太学博士王之望面对论举人程文或纯用本朝人文集数百言或作歌颂及用佛书全句旧式皆不考建炎悉从删去故多犯者望申严行下从之</p><p>甲寅左承议郎朱圯知德安府还入见乞将刑统律文内有犯本朝庙讳御名及音同者并易以他字诏礼部拟定</p><p>乙卯宰执进呈眉州防御使殿前游奕军统制成闵招降到福建贼徒等第补官上曰销弭盗贼当为远虑若但招安补授恐此辈以啸聚为得计是启其为寇之心今已招到且依所乞可劄下诸路日后不许招安</p><p>丙辰静江军承宣使提举江州太平观刘锡卒</p><p>丁巳宗正少卿兼权兵部侍郎赵子厚罢以御史余尧弼言子厚往任小官荒于酒色今乃不自揆度每阅除目则不平之色形于面颜故</p><p>也</p><p>戊午检校少保保庆军节度使普安郡王瑗徙常德军节度使检校少保保大军节度使恩平郡王璩徙武康军节度使于是少傅孟忠厚少保杨存中皆徙节镇之在南者</p><p>秋七月甲子大理少卿张柄罢以御史余尧弼论其鄙闇怠忽也饶州刺史知金州节制屯驻右护军马李耕升忠州团练使再任</p><p>乙丑诏临安府更置库造祠祭法酒旧取水于西湖上以军民环居渠流混浊乃命别酝焉</p><p>戊辰左承议郎添差通判严州秦昌时提举两浙东路常平茶盐公事右通直郎添差通判袁州刘伯英提点荆湖南路常平茶盐公事昌时桧兄子也伯英为桧所喜在湖南创造宅堂至饰以涂金衙前盗用官课者皆纳其女而释之人不敢问</p><p>己巳太府少卿赵不弃自蜀中还入对上谓秦桧曰不弃必深知四川财赋计今调度给足则军兴以来凡所科敷并可蠲罢朕所以休兵讲好盖为苏民力耳如其不然殊失本意</p><p>壬申武泰军节度使知荆南府刘锜提举江州太平观从所请也锜镇江陵凡六年</p><p>癸酉敕令所奏诸遭丧应解官而临时窜名军中规免执丧者徒三年所属知情而为申请起复者减二等先是上数论大臣以为有伤风教者至是立法 徽猷阁直学士左奉议郎胡寅引疾告老诏迁一官仍旧职致仕</p><p>甲戌左朝奉郎新通判潼川府晁公武知恭州赵不弃荐之也</p><p>庚辰诏资殿学士四川宣抚副使郑刚中令赴行在奏事太府少卿赵不弃权尚书工部侍郎徽猷阁待制知成都府李璆权四川宣抚司职事初秦桧以不弃与刚中有隙遂召之而以符行中代总军储其实不乐刚中也刚中颇觉之私谓人曰孤危之迹独赖上知之耳桧闻愈怒</p><p>刚中在蜀六年事或专行其服用往往踰制不弃还朝颇文致其事故刚中遽罢 右正言巫伋奏右朝散大夫知利州元不伐撰造行在言语自云出入奥密事皆诬诞扇惑远方诏除名夔州编管 尚书礼部员外郎王曮主管台州崇道观以殿中侍御史余尧弼论其躁进也</p><p>癸未诏李璆符行中同共参酌措置减放四川科敷钱物先是郑刚中为宣抚副使上命刚中与总领司参酌措置刚中言四川财赋利源大者无过盐酒曾不知盐酒之法已是穷尽惟有扶持讲究随事救助尚可枝梧傥更增添其法立坏盐与酒既不可更改自余言利便者皆蔽守一端不尽见四川久远利害惟有取用度名色更行撙节及军中可以裁减事件随宜措置庶几便见实效今先次减省本司官吏及将人马</p><p>可以趱移头项更令向里就粮以减水运脚费并应有旧例合支钱物随事裁损仍参照本司向来所入窠名钱物今已并属总领钱粮所拘收旧系本司桩积备边在赡军岁计之外其逐项窠名岁计钱引五百八十一万五千道如蒙取拨应副岁计即可对减增添窠名＜嶅彩见＞省民力疏奏乃有是命</p><p>甲申江东安抚司乞遣官拍试效用上曰今三衙诸军教阅不废故武艺皆精秦桧曰承平时亦自阅习今御前呈引激赏分明故诸军争劝也</p><p>乙酉左承议郎李观民知濠州代还入见言陛下信任一德之臣修讲邻好力偃戎兵而民免于涂炭者七年于兹频岁有秋人皆乐业伏愿戒饬边臣毋致少有生事庶几仰承德意之万一从之</p><p>丙戌秦桧奏以左朝散大夫谢寻知潮州上曰凡除郡守莫湏到堂否桧曰例须参辞上曰今既休兵正以民事为急卿宜更加询审如昬耄无取者不若只与宫祠
 
左朝请郎提举江州太平兴国宫张广卒讣闻诏复敷文阁待制致仕熊克小历云广疾革请老丙戌上曰此吾中兴词命之臣诏除敷文阁待制致仕此据汪藻广墓碑所书也其实广复职在九月己巳克误于其卒日书之尔王明清挥麈录余话称广求休</p><p>致先除次对帅南昌与日历所书不同当考</p><p>丁亥右朝奉大夫鲍贻逊卒</p><p>戊子行营右护军都统制吴璘改充御前诸军统制兼知兴州璘改都统衔诸书不载王纶撰神道碑言在此年今因移郡并书之</p><p>八月丙申检校少师岳阳军节度使提举佑神观王舜臣薨</p><p>壬寅大理正周赞干办诸军审计司章服并罢服金华人殿中侍御史余尧弼论二人官于行朝阴与外交凶险之谋略无顾忌故有是命</p><p>癸卯责授清远军节度副使赵鼎卒鼎在吉阳三年故吏门人皆不敢通问广西经略使张宗元时迁使渡海以醪米馈之太师秦桧令本军月具鼎存亡申尚书省鼎知之遣人呼其子汾谓之曰桧必欲杀我我死汝曹无患不尔诛及一家矣乃不食而卒年六十三四方人闻之有泣下者</p><p>乙巳直秘阁知临安府沈该为尚书礼部侍郎权工部侍郎赵不弃充敷文阁待制知临安府丙午召龙图阁学士知绍兴府詹大方为工部尚书戊申以该为贺大金正旦使合门宣赞舍人苏晔副之大方为贺生辰使合门宣赞舍人容肃副之上览不弃除目因曰朝廷于临安不</p><p>免时有所须如御膳米初日供今则月一取之庶吏不敢缘此扰民也 左朝请郎主管台州崇道观施庭臣卒</p><p>丙辰诏自今百官应转对而以病告者并俟疾愈日上殿时秦桧恶闻人言百官当面对者多称疾不入上怪之故有是命</p><p>丁巳秦桧因论及月桩钱上曰卿未还朝时朱胜非等创造月桩朕每以为非理屡与宰执言终未能大有所蠲减卿可从长措置庶＜嶅彩见＞民力后二日桧奏近令监司郡守不得献羡余今闻乃资妄用乃诏诸路监司郡守将＜嶅彩见＞剩钱物桩管每季具数申省听候拨充月桩其不系月桩路分依此通融科拨桧曰陛下志欲减免田租实盛德之事今自月桩钱始</p><p>戊午宝文阁直学士贾谠卒</p><p>己未宾德军节度使提举万寿观邢孝扬为太尉易镇安庆军录出疆之劳也 宝文阁学士王＜娙折迹咎峋偻蚴俟郏缉娙折迹局平江府以疾请奉祠而两浙转运判官汤鹏举奏其应办国信每事丰腆并无遗阙乃有是命＜娙折迹局列性谑日卒赠右银青光禄大夫赐银绢五百匹两例外官子孙一人官给葬事</p><p>九月按是月壬戌朔乙丑秦桧奏殿前步军司乞招安到海寇分隶诸军上曰海贼若窜须当捕之仍令常加存恤毋使为民患</p><p>戊辰随州观察使张思正卒于台州</p><p>己巳减四川科敷虗额钱岁二百八十五万缗用宣抚副使郑刚中总领官符行中奏也于是减两川市估钱五分之一布七十三万匹每匹估二千有半今共减三十六万五千余缗夔路盐钱六分之一大宁监四分盐一百三万七千余斤本路六十井盐四十八万五千余斤旧每斤三百钱今减五十共减七万六千缗坊场河渡净利抽贯税钱十分之四元额十一万八千今减四万六千余缗又减两川米脚钱四十二万缗十六年十二月已减三十二万时行中得宣抚司降赐库见桩米一百万石乃命行中酌度对籴分数均减均减对籴米指挥在是月癸酉今</p><p>联书之</p><p>壬申武经大夫和州团练使内侍省押班李珂为入内内侍省押班景福殿使安德军承宣使带御器械张去为为内侍省押班</p><p>甲戌右朝散郎直秘阁吕摭除名梧州编管秦桧追恨颐浩不已使台州守臣曹惇求其家阴事会摭嫂姜氏告摭烝其庶弟之母送狱穷治摭惧罪阳喑乃以众证定罪于是一家破矣叶义问劾曹惇章＜婠勶-釒＞称惇守台州讦颐浩家阴事按日历惇十四年六月差知台州十八年七月丁酉以右朝散郎权发台州回进对此时盖未满也</p><p>乙亥户部具到江东西诸州月桩钱二十二万七千余缗信州五万四千宣州四万九千徽州五万八千抚州二万五千江州万缗筠州南安军各六千临江军四千建昌军二千皆有奇上曰科敷之累富者犹不能堪下户何所从出若计诸州羡余以减月桩诚＜嶅彩见＞民力秦桧曰指挥之下百姓想皆欢忻鼓舞上曰朕备尝艰难知细民阙乏虽百钱亦不易得故不欲妄费或有余财即命桩留以待缓急庶几临时不致失措</p><p>丙子资政殿学士四川宣抚副使郑刚中罢先是殿中侍御史余尧弼奏刚中天资□险敢为不义专与异意之徒合为死党妄用官钱纵</p><p>使游士摇唇鼓舌变乱黑白四川有都转运司盖总四路财计以赡军须也俾乘间上书并归宣司则是制军给食通而为一虽密院户部不得如此祖宗维持诸路之计于此扫地不知刚中封靡自植欲以何为总领司建置之意盖与诸路一体刚中怒形于色不容总司举职朝廷不得已为之易置则又扬言以为已能自古＜婠剠＞扈藩镇敢如此否章未报尧弼又奏刚中奢僭贪饕妄作威福罔上不忠败坏军政五罪乃有是命仍令刚中于鄂州听旨其随行军实令湖广总领所交割具数申省军兵令都统制田师古拘收押还本司十二月甲寅行遣</p><p>丁丑从义郎禹圭除名万安军编管圭盗用库金惧罪走北界为泗州押还法当死特贷之</p><p>己卯安南请入贡诏经界司受而答之</p><p>癸未执政进呈大理正章焘面对乞命监司郡守察县令之贤否上曰令最亲民不能一一铨择不职而后治之百里已受其毙有治状者当议擢之庶其知劝实惠及民矣</p><p>甲申中书舍人兼权直学士院王镃兼侍讲殿中侍御史余尧弼兼崇政殿说书</p><p>乙酉右承务郎监尚书六部门康与之为军器监丞</p><p>丙戌诏江浙见输折帛钱太高虑民难出令r帛各减价每匹江南六千两浙七千和买六千五百绵每两江南三百两浙四百自明年始先一日秦桧进呈诸路监司守臣自今所部县令治状显著保明奏闻上曰当今正以惠餋百姓为先务桧曰如民间折帛钱太重理宜蠲减上曰朕久有此志祖宗时每缣价直八百官司乃以一千和买民间既免举债出及丝蚕收成之后并皆乐输赵鼎张浚为相时乃创折帛之请令人户折纳见钱殊为非理不知今折纳若干桧曰当令户部取见实进呈上曰若随逐路色额减纳钱数非唯可苏民力且使知朕所以休兵之意至是行下吕中大事记桧虽谕江浙监司暗增民税几倍而上则减诸路月桩钱减四川杂征弛夔路酒税除永道等州身丁钱出内帑绢帛</p><p>代输丁钱减江浙折帛钱其爱民之＜嶅彩见＞自若也</p><p>是月金主亶出猎至阴山之北打围遂至大同府</p><p>冬十月辛卯朔日有食之阴云不见熊克小历在十一月朔盖误</p><p>癸巳代州防御使荆湖南路马步兵总管王玮为永州防御使充龙神卫四厢都指挥使知荆南府秦桧之留守临安也玮为留守司统制故荐对而命之直秘阁知盱眙军毕良史升直敷文阁再任 左朝奉大夫通判泸州程敦临为利州路转运判官敦临眉山人与秦桧有太学</p><p>之旧故躐用之</p><p>丙申户部侍郎李椿年言州县多侵用封桩钱物至有仓库寓于民舍僧寺者欲望特下明诏遣御史巡察州县按其所不如法者重加黜责仍令监司先期整顿所部修饬仓库举行诏令取见封桩钱诣实保奏将来遣使按察稍有违戾亦当一例坐罪不以去官赦降原减诏如所奏令户部差官</p><p>癸卯诏建太一宫于行在自驻跸以来岁祀十神太一于惠照僧舍言者以为未称钦崇之意乃作宫焉熊克小历在十二月癸卯盖误</p><p>右正言巫伋论州县奉行诏条违戾不称陛下爱养元元之意望令以前后诏书编次成册置之厅事常切遵守翌日上谓大臣曰朕屡降＜嶅彩见＞恤指挥而守令不能奉承安得惠及百姓可如伋奏仍令监司按劾以警慢吏</p><p>甲辰秦桧进呈殿前马步三司管军扈卫十年取旨推恩上曰往日将帅出战立功时有迁转今休兵日久如已建节者固不较计其它岂无升进之望当有以系其心且使后来者知劝</p><p>丙午舒州观察使带御器械潘温卿为宁国军承宣使吴国长公主请以温卿该恩回授二秩转行一官乃有是命</p><p>丁未诏太常少卿岁以春秋二仲荐献绍兴府山园陵攒宫季秋令监察御史按视以殿中侍御史余尧弼援旧制有请也</p><p>戊申庆远军节度使提举江州太平兴国宫张澄知襄阳府时左朝议大夫知襄阳府陈桷引疾求罢后旬日复桷秘阁修撰奉祠</p><p>己酉少保宁远军节度使领殿前都指挥使职事杨存中为少傅用扈卫十年推恩也秘阁修撰知温州赵不群升右文殿修撰再任以浙东提点刑狱公事林师说奏其治状也
 
右朝散大夫阎大均追一官勒停鼎州编管先是大均守渠州代还郑刚中掌宣抚司机宜文字及是至行在为刚中乞祠且言宣司财赋大均与尚书省令史李师中善师中以朝廷行遣次第告之秦桧廉知下大理究治故有是命师中追二官</p><p>南雄州编管</p><p>壬子秦桧奏四川命官因罪停降遇恩该叙复者见系宣司施行欲收还省部上因论蜀人仕宦多不出蜀中自今宜量与东南差遣庶远近人情无彼此之间</p><p>丁巳集英殿修撰知福州薛弼通判州事左朝奉郎卫蒙亨右朝奉郎林充各降一官先是进士钟鼎以上书讼邵宏渊押送福州听读鼎祷弼求依所亲于永福弼听之至是鼎复来行在尚书秦桧怒弼以为不切拘管故有是命 协忠大夫果州防御使太平州驻劄御前前军统</p><p>制雷仲卒</p><p>戊午降授凤州团练使添差荆湖南路马步军总管辛永宗再贬秩一等坐尝为人请求补官不当也</p><p>己未钱塘县言龙山院降甘露诏付史馆</p><p>庚申左宣义郎敕令所删定官曹筠充诸王宫大小学教授筠当涂人政和末秦桧自金陵游学京师至当涂会大雨水桥断不能进筠适居墟中为人训子弟即入白主人延入饭之止桧宿焉其后筠以累举得官调台州录事参军老病不任事守臣张偁劾之筠急以恳桧念其故</p><p>遂召用之</p><p>十有一月按是月辛酉朔壬戌上谕大臣曰诸郡灾伤宜令留意检放不可苟取一时租税致民逃移难以复业熊克小历在十二月壬辰盖误</p><p>癸亥大理寺丞范洵面对乞州县狱囚并令狱官令长亲加勘讯纵吏考鞫者重寘典宪诏申严行下</p><p>甲子诏三路市舶司自今蕃商所贩丁沉香龙脑白豆寇四色各止抽一分先是十取其四朝廷闻商人病其重也故裁损焉</p><p>丙寅太师尚书左仆射提举详定一司敕令秦桧上绍兴常平免役敕令格式四百九十九卷诏镂版颁之 右武郎添差两浙西路兵马钤辖刘懋带御器械懋婕妤父也</p><p>丁卯权礼部侍郎周执羔请复赐新及第进士闻喜宴于礼部贡院从之自军兴废此礼至是乃复 龙图阁直学士提举江州太平兴国宫叶份上表告老诏迁一官致仕份寻卒</p><p>戊辰左奉议郎史才为国子监主簿才鄞县人也 眉州防御使殿前司游奕军统制成闵以捕福建盗贼功迁宣州观察使于是其将佐武显大夫张宁武翼郎周虎臣敦武郎金鼐等三十六人并进一官鼐湖州人以赀授官宁为秦桧看阁子故亦迁焉</p><p>己巳执政进呈大理寺丞范洵面对乞州县吏人犯罪不许引用通计条上曰法律所载非不该备然情伪日滋亦须随时损益可令有司看详</p><p>壬申礼部侍郎周执羔言文臣遇郊改转服色内四川便宜转授之人如止是末后付身未曾换给而以次真命官资应得赦文即乞放行十六人并进一官鼐湖州人以赀授官宁为秦桧看阁子故亦迁焉</p><p>己巳执政进呈大理寺丞范洵面对乞州县吏人犯罪不许引用通计条上曰法律所载非不该备然情伪日滋亦须随时损益可令有司看详</p><p>壬申礼部侍郎周执羔言文臣遇郊改转服色内四川便宜转授之人如止是末后付身未曾换给而以次真命官资应得赦文即乞放行所贵边远士大夫不致留滞从之熊克小历初四川宣抚司得便宜补官皆预给敕牒至是会萃令吏部换给秦桧疑其未实多格不行吏部侍郎周执羔言于桧以谓朝廷本许以一切不宜失信乃从之克所云盖据执羔行状与日历差不同按执羔此时以礼部兼权吏部侍郎或即此事也乙亥资政殿学士知徽州何铸提举江州太平兴国宫从所请也</p><p>丁丑右正言巫伋言选人改官铨法注知县盖举词皆云堪充亲民任使祖宗立法之意止要为民择官而比来改秩无意作县多干堂除则是与举词已相违矣望令吏部并注知县不惟亲民之官得人亦可革奔竞之风上曰铨曹自有成法可令遵守
 
左奉议郎洪适右朝散郎通判濠州曾恬并罢适通判台州与守臣曾惇不相能恬公亮孙少尝尊事杨时谢良佐刘安世陈瓘得存心养性之学及为大宗正丞秦桧专政士方求媚以取要官而恬自守无所诎殿中侍御史余尧弼论适奸险强暴得自家传在台州贪墨踰滥恬纵脱不检自谓赵鼎门人常怀怨望遂黜之既而恬又坐擅兴工役贬秩恬明年六月丁酉降官许及之撰恬行状云通判台州将终更忠宣有英州之谪台守与公不相能公尝行县至黄岩令以系囚十数辈匿堂庑间诡以狱空告公坐厅事闻大呼声即诘视诸囚囚皆叫号称冤因备其事申诸司归白守守以为不关白长官撰弹文迎秦意秦讽言官上之坐免官</p><p>戊寅左承议郎姚邦基主管台州崇道观</p><p>丙戌徽猷阁待制提举江州太平兴国宫何悫卒</p><p>丁亥右朝奉大夫提举福建路市舶曹泳为两浙路转运判官</p><p>戊子诸王宫大小学教授林天鼐叶綝并兼权秘书省校勘书籍官用提举官秦熺请也</p><p>是月金主亶复归上京</p><p>十有二月辛卯朔诏诸州见管编配命官及事干边界情理重害之人各仰遵守见行成法不得擅行移放令提刑司常切检察用刑部请也
 宝谟阁待制提举江州太平观张致远卒乙未左奉议郎章厦主管官诰院厦宣城人也 
右承议郎新通判衡州张棣知新州右承奉郎陈适知昌化军先是秦桧拟除广西郡守上曰广东西阙官自来多是权摄如海外州军监司巡历不到朕每以为虑自今阙官处可早与除</p><p>丙申初赐百官喜雪御筵于秦桧第翌日上谓桧曰雪后便觉寒非唯有丰稔之望来岁疫疠亦必消弭可为农民之庆也
 永州防御使许世安为严州观察使以解带恩也 
右承议郎刘子翚卒子翚既奉祠尽弃人事独居一室意有所得则笔之于书四方学者多从之至于得微疾即入谒家庙泣别其母遍以书告诀素所与往来者召其兄子珙付以家事指示葬处中外孤遗人人为计久远既已则复与学者讲说修身求道之要作训诫数百言弹瑟赋诗澹然如平日居两日而没年四十七其所著有圣传十论等书皆行于世</p><p>己亥大理少卿许大英面对乞令诸州法司吏人只许检出事状不得辄言予夺诏申严行下</p><p>癸卯婺州进士施谔进中兴颂行都赋各一首绍兴雅十篇诏永免文解 徽猷阁直学士提举江州太平兴国宫周秘卒</p><p>乙巳右宣教郎添差通判温州高百之直秘阁百之世则子也百之女为秦埙妇其除职所因未见当考丙午封秦熺妻建康郡夫人曹氏为和国夫人熺女令人秦氏为同安郡夫人</p><p>丁未左承奉郎林机右承奉郎周紫芝并为枢密院编修官 敦武郎合门祇候张昂充东南第十四将</p><p>戊申右朝散郎主管官诰院陈大方罢时吏部郎官阙大方以例暂兼会当奏事误书权吏部侍郎殿中侍御史余尧弼论其鄙俗不忠故罢大方瓘孙已见</p><p>庚戌直龙图阁都大提举川秦茶马监牧公事韩球始至成都自赵开以来每茶百斤除其十勿筭球至官遂尽取园户加饶之茶增为正额有一场而增至二十万斤者民知输官不补所得于是起为私贩夔茶自祖宗以来不榷禁政和中有司请卖引议者以民夷不便罢之球又榷忠达州茶即渠合广安军置场卖引岁以八万斤为额然商人以利薄不通第以引钱敷民间耳民甚苦之二十六年六月乙亥二十七年十一月陈请可考</p><p>辛亥封红霞帔陈氏为永嘉郡夫人</p><p>癸丑左朝奉郎檀倬卒甲寅资政殿学士郑刚中落职提举江州太平兴国宫桂阳监居住先是殿中侍御史余尧弼再论刚中抗命偃蹇迟留不行四川自建炎之后惟知宣抚之尊盖以去朝廷远能自立威福故也方今中兴总揽权纲之时而刚中乃尔怙权傲慢伏望亟赐窜责以为臣子不忠之戒右正言巫伋复论刚中四罪以为驺导儗于乘舆贿赂溢于私帑暴无名之歛以重困吾民造不根之谤以恐动远俗既被召命不即引道而密遣爪牙窥伺朝政故有是命尧弼章＜婠勶-釒＞十一月己酉降出伋章＜婠勶-釒＞十一月甲戌降出
 
右朝请大夫两浙东路提点刑狱公事林师说罢殿中侍御史余尧弼论师说于职事之外招致背国异议之属列在僚佐自云广中逐客有送我百韵诗又云赵相未可量实少革故师说遂罢</p><p>丙辰金主使金吾卫上将军殿前左副都点检完颜宗藩安远大将军充东上合门使吴前范来贺来年正旦宗藩金主亶从父行也 中书舍人兼侍讲兼权直学士院王镃卒自是不复除舍人也</p><p>丁巳权尚书吏部侍郎边知白兼权直学士院尚书刑部员外郎吴■为右司员外郎</p><p>是岁宗子赐名授官者二十二人 诸路断大辟三十五人 言者论会稽士大夫家藏野史以谤时政于是李光家藏书万余卷其家皆焚之 金主亶遣使挟相士下两河诸路选民间室女得四千余人皆令入宫</p><p>建炎以来系年要录卷一百五十六</p><p>建炎以来系年要录卷一百五十六金人地名考证</p><p>鄂抡贝勒原书作熬罗孛极烈误改见卷一百五十五</p><p>蒙古原书作蒙兀误改见卷九十六&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235614.html' class='pagedaohang'>【上一篇】<i>:卷一百五十七</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235612.html' class='pagedaohang'>【下一篇】<i>：卷一百五十五</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>