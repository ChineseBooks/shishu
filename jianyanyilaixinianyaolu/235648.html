<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百二十一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百二十一</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235649.html' class='pagedaohang'>【上一篇】<i>:卷一百二十二</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235647.html' class='pagedaohang'>【下一篇】<i>：卷一百二十</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴八年秋七月乙酉朔诏徽猷阁直学士提举万寿观王伦假端明殿学士为奉迎梓宫使大理寺丞陈括为尚书金部员外郎假徽猷阁待制副之殿中侍御史张戒复上疏请外则姑示通</p><p>和之名内则不忘决战之意而实则严兵据险以守又曰自古能守而能和者有矣未有不能战不能守而能和者也使真宗无达兰之捷仁宗非庆历之盛虽有百曹利用百富弼岂能和哉又曰苟不能战不能守区区信誓岂足恃也 枢密院计议官陈康伯充本院编修官 诏以司马光族曾孙伋为右承务郎嗣光后</p><p>丙戌直显谟阁知台州耿自求行太府少卿 尚书左司员外郎薛徽言为中书门下省检正诸房公事 右司员外郎闾邱昕程克俊并守左司员外郎 吏部员外郎范同司勋员外郎陈槖并守右司员外郎</p><p>丁</p><p>亥右武大夫荣州防御使知合门事蓝公佐假庆远军承宣使充奉使大金国奉迎梓宫副使代陈括也先是王伦请括自副括见辅臣言国家多事臣子不敢辞若朝廷遣台省诸公括愿为之副如欲令括副王伦之行则不敢奉命也于是以公佐代行仍黜括监浙东州酒税此以绍兴正论修入括送部与监当在八月丙辰徐梦莘北盟会编云上召马扩既至令入馆见思谋因叙海上相见之好且屈指举诸帅小字询其安否思谋皆举其封谥之号以答之因踧踖不安时复欲以马</p><p>奉使思谋惧其小已也乃缪曰马某旧往来奉使国中甚敬之今若再遣恐必见留遂信不遣姑附此当考</p><p>戊子枢密副使王庶留身言臣前日在都堂与赵鼎等同见金使再询得乌凌阿思谋在宣政间尝来东京金人任以腹心二圣北狩尽出此贼今日天其或者遣使送死虽虀醢之不足以快陛下无穷之冤今陛下反加礼意大臣温颜承顺臣于是日心酸气噎如醉如痴口未尝交一谈目未</p><p>尝少觇其面君辱臣死臣之不死岂有所爱惜耶臣又窃听其语诡秘谲诈无一可信问其来则曰王伦恳之论其事则曰地不可求且金人不遣使巳数年矣王伦何者能邀其来乎地不可求听我与汝若无金主之意思谋敢擅出此语乎臣晓夜寻绎此语彼必以用兵之久人马消耗又老师宿将死亡略尽又敌人互有观望故设此策以休我兵候稍平定必寻干戈今若苟且目前以从其请后来祸患有不可胜言者矣设如金人未有动作损陛下威武离天下人心蠹耗财赋怠惰兵将岁</p><p>月易失凶丰不常所坏者国家之事力所忧者陛下之宗祏臣下无所不可今走道途号奉使者朝在泥途暮升侍从居庙堂任经纶者窃弄威柄专任私昵岂止可为流涕恸哭而已哉臣以忠愤所激肆口所言□渎天听乞赐诛责臣不胜愿幸日历七月戊子王庶留身奏事当即是此劄子也后数日庶又言伏思大宋有天下垂二百年矣祖功宗德重熙累洽虽唐未易可拟偶崇观之后太平日久上倦万几委政宰辅奸人弄权横生边事强敌因之虔刘两河板荡中原凶焰酷烈痛不忍闻</p><p>宗社几致中绝赖天道好还人心思汉戎马之间陛下出继大统天下翻然改图以谓丧君有君恃此不恐殆天意也尔后匹马渡江扁舟航海以至苖刘之变艰难百端终无所伤天之相陛下可谓厚矣至矣今虽未能复两河取巩洛定山东举关右而大将互列官军云屯比之前日可谓小康矣又据长江以自卫万全计也何苦不念父母之讎不思宗庙之耻不痛宫闱之辱不恤百姓之冤含糊淟涊姑从谬悠不能终始以坠大业非特逆天其所以辜人望者未可以一二数也伏愿陛下反</p><p>覆前后鉴观天人勉思良图以冀善后天下之福也社稷之福也陛下之福也庶又言金人之谋不过有二一则为我一则为已舍此非狂则愚也所谓为已者不过乎彼内讧外叛互相猜贰拥兵角立莫敢先动故预设此谋以待平定徐为后图此为已之计也所谓为我者必以为金币巳足不须多积土地巳广不须多占又陛下事之至谨心怀仁恕恳之至切哀悯悔祸欲立盟好永为邻壤此为我之谋也陛下试深思之若敌为已谋臣固虑之熟矣若为我谋臣不敢信惟陛下留念毋忽中兴圣政上宣谕曰朕历览前古治道三五恐未易及如汉文景唐太宗当力行之或可几辅臣奏以</p><p>陛下圣学高妙兼睿断如此天下安得不治臣留正等曰矜虚名者罕成功务实用者享殊效夫惟高谈邃古远慕鸿荒思欲超然遐举于三五之上者其名非不甚美然责之成效终莫能致也汉文帝曰卑之无甚高论令今可行也崔实曰当今不必纯法八代体尧蹈舜其言虽若浅陋而实用存焉太上皇帝天纵神圣备道全德固已登三咸五视古无前而曰三五恐未易及至汉文景唐太宗所优为也则曰当力行之岂非斥虚名而务实用之谓耶易曰有大而能谦必豫臣于太上皇帝见之矣</p><p>己丑故武功大夫贵州剌史狄流特赠拱卫大夫贵州防御使官其家五人流青孙也靖康间</p><p>为并代云中等路廉访使者太原之陷死焉其家诉于朝乃有是命</p><p>庚寅御史中丞常同充显谟阁直学士知潮州中书舍人潘良贵充集英殿修撰提举江州太平观免谢辞先是赵鼎奏向子諲无罪当留同与潘良贵亦所以为子諲盖外议犹以子諲久对为非良贵实出于爱君也二人既出给事中张致远谓不应以一向子諲出二隹士上怒作色顾鼎曰固知致远必缴凡再言之鼎曰陛下何以知之上曰与诸人善赵鼎事实曰时盖有先入之言上闻</p><p>鼎奏由是不乐后数日右相秦桧留身奏事甚久既退鼎叩之曰上无以前日之言有语否桧曰上无他但患相公不乐耳鼎乃信而不疑
 
徽猷阁直学士王伦言兵部侍郎司马朴见在军前守节不屈乞优恤其家以为忠义之劝许之伪豫之废也金人欲以朴为汴京行台尚书右丞朴力辞而免金重其节上因伦行锡以黄金茶药焉赐朴黄金等事以附传修入</p><p>辛卯尚书户部侍郎向子諲充徽猷阁直学士知平江府子諲请致仕＜婠勶-釒＞三上乃</p><p>命出守子諲入辞备录榻前奏对之语已见六月癸未及所以稍久之故且言潘良贵初不闻所论何事輙有紏弹陛下犹与臣毕其说而后退窃见良贵待罪之章乃谓臣以无益之言久烦圣听欲乞将上件事迹宣付记注庶几不累圣德从之子諲此章以八月庚申付出今并附此 右正言李谊试右谏议大夫</p><p>癸巳秘书省校书郎孙道夫知怀安军先是席益为四川大帅奏以湖南军屯于成都益既以</p><p>忧去道夫见辅臣论自汉唐以来据蜀如公孙述与孟知祥辈皆非蜀人成都无警益乃移军屯之昨几有窃发之变愿还之旧处以减粮饷又比年使蜀冠盖相望如刘子羽方出而范直方又行往来之费公私骚然未闻有能宣德意者愿且止之以息浮费</p><p>丙申直秘阁都大主管成都等路茶马监牧公事张源为四川转运副使兼权茶马监牧公事直徽猷阁川狭宣抚使司主管机宜文字高士瑰为四川转运判官自成都移司利州士瑰未至官</p><p>丁忧诏起复士瑰以十月九日起复此以本司题名增入日历无之 左从事郎新漳州州学教授李经特改左宣义郎经纲弟也尝除太学博士未上而省至是召对遂以为秘书省校书郎经除校书在是月壬子</p><p>丁酉金国人使乌凌阿思谋入辞上每及梓宫事必掩泣群臣无不感动思谋为右副元帅宗弼所信动静皆咨之后迁沁南军节度使知怀州 进士及第黄公度为左承事郎签书平海军节度判官厅公事礼部言祖宗故事不策试则榜首补两使职官上特命授京官自是以为例</p><p>戊戌王伦辞行伦至都堂禀所授使指二十余事一议和后礼数赵鼎答以上登极既久四见上帝君臣之分巳定岂可更议礼数二割地远近鼎答以大河为界乃渊圣旧约非出今日宜以旧河为大河若近者新河即清河非大河也二事最切或不从即此议当绝伦受之而去此据赵鼎事实</p><p>庚子中书舍人勾龙如渊入对上曰朕本用卿直学士院而赵鼎荐吕本中他日本中罢则用卿矣上又曰卿与楼炤皆朕亲擢中书事有当论即奏来如张致远吕本中皆作附丽计者人谁不</p><p>由宰相进致远亦太甚上久之曰李授之进易解朝廷议与一职名本中毅然欲缴既而知授之乃赵鼎为诸生时教授也遂已殊可怪上又曰近日常同潘良贵事如何如渊曰良贵不为无失然素忠直望陛下优容之上色不平如渊曰天下事未有不起于微者比因此三人之出朝臣中有不能安者臣恐朋党之议由此起上曰朋党之说果已有之数日前赵鼎言闻朕要用周秘为中丞陈公辅为谏议朕何尝有此意如渊曰闻李谊亦尝有章劾良贵今陛下擢谊为谏议臣乃知陛下罪同者在其论事前后相戾而不在良贵也上唯唯此据如渊退朝录</p><p>丁未右武大夫开州团练使刘锜充枢密院都统制依旧镇江府驻劄</p><p>辛亥诏殿前司策选锋军统制吴锡还行在令本司别遣一军往庐州权听帅臣张宗颜节制先是宗颜乞令锡更戍上曰锡有胆勇心计然不可独用可趣归令杨沂中别遣军代之赵鼎曰沂中已尝有此请矣鼎等退而语咸服上知人善将将之明焉</p><p>癸丑左从事郎秘书省正字兼史馆校勘范如圭特改左宣义郎制曰绍圣元符之间奸人得</p><p>志首陈绍述之说以胁持上下次为废立之议以诬谤宣仁伤泰陵孝治之风失神祖励精之意凡是群邪之举措皆非当日之本心贻患至今余风未殄载观旧史实骇予闻爰命儒臣复加笔削以尔如圭承外家之学怀疾邪之心维此一代之书遂为不刊之典改秩之宠厥有故常尚悉所闻以究而事如圭胡安国姊子也
 
近制三衙管军更日内宿事见建炎元年十月至是殿前都虞候杨沂中已免直今年四月癸未惟权马军司公事解潜与殿步二司统制官互轮潜又言今来无事乞依东京旧例乃诏潜权免只分轮统制官右谏议大夫李谊闻之引晋唐故事奏且言今万骑时巡</p><p>宫阙非曩之壮大禁卫非曩之众多内外之患可备非一而管军夜居于外是潜等之寝则安为宗社之虑则未安也望令沂中与潜依旧轮宿上严宸极从之寻命带御器械韩世良权主管侍卫步军司公事世良权步司日历不见勾龙如渊退朝录载今年十二月取国书事三衙内有世良名未知以何日除今因内宿事附见</p><p>是月四川制置使胡世将至遂宁府遂会川狭宣抚副使吴玠于利州时军阙见粮玠颇以家财给之玠行至大安军妇人小儿饥饿者千百拥马首而噪玠大怒谓曰吾当先斩勾光祖然后自</p><p>劾以谕汝辈光祖时以直秘阁为利州路转运副使故也异时宣抚副使皆文臣而玠起行伍不十年为大帅故不肯相下诚意不通及是世将开怀与语玠欢甚语人曰宿见胡公开怀晓事使我忧懑豁然世将行之明日玠乃械诸路漕司吏斩于市余怒尚如此先是水运泝江千余里半年始达陆运则率以七十五＜姸苟罚径致一斛世将与玠反覆共论玠亦晓然知利害所在世将又以恩义开谕且贷阆州守将孙渥回易米数万石给之诸路漕臣相继集利州各有所饷馈军赖以给乃复前大帅席益转般摺运之法粮储稍充公私便之玠欲斩勾光祖事以费士戴蜀口用兵录增入或曰玠初欲斩四路漕臣幕客止之曰转运使皆上所命而宣抚擅斩之是＜婠剠＞扈也玠乃止犹斩其都史</p><p>八月按是月甲寅朔乙卯宗正少卿萧振试侍御史 诏右承事郎陈渊争臣瓘从孙学术通达国体特赐同进士出身渊时以选人监岳庙召对改京秩遂以为秘书丞渊改官在七月丁亥入馆在八月</p><p>丙辰考功员外郎郑刚中言陛下临御以来宽仁爱物于古有光而臣下持法之心颇与古异大率有司皆不肯以身任怨县有罪郡守不敢劾留以俟监司郡有罪监司不敢按留以俟台谏某事于法不可行也郡犹问于监司监司问六部六部问朝廷作圣旨罢之某事于法不可得也郡犹</p><p>请于监司监司请六部六部请朝旨作圣旨夺之积日累月罢之夺之皆自一人出而百官有司无一拂戾人情者苛察之怨日归于上姑息之恩各归诸已此岂善风俗持久之道乎臣愿陛下戒敕臣吏各使持职奉法凡予夺之际自有成书无大疑惑者不得互相推避其失职废法全身避怨者咸按之上纳其言令学士院降诏布告中外</p><p>戊午诏曰日者复遣使人报聘邻国申问讳日期还梓宫尚虞疆场之臣未谕朝廷之意遂弛边备以疑众心忽于远图安于无事所以遏奔冲为守备者或至阙略练甲兵训士卒者因废讲求</p><p>保圉乏善后之谋临敌无决胜之策方秋多警实轸予衷尔其严饬属城明告部曲临事必戒无忘捍御之方持志愈坚更念久长之计以永无穷之闻以成不拔之基凡尔有官咸体朕意 太常谥故追复龙图阁学士钱勰曰文肃用其子徽猷阁待制伯言请也勰吴越王宏倧曾孙元祐翰林学士党籍从官第十一人</p><p>己未进士徐士龙上书论事诏倍赐束帛</p><p>庚申上与赵鼎语及瑶华诬谤因言有一内侍颇能道当时事所谓雷公式者止是一漆木盘</p><p>子如今日发课看命盘子之类厌魅之端实起于昭慈之妹六夫人者一日福庆公主病六夫人取道家符水以入昭慈问所从来取符焚之自是禁中相传有厌胜之事及公主疾甚忽于帘间得纸钱昭慈见而恶之或谓自婕妤所持来自是颇有疑心上曰以此数事观之既有疑似故奸人得以进诬罔之说此哲宗圣听所以惑也鼎曰借使实有之止是妇人求媚之事与前世巫蛊咒诅不同何足深罪上曰然
 端明殿学士提举临安府洞霄宫韩肖胄知常州 殿中侍御史张绚试宗正</p><p>少卿绚感疾不能朝力丐奉祠故有是命 左从事郎新建康府府学教授高布特改左宣义郎以荐对也俄召试除秘书省正字布除正字在九月</p><p>辛酉辅臣进呈左朝散大夫吴说曾与苗傅辈款密屡为言事之臣弹劾十年不得调上因语宰执曰说累赦不得自新非朕用人之意可谕言官负衅被废之人或巳尝行遣勿复再有论列</p><p>壬戌端明殿学士提举亳州明道宫章谊卒诏以留守建康之劳赐其家银帛二百匹两后谥忠恪</p><p>甲子赵鼎等奏亲卫大夫利州观察使马扩将到奉使录记海上之盟约金人夹攻事上以为人君不当有此心臣下不当进此说外国之与中国如阴阳消长岂能偏废若可剿除汉唐之君行之久矣时北使已去复命扩以沿海制置副使屯镇江故执政及之 龙图阁直学士新知婺州范冲提举江州太平观以病自请也</p><p>乙丑试尚书礼部侍郎曾开兼侍读 权尚书礼部侍郎张九成兼侍讲 徽猷阁待制江淮</p><p>荆浙等路经制发运使程迈入见言刘晏为九使财赋悉归于一国朝始分为二而三司使居中发运使居外相为表里今租庸分于转运司常平分于提举司盐铁分于茶盐司鼓铸则有坑冶司平准则有市易司总之以户部而发运使徒有其名臣恐未及施为而议论蜂起上溷圣听上乃督迈使亟行且谕以置场和籴毋甚贱伤农迈曰臣敢不遵圣意于是降本钱四百万缗令于六路丰熟之地置场和籴焉降本钱事日历不载今以十一月十七日户部供到状修入</p><p>丙寅诏侍读曾开读三朝宝训侍讲吴表臣讲孟子张九成讲春秋吕本中讲左氏传崇政殿</p><p>说书尹焞讲尚书既而本中辞兼局乃命中书舍人勾龙如渊兼侍讲如渊兼侍讲在是月庚辰九成在经筵一日论日食奏曰日食之变本于恶气恶气之萌本于恶念不芟夷蕴崇之绝其根本将奔腾四达上触乎天则日月蚀薄五星失序下触乎地则菑及五谷怪妖迭见中触乎人则为兵为火札瘥备至则恶念之起可不应时扑灭乎上耸然曰诚在朕念虑间当为卿戒之九成进讲毕上尝论王道曰易牛微事耳孟子遽谓是心足以王朕窃疑之九成曰陛下不必疑疑则心与道二不</p><p>忍一牛仁心著见此则王道之端倪推此心以往则华夏蛮貊根荄鳞介与天下万物皆在陛下仁政中岂非王道乎他日上谓近臣曰朕于张九成所得甚多九成行述云上语侍讲陈渊云云按渊绍兴十年二月始兼崇政殿说书今并附此但削其名尔</p><p>丁卯集英殿修撰知泸州何悫集英殿修撰知临安府张澄并升徽猷阁待制时临安守臣任同京邑而澄有治剧之才甚得时誉中书言悫自除权侍郎已满再岁故并陟之中兴圣政是日进</p><p>拟柳州南雄州知州上曰广南去朝廷远守臣尤当遴择前日连南夫奏广南盗贼杀戮过多要降诏朕以谓盗贼固当杀戮只恐害及平人有伤和气若得守令平日存抚使不为盗乃上策也如江西州县长吏或昏缪不职或贪赃害民岂可不问臣留正等曰太上皇帝圣明照四海故于江西二广之远无一日不轸圣虑焉按举之吏为远而重其权也检察之使为远而专其选也决狱之官为远而勤其行也周利见将漕广南上因临遣谕之曰广南去朝廷远监司耳目之寄卿到所部为朕</p><p>悉意爱民若贪赃害民之人卿须按劾有体国爱民者便须荐举则按举之权重矣又尝谕宰执曰朕夜来思虑江西盗贼未息使平民不得安居州县不能存抚致百姓失业不得已而为盗可差监察御史一员前去检察并降诏榜晓谕则检察之选专矣又尝因大理寺奏二广结滞狱欲就委邻路选官上曰二广去朝廷远民间冤滞无所赴诉尤当钦恤正须本寺守前去如江浙近地苟有冤抑不患不闻止令帅司选官则决狱之行勤矣至于是又以州县长吏为念盖圣心之不忘远类如此</p><p>戊辰监察御史张戒守殿中侍御史前二日上命戒入对遂有是命 左迪功郎德安府节度推官张节夫以招谕刘永寿之劳特改左承务郎刘永寿事已见正月辛丑</p><p>甲戌中书舍人兼直学士院吕本中兼史馆修撰秘书省正字常明兼史馆校勘本中奏曾祖公著祖希哲皆系元祐党籍若记录当时旧事实有妨嫌且使后来生事之人得以藉口不从 右朝奉郎新知滁州王安道罢时左迪功郎袁焕章以特奏名赐第乞为诸州教授许之中书舍人吕</p><p>本中极论士不知义求利无厌之弊请寝焕章除命又言故事凡中都官自太学博士改官乞去者皆除诸州签判当时已号优宠馆职太常博士监丞正随资序深浅大抵多得通判亦少有得郡去者因论安道等三人资序尚浅未有显功故皆寝之</p><p>丙子监察御史黄锾为江南西路提点刑狱公事以病自请也</p><p>丁丑徽宗皇帝实录开院用故事赐史馆官茶酒监修官赵鼎奏曰先帝以仁厚之德涵养天</p><p>下几三十年其间法令有未尽善者皆出于群臣贪功□赏之私而有司壅于上闻非先帝本意刘大中宣和初知如皋县时有旨即隐者徐神翁所居建为观而基包士民墓甚众大中顾有司不能决乃具图申省且束装待罪洎取旨先帝愕然曰岂可发民坟墓即诏移之别地则知当时有不便于民者使先帝悉知未有不改之者此群臣之罪而蔡京为之首也上深然之以至泣下鼎又曰崇观之失不归之蔡京使何人任责今士大夫力主京者皆厚私恩而薄祖宗之人也愿陛下深察之</p><p>戊寅秘书省著作郎史馆校勘何抡为秘书少监先是李弥正高闶既除郎今年三月而抡与</p><p>张嵲皆未迁枢密副使王庶疑之以问赵鼎曰少需处之要职至是乃有此授 秘书省正字凌景夏为著作佐郎 右承务郎丁骙落致仕骙为上元簿年五十余挂冠去至是资政殿大学士张守言骙学行吏事皆有可观恬静安贫初无疾恙故复令出仕</p><p>己卯左通奉大夫冯射厚卒</p><p>庚辰监察御史李采为江西宣谕先是上以虔吉等州盗贼未息议令殿前司遣兵往捕又虑</p><p>州县不能抚恤致其不得已为盗欲先遣御史持黄榜招谕使之改过归业俟其不悛然后戮之前三日以谕宰相至是举行焉</p><p>辛巳宰执奏禁涂金铺翠鹿胎等首饰上曰宫中禁之甚急民俗久当自化不必过为刑禁也</p><p>壬午秘书省著作郎何抡罢抡既迁少监而殿中侍御史张戒言张浚入蜀抡为之鹰犬去岁浚独相自以黄潜善乃王黼之党每持邪说以司马光为非以王安石为是至再修神宗实录抡攘</p><p>臂其间略无所忌浚败乃焚毁签贴国家大典岂宜屡易以徇权臣之私意右谏议大夫李谊亦言陛下命群儒订正旧史以明国论前宰相张浚狃于习尚遽欲取其书而窜易之是时抡实赞其事以抡之议论如此今复使之参预史书已为非宜而况进处中秘之长为东观诸儒之冠欲其扶持正道不亦难乎侍御史萧振亦言抡性姿佻浮本无操守奴事张浚川狭十年官为正郎浚作相抡遂入馆其后摄左史浚兄滉赐出身公议不以为然中书舍人张焘楼炤皆相继缴还词头抡当行</p><p>词既重违浚又恐得罪于公议遂操两可之说搢绅鄙之方浚之专政也欲窜易旧史抡首附其意旨凡所签贴自云改字舛讹然颇主异议浚罢抡不自安遂撤去前日签贴焚之抡之趋操议论不端如此何足以服多士乃出抡知邳州日历抡自左宣教郎入馆而振劾＜婠勶-釒＞称官为正郎盖入馆时犹未换给也
 
诏右宣义郎李良辅已差主管台州崇道观指挥勿行良辅河南人大观间为零陵簿以告讦胡安国荐范纯仁之客由是改官至是来临安得宫观而中书舍人吕本中论其宿负以为邪正之间有伤事体伏望特行贬窜故复夺之王明清挥麈后录李良辅者憸人也</p><p>元符末任永州主岐阳簿有教授李师聃祖道蜀中老儒黄太史鲁直之姻家善士也范忠宣迁是郡祖道作诗庆其生初有江边闲舣济川舟之句良辅与之有隙遂上其本祖道坐此削籍流九江良辅用赏改秩寖至郡守建炎初吕元直当轴良辅造朝求差遣元直旧知其事询所以然良辅犹以为绩效历历具陈之元直笑曰初未知本末之详正欲公自言之尔即命直省吏拘于客次奏于上除其名人皆快之明清所云良辅除名事日历不书当求他书附本年月以胡安国行状考之永</p><p>州守贰教官乃以安国举遗逸王绘邓璋之故连坐且是时范纯仁之薨已久明清亦小误也</p><p>癸未诏故赠观文殿学士李若水特与致仕遗表恩泽若水之死节也上命官其家五人至是其母张氏援陈亨伯例有请兵部兼权吏部尚书张焘言若水忠义显著又非亨伯之比望特从所乞以为天下臣子之劝故有是旨焉</p><p>是月御笔和州防御使璩除节钺封国公执政聚议枢密副使王庶大言曰并后匹嫡古以为</p><p>戒此岂可行左仆射赵鼎谓右仆射秦桧曰鼎前负暧昧之谤今不敢奏须公开陈桧无语翌日进呈鼎奏曰今建国在上名虽未正恩数宜小异又曰建国名虽未正天下之人皆知陛下有子矣以前后恩数并同皇子又昨幸平江及谒太庙两令建国扈跸国人见者咨嗟太息此社稷大计苍生之福也至于外间称呼之语岂不闻之臣身为上相义当竭忠以报陛下在今日礼数不得不异盖以系人心不使之二三而惑也后数日参知政事刘大中奏事亦以为言命遂寝此据赵鼎事实事实又云执政聚议之日秦桧曰陈去非在政府时已有此意但未及行不知公之意如何鼎再叩其</p><p>可否而竟无一言却问鼎意如何鼎谓已有其一名虽未正意亦可知不当更使一人参之翌日进呈桧不复措辞鼎奏云云后数日刘大中参式假亦以此开陈秦桧亦尝留身不知所说何事后十余日鼎请间再言之退谓桧曰朝廷惟患所见不同所以不能成事议论既一虽天意可回同寅协恭其效如此吾辈不可不勉初不疑中有异论者及鼎上章解机务上曰前日所议璩建节事如何鼎又如前所陈是时若能雷同相徇即留而不去矣鼎既去明年正月遂建荣国公乃知桧所禀者不然也方畴稽山录曰时左相赵鼎语右相秦桧曰公尝说丙辰罢相之后议论鼎者专以资善堂</p><p>藉口鼎今日当避嫌公专面纳此御笔如何桧曰公为首相桧岂敢专公欲纳之桧当同敷奏也鼎约桧与刘大中各将劄子至唯桧无之鼎遽参酌只作一劄子明日鼎又语桧同进呈尤好桧复曰公为首相桧不敢专明日进呈鼎奏曰祖宗受天命当传万世陛下仁孝子孙千亿未可谓无也但宗子某已封建国只是小国今某封吴国公却是全吴臣欲且与建节或封一等小国上曰都是小孩儿且与放行鼎执奏再三且曰兄弟之序不可乱上意难之遂留御笔曰待三五个月别商量既</p><p>下殿枢密王庶西人气直谓鼎曰公错了也桧曰桧明日留身敷奏明日桧留身又明日鼎留身奏曰昨所纳御笔不知桧与大中有何奏上曰大中与卿一尔畴所云与鼎事实小异今并存之璩明年三月建节封公
 
权礼部侍郎兼侍讲张九成兼权刑部侍郎先是刑部吏断天下死囚不以情自九成莅职有情轻免死甚众一日法寺以成案上大辟九成阅始末得其情因请覆实囚果诬服者也奏黜之时法官抵罚而朝论欲以平反为赏九成辞曰职在详刑而卖众以邀赏可乎此以九成行述修入刑部题名九成权侍郎在此年而无其月然巳系兼侍讲衔九成兼经筵在八月丙寅</p><p>故且附月末俟考 川狭宣抚副使吴玠以护国军承宣使知利州权节制利州屯驻诸将军马田晟知兴元府注利州知州题名八月九日改除兴元知府题名九月到任</p><p>建炎以来系年要录卷一百二十一</p><p>建炎以来系年要录卷一百二十一金人地名考证</p><p>达兰原书作挞览误改见卷一</p><p>乌凌阿原书作乌陵误改见卷一&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235649.html' class='pagedaohang'>【上一篇】<i>:卷一百二十二</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235647.html' class='pagedaohang'>【下一篇】<i>：卷一百二十</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>