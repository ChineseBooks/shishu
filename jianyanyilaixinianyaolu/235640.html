<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百二十九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百二十九</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235641.html' class='pagedaohang'>【上一篇】<i>:卷一百三十</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235639.html' class='pagedaohang'>【下一篇】<i>：卷一百二十八</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴九年六月己酉朔签书枢密院事楼炤与东京留守王伦同检视修内司趋入大庆殿过斋明殿转而东入左银台门屏去从者入内东门过会通门由垂拱殿后稍南至玉虚殿乃徽宗奉老子之所殿后有景命殿复出至福宁殿即至尊寝所简质不华上有白华石广一席地</p><p>祖宗时每旦北面拜殿下遇雨则南面拜石上稍北至坤宁殿屏画墨竹芦鴈之属然无全本矣他殿画皆类此自福宁至钦先孝思二殿钦先奉诸帝孝思奉诸后帐座供具犹在出肃雍门至玉春堂规模宏壮非他位比刘豫尝对伪臣于此左竹径之上有迎曦轩对轩有月屏始至修内司谓元是宝绘堂复由延春阁下稍东即今太母之旧阁过小门曰锦庄无文饰入睿思殿门登殿左曰玉銮右曰清微后曰宣和殿庭下皆修竹自此列石为山分左右斜廊为复道平台台上过玉华殿殿后有轩曰稽古西庑下曰尚书内省西出后苑至太清楼下壁间有御书千文</p><p>登瑶津亭亭在水间四面楼阁相对遂趋出拱辰门时京城外不复有民舍自保康门至太学道才数家太学廊庑皆败屋中惟敦化堂榜尚在军人杂处其上而牧彘于堂下惟国子监以养士略如学舍都亭驿栋牌犹是伪齐年号琼林苑敌尝以为营至今作小城围之金明池断栋頺壁望之萧然也</p><p>庚戌皇后邢氏崩于五国城年三十四</p><p>辛亥西京留守孟庾辞行命坐赐茶 陕西宣谕使周聿乞以赦书所免苖税分为十年均减朝论以巳行难追改乃命楼炤相度陕西合</p><p>用钱关子茶盐利害及见收酒税钱措置赡军仍选可为漕臣者以闻时新疆皆复三年租州县无所入故聿请之 湖北京西宣抚使岳飞言巳复河南故地其两路并是腹心州县所有知通巳下官属今后欲望朝廷差注奏可仍赐诏奖谕 武经大夫潍州团练使知亳州王彦先为福建路马步军副总管</p><p>乙卯上谓秦桧曰山陵事务从俭约金玉之物断不以一毫置其中前世厚葬之害可以鉴矣桧曰此非陛下博览古今灼见利害之实孰敢轻议圣谕所及足为后世法尚书金部员外郎陶恺为司农少卿</p><p>丙辰带御器械郑藻为陇州防御使用祔庙推恩也先是上因邢孝扬除命谕大臣曰朕忽思显肃皇后家未曾推恩今先及孝扬恐失先后之序三省检会显肃讣闻日巳推恩上曰今与藻落阶官足矣
 故保义郎盛修巳特赠武翼郎合门宣赞舍人令宿州封表其墓以楼炤言修巳建炎间死节也事见建炎三年十月 
宗正少卿三京宣谕方庭实言将仕郎赵汧性刚直晓吏事登封县令双虔为县岂弟頴昌府进士范墀风度夷粹论事慷慨流离颠沛志不忘君欲望量才任使诏西京留守司津遣赴行在墀镇元孙也汧新调郑县簿虔以白身摄令故庭实荐</p><p>之
 
是日签书枢密院事楼炤至永安军先谒昭厚二陵及会圣宫昭陵因平冈种柏成道道旁不垣而周以枳橘四面阙角所存者半神门内石羊马驼象之类皆在神台三层高二丈俱植柏最下约广十五丈为水道者五大门外石人对立其号下宫者乃酌献之地今无屋而遗基历历可见余陵规模皆如此诸陵前控洛水左少室右嵩高山川佳气不改而室屋皆为伪守窦玠所毁宫墙内草深不见遗址旧分水南水北今水北有二千户水南墟矣</p><p>丁巳新除宝文阁直学士陕西都转运使仇悆先次落职令听旨悆上＜婠勶-釒＞辞行有曰孤危之迹恐无还期傥使得罪于临时莫</p><p>若自明于先事既夺职悆又固辞上曰悆为侍从乃避事辞难遂责少府少监分司西京全州居住悆责官在是月癸酉</p><p>戊午诏新复州军同知州并改为通判用金人所命承奉郎同知顺州陈楚请也楚申明状云天眷元年十二月十二日准伪敕改承奉郎就差同知顺州天眷元年即绍兴八年时刘豫巳废盖金人所命也</p><p>己未执政进呈殿中侍御史周葵论国用军政士风三事上曰国用当藏之于民但百姓给足国用非所患</p><p>辛酉权吏部侍郎谢祖信充徽猷阁待制知潭州祖信既历论赵鼎落莭于是章氏诸孙咸集阙下再谋理诉并及史事上偶知之谓执政</p><p>曰闻章惇家有人欲陈诉以赵鼎去便谓事有变更此事乃出朕意赵鼎何预闻有从官为之主议者执政奏谢祖信章氏子壻也上曰亦知之遂命出守此据赵鼎事寔
 
时武冈洞首阳三天叛势摇荆湖祖信谋于副总管马扩扩荐武臣张球可用祖信奏球知武冈军遂擒三天破其巢穴中兴圣政宰臣秦桧乞以上所赐御书真草孝经刻之金石以传示后世上曰十八章世人以为童蒙之书不知圣人精微之学不出乎此也朕宫中无事因学草圣遂以赐卿岂足传后桧请再三乃从之臣留正等曰人君万几之暇寓意翰墨若宋武帝唐太宗者盖已鲜矣至于留神经典亲洒宸翰游息于先王之道者未有闻焉太上皇帝奎画之妙夐绝前古五经语孟之籍既巳笔而刊诸石三年大比又取六经修身治</p><p>心之要学别书以宠多士至于左氏春秋传司马迁史与赵充国羊祜等传分颁臣下若孝经之赐者不可概举一札一画岂徒在于翰墨之间哉盖将以道德忠孝化成天下而追帝王之极治者也圣子神孙仰法乎此则近习佞幸虽欲殖货财盛鹰马乘闲暇以畋猎声色蛊惑圣志如仇士良者安所施其智巧哉</p><p>壬戌诏大金割还河南故地信义甚著尚虑新复官吏妄分彼我怀不自安令学士院降诏开谕 观文殿学士左正议大夫新知宣州汪伯彦为检校少傅保信军节度使初伯彦将至国门上谓秦桧曰伯彦相见便令之官庶免纷纷且曰伯彦潜藩旧僚去国十年汉高光未忘丰</p><p>沛南阳故旧皆人情之常既至入见命坐甚宠伯彦上所著中兴日历五卷后三日遂有是命又诏伯彦元帅府旧臣特依见任执政给俸于是给事中刘一止曰节度使俸借减尚不薄况郡有供给圭田之厚以郡守而依执政殆与异时非待制而视待制非两府而视两府者类矣乃诏罢之伯彦留旬日燕见者三锡赉无虚日加赐宝鞍名马笏带茶药等甚厚
 左奉议郎王慥知拱州慥通判南平军刚正不茍合勾涛为给事中荐于上得召对秦桧恶之故有是除</p><p>甲子宝文阁学士提举江州太平观胡交修试兵部尚书兼翰林学士中兴后学士三入者自此始</p><p>丙寅秦桧奏选人鲜于参乃王庶所荐人材似可取乞令上殿臣被位宰司人材茍有可用不敢輙分党与上曰朕岂能尽知天下人材但付之宰相宰相贤则贤人皆聚于朝矣参既对遂命改京官参改官在七月甲午
 诏直徽猷阁史愿赐同进士出身 
殿中侍御史周葵论福建转运判官黄积厚江东提举茶盐公事方滋直秘阁新知处州詹至右朝散大夫新知台州吴说直显谟阁新知常州耿自求之罪并罢之</p><p>丁卯诏崇国公瑗读孟子终篇翊善已下并进一官 故承节郎詹慓特赠修武郎合门祇候用御史中丞廖刚奏也时责授昭信军节度副使徐秉哲巳死刚言近年赏罚间有未当于人心者如慓亲获苗傅厥功可谓大矣反得罪以死遂破其家秉哲大索宗室系累以献于金人</p><p>厥罪可谓大矣乃得死于牖下谓当录慓子孙籍秉哲家夺其子孙官以快天下之愤诏秉哲别作行遣余从之秦桧之官州县也吴并为翰林学士荐诸朝召为太学正由是擢用桧甚德之故李谊廖刚连击徐秉哲莫俦而幵无一言累及</p><p>己巳光山军节度使开府仪同三司判大宗正事士＜娯檠櫍颈部侍郎张焘自西京朝陵还入见焘奏＜婠勶-釒＞言靖康之祸上及山陵瞻望柏城至于恸哭虽诛讨殄灭之未足以雪此耻而复此讐也恭惟陛下圣孝天立岂胜痛愤之情顾以梓宫两宫之故方且与和未可遽言兵也然祖宗在天之灵震怒既久岂容但巳异时躬行天讨得无望于陛下乎矧自古戡定祸乱非武不可伏望益修武备夙兴夜寐念</p><p>兹在兹以俟衅隙起而应之电扫风驱云彻席卷尽俘丑类告功诸陵使天下诵之万世美之如是然后尽天子之孝而为人子孙之责塞矣上问诸陵寝如何焘不对唯言万世不可忘此仇上默然何俌龟鉴痛哉张焘之谒陵寝也上问如何焘不对唯言万世不可忘此仇石涧水至之祥父老惊叹而西京遗民夹道欢迎皆言久隔王化不图今日复得为宋民者乘此机也抚定遗民泛扫旧物修车备器以侈宣王东都之会庶几可也夫何敌去而舞上恬下愉惟曰韩肖胄等充报谢使而巳秦桧加少保加国公而巳大赦天下夸示奇功而长安咫尺王曰遄归故老含泣而望绝黄河呜咽以流悲桧之肉其可食乎此绍兴八年九年之间虚老岁月坐失机会此秦桧主和之议沮之也焘因请永固陵不用金玉</p><p>珍宝聚而藏之固巳动人耳目又其为物自当流布于世岂容终瘗伏于地下虽千万年理必发露无足怪者上览疏谓秦桧曰前世厚葬之祸如循一轨朕断不用金玉庶先帝神灵有万世之安焘又言顷刘豫初废人情汹汹而我斥堠不明坐失机会今又闻敌于淮阳作筏及造绳索甚多不知安用此事我岂容不知诸将以朝廷尝有不得遣间探指挥各务省事遂不复遣敌人奸猾广置耳目我之动息彼无不知敌之情状我则漠然不闻臣切惑之臣又见黄河船尽拘北岸悉为敌用往来自若比无一人敢北渡者岂有是理哉愿饬戒边吏谨封疆严守御广耳目明斥堠先事而预防之庶无后悔又言郦琼部伍皆西陲劲兵今在河南尚可收用新疆赋租巳蠲而使命络绎推恩支费犹用兵兴时例愿加</p><p>裁损非甚不得巳勿遣使以＜嶅彩见＞民力又论陕西诸帅皆不相下动輙喧争请置一大帅使之节制庶首尾相应缓急可恃焘所言皆切中时务而秦桧方主议和惟恐少忤敌意故事皆不行其所施行者薄葬之议与简省使命以苏新复州县及裁损诸使官吏给赏而巳三章并是月辛未施行今并书之
 
是日保平静难军节度使开府仪同三司四川宣抚使吴玠薨于仙人关治所年四十七讣闻诏辍朝二日赠少师赙帛千匹玠御下严而有恩故士乐为之死其后制置使胡世将问玠所以胜于其弟右护军都统制璘璘曰敌令酷而下必死每战非累日不决然其弓矢不若中国之劲利吾尝以长技洞重甲于数百步外又据其形便争出锐卒与之为无穷以沮其坚忍之势至于决机两阵之间</p><p>则璘有不能言然玠晚莭嗜色多蓄子女饵金石以故得咯血疾而死后谥武安初富平既失律蜀口屡危金人必欲以全取胜独赖玠以为固由是蜀人至今思之玠淳熙中追封涪王</p><p>辛未签书枢密院事大金报谢使韩肖胄自金国还至东京肖胄初入北境迓者谓当称谢恩使肖胄以使名敕授不敢輙易论难三四金人卒不能夺</p><p>壬申宗正少卿方庭实宣谕三京还庭实请于河阳延津胙城兴仁徐州淮阳等处与北人计议各置榷场以通有无仍禁止南北人不得</p><p>擅越榷场以止奸盗诏东京留守司措置未及行庭实又言刘豫深文密网滥及无辜忠臣义士多被杀戮或因贬窜流落失所望委新复路分提刑多方采访并取索罪案看详其忠烈显著之人具名取旨褒录应犯罪未经除雪之人特与改正以慰中原人心庭实又言大金割还河南旧地以通和好两国生灵遂获休息恩德甚厚陛下明守信义坚如金石臣不复有言窃恐沿边州县未能上体德意或招纳叛亡或渡河侵扰初缘细故寖摇大事伏望明诏官吏兵民各守封疆务相辑睦疏奏悉从之据此疏与熊克所云使还奏边事不合指全不同
 是日签书枢密院事楼炤至长安留十余日初夏国主乾顺所遣鄜延岐雍经略安抚使李世辅欲从乾顺借兵伐延安以复仇因说乾顺发兵可以取狭西五</p><p>路乾顺信之时有酋豪号青面夜义者恃众扰边乃属世辅先图之世辅请精兵三千昼夜疾驰掩至其地擒之以归乾顺大悦将妻以女世辅辞以父丧乾顺即益以兵众命招抚使王枢随之鼓行而东至延安延安城守世辅曰吾之此来止求告捕害吾亲者延安之人何憾焉巳而兵马都监薛昭缒城见世辅曰始告捕者苏常柳仲二人耳俄有捕其人以献者世辅诘之遽服因剖心以祭时金国巳还河南地昭出本朝赦书以示世辅世辅未之信有耿焕者多识与世辅有旧为言真诏也世辅即率所部南望拜赦因遂说夏人南归夏人多怀土独与愿从者二千人来而王枢者反说世辅还夏世辅遂擒枢才入境即望阙遥拜言本国主喜甚再三感圣恩将遣使入贡炤闻之因与宣谕使周聿皆以书招世</p><p>辅归朝且命行府准备差遣王晞韩护枢赴行在此以李显忠行述熊克小历费士戣蜀口用兵录参修但克称世辅家属悉为伪鄜延帅台宗隽所害按此时延帅乃关师古非宗隽也或是师古入朝而宗隽暂权亦未可知今姑阙之显忠行述全文云公乡里邻于夏境夏人服其家世久矣公至夏主甚喜遣翰林学士杨其姓者郊劳礼意良厚杨推诚公亦无隐自兹无彼我之见杨因暇日语及金人自得志于中原恃其强盛每见侵陵亦有并吞之意知公雄杰故深相结纳将倚为用有间者从延安来报自公之西金人五路兵分捕公之家属一百口无少长悉遇害公抱终天之痛每念之切齿裂肝恨不即死以复仇大雪公中夜自挈壶酒过杨舍延之卧内相与对酌因愬父兄遇害甚惨泣数行下属杨借</p><p>兵将以复仇杨恻然翌日为公请夏主曰彼能为吾立功固不靳借兵时有酋豪号青面夜义者有射骑数万恃勇磔人要索无厌扰边十余年矣夏主患之顾国中无能制之者是以属公公欣然自任问须兵几何公曰当以计取得精锐数百足矣夏主曰此未易轻图与骑三千公命裹粮卷甲昼夜疾驱既逼其境遇行者则俘以自随掩至其穴乃伏骑于旁冈阜间噪其三面仓卒惶骇夜义者金冠铁面似夜义鬼物故号夜义少选夜义持大刀跨马名赤驼指呼布阵公谓之曰汝徒恃犬羊众寔不勇能与我挑战乎夜义问公为谁公曰因汝不臣其主汝主有请大国命我伐汝无多言速出战夜义怒挥刃跃马而前公豫戒兵骑俟我与之交驰从傍过之及锋未接一骑出焉夜义顾视间公伺隙投枪徒手捽</p><p>其背夜义身偃公挟以归其徒窘蹙散遁伏骑乘之余众悉降献俘之日夏主大悦将妻以女公辞以父丧即日出兵十万授公乃鼓行而东先是金人既族其家度公必为复讐之举兼自丙午岁用兵至是几及一纪彼既厌兵且为王师败于两淮思欲息肩割三京讲和公知之在夏未尝一日忘东向也公军所至无不望风迎降独延安闭门拒守公谓之曰吾之此来止求告捕害吾亲者若得其人吾于延安之人何憾焉已而监军薛昭者缒城见公云始告捕者苏常柳仲二人耳俄有捕其人以献者公诘之遽服因剖心以祭时金人既还侵地国家肆赦安集薛因出诏示公公未悉真伪有耿焕者多识与公有旧为公言真诏也公即率所部南望拜赦郡人安堵公流离侨寄于三国间十有余年备历巇险还</p><p>朝之志万折不回顾势未可姑待效见归报朝廷及三京既还无所用力因说夏人俱南夏人往往怀土公度不可强但取愿从者得二千余人公鄜延旧部曲数万众皆愿随公盖公在长安被诏止许量带军马前来赴阙又于内拣选三千人时夏国招抚使王枢见公说夏人归南反说公归夏公大怒随与王枢同时领众归朝行状所云盖多缘饰今参取诸书而折衷之赵甡之遗史云初李世辅奔夏国乃说夏国发兵可以取陕西五路夏国主信之发兵五万别差都统与世辅共总兵政以宰相王枢监其军长驱至延安府三十里下寨世辅以二千骑至城下问延安府守者姓名曰赵惟清世辅曰金人不道杀戮我满家良贱今提夏国精兵为亡者雪冤呼惟清开门惟清曰太尉自与金人为仇讐何与于大</p><p>宋而欲攻大宋之州府世辅问延安府今为谁守惟清曰大金已割河南三京地界还之大宋已行赦书到府官吏军民拜恩毕今为大宋守也世辅惊请罪遂求手诏惟清以真本示世辅世辅曰然则世辅以左右数十人入议事惟清从之门启世辅入城见市井间百姓欢笑之声乃知割地事审约以单骑回军中并杀夏国头领南归朝廷即复以心腹数十人回军中声言生执到延安府官属是夜王枢具饮于帐中夏国都统与世辅皆在坐夏国军马悉全装被甲列寨下酒三行世辅命执到延安府官属入于是世辅腹心人伪拥数人至帐下世辅即起掣刀一手执王枢一手杀夏国都统帐下大喧诸军皆不知其因闻风而溃堕坑填谷死者莫知其数天晓世辅招谕得马二万余匹遂往延安谋欲归朝廷</p><p>或谓世辅曰太尉威声著于大金与夏国矣于大宋则未有大功当今之计莫若就马聚兵长驱直渡河乘势取河北河东献于朝廷则归之为有名矣世辅心犹豫闻楼炤宣谕狭西将及近境有劝世辅见炤陈叙归朝之意者或者曰不可大丈夫不就功名则已如欲就功名则一见楼炤宣谕虽欲渡河不可得巳亦会炤以书与世辅遂见炤炤具扬天子德意勉世辅速归朝廷世辅遂与王枢偕行留马在陕西后欲起纲至行在而金人败盟皆为金人所有按甡之所云失于太夸尝以诸书互考之显忠说夏国之词当以甡之所云为正若行状第以为借兵复仇则蕞尔小国空引弦之众以资降将之私必无此理固不可信也费士戣用兵录称王枢止是夏人遣来关中访寻金人所掠生口而甡之以为显忠</p><p>监军以事考之必是枢与显忠偕来盖西人尚疑显忠固宜以其臣监之也但非宰相耳行状称出兵十万遗史称发兵五万按夏国褊小而显忠之行仓卒恐不能发兵如此之多今但云益以兵众庶不抵牾</p><p>癸酉澧州军事推官韩紃除名勒停送循州编管坐倾险怀奸动摇国计也时紃上书论议和非计故窜之此以绍兴正论增修 新除京畿都转运使李迨入见固辞新命上批限三日起发且谕迨以速行不然必重作行遣虽与朕有潜藩之旧不得而私也迨皇恐就道</p><p>乙亥同签书枢密院事王伦自京城赴金国议事初右副元帅沈王宗弼既还祁州密言于金主亶曰河南之地本达兰宗磐主谋割与南</p><p>宋二人必阴结彼国今使已至汴京未可令过界伦有云中旧吏隶宗弼帐下密来谒伦告以宗弼谋诛达兰伦具言于朝乞早为之备而秦桧但奏趣伦过界会西京留守孟庾至京师伦始解留钥将使指北行时宗磐等谋为变遂命中山府拘伦且会本路签军以复取河南为名将作乱
 
初南平王李乾德既卒其庶子智之奔大理更姓赵号平王闻其兄阳焕死与天祚争国大理以兵三千助之谍报智之欲入贡广西帅臣奏其事诏婉顺约回毋得招纳生事范成大桂海虞衡志李阳焕死乾德有遗腹子属之占城占城奉而立之或云有黎年者乾德妻党也尝子于李氏与遗腹子争杀之与日历所书不同或成大误以大理为占城也余见绍兴七年九月乙酉并注</p><p>丙子兵部侍郎兼史馆修撰张焘兼权吏部尚书</p><p>丁丑御史中丞廖刚奏殿前司强剌百姓充军且言幸此讲和上下且得休息惟此一事甚为民害诏诸军严行约束</p><p>初抚州兵马钤辖伍俊既杀山贼雷进以降迁延不之官而贪暴为闾里患且据旧地将复叛澧辰沅靖有通其谋者诏湖北诸司图之提点刑狱公事万俟卨尝檄俊诣司俊疑不往卨语安抚使薛弼曰俊不除将生肘腋之变可辟置麾下徐制之可也于是弼许俊不遣委三州令自择俊语其徒曰我得州据以叛胜桃源远矣</p><p>戊寅趋府谢以卒二百自随弼执诸座诘反状诛之因收其积粟以赡军始卨意弼自有其功而弼奏谓与卨共谋卨以此故德之 临安府秀州旱</p><p>初文林郎李喆既陷伪齐终不肯仕刘麟闻其贤命张中孚以礼招致喆力拒之是月卒于原州后赠喆奉议郎官其家一人九月癸未赠官 夏国主乾顺薨</p><p>是夏金以李邺为翰林学士承旨行台户部尚书冯长宁为东京户部使自大名至其东京凡五千里命下日各易服赴任熊克小历载此</p><p>事于去年冬今增入在此是时金人置司河间真定平阳太原显州春州曰钱帛燕京曰三司大同曰转运中京曰度支上京曰盐铁东京曰户部皆掌漕计之职
 
金主亶命司马朴试举人于燕京得中山石琚为首范成大揽要录云是年出君子能尽人之情金人科举之制先于诸州分县赴试县令为考官号乡试惟杂犯者黜榜首曰乡元次年春分三路类试自河以北至女真皆就燕关西河及河东就云中河以南就汴皆取旨选官知举号府试凡二人取一榜首曰府元至秋尽集诸路举人于燕号会试凡六人取一榜首曰状元分三甲上甲皆赐绯虽下甲率十三年而转奉直大夫所试分词赋经义二科仍兼律义亲戚不回避有私者决沙袋其官又有明经明法童子等科然不擢用止于簿尉后复置</p><p>御试于上京士人苦之多不往则就燕径官之御试之制遂绝此据洪皓松漠纪闻附见又与张棣所纪差不同今略删润建炎三年秋末绍兴二十三年春末所书可参考</p><p>建炎以来系年要录卷一百二十九</p><p>建炎以来系年要录卷一百二十九金人地名考证</p><p>达赉原书作达懒误改见卷一&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235641.html' class='pagedaohang'>【上一篇】<i>:卷一百三十</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235639.html' class='pagedaohang'>【下一篇】<i>：卷一百二十八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>