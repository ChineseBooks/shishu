<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百六十三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百六十三</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235607.html' class='pagedaohang'>【上一篇】<i>:卷一百六十四</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235605.html' class='pagedaohang'>【下一篇】<i>：卷一百六十二</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴二十有二年岁次壬申金海陵炀王亮天德四年春正月按是月丁酉朔己亥雷</p><p>丁未少师昭庆军节度使万寿观使平乐郡王韦渊为太保 右通直郎直秘阁高百之提举两浙东路常平茶盐公事 右中大夫范直方卒</p><p>己酉忠翊郎合门祗候赵廓为武翼郎合门宣赞舍人廓密子也</p><p>丁巳大理评事莫蒙面对言州县常赋秋苗官耗义仓各有定数而别立名色于民户至有纳一二倍才及正额者止资官吏侵欺盗隐无补用度乞令有司检坐条法揭示许民越诉从之</p><p>庚申右文殿修撰知婺州赵不群为两浙路转运副使</p><p>二月丙寅朔资政殿学士知宣州杨愿知建康府 宜州观察使御前左部统制军马知阶州姚仲改知金州兼金房开达州安抚使节制屯驻御前军马从吴璘奏辟也</p><p>庚午诏南班宗室应权住支请及郊礼支赐等并依旧格放行时近属有身没而无以歛者安庆军承宣使同知大宗正事士街言于朝故有是命</p><p>辛未大理评事俞长吉面对论州县于民输常赋有追钞销簿之毙甚者匿其户钞抑令重纳望申严法禁仍令通判专一检察诏户部申严行下</p><p>壬申大理评事王洪面对言申令所载三年一造簿书于农隙之时令人户自相推排盖欲别贫富从均平也比年县令贪墨者輙促限以开贿赂之门庸懦者则迁延以俟后政奸弊不可胜言望戒饬有司不得妄有展促从之</p><p>癸酉左朝散郎都絜知南安军代还言差役之法别县有物力税钱各从等第差选今乃有两处同时执役者所费甚大恐非立法本意望明降指挥两处应役者一处役毕他处乃差惟不许罢役而歇以别于一处当役之民庶几轻重适中权归三尺诏户部看详申省</p><p>丙子右中奉大夫直秘阁王晌知宣州</p><p>丁丑上谓大臣曰近有士人投献诗赋之类其间文理可采者可取旨与免文解</p><p>庚辰军器监丞黄然面对论沿江一带税务比来非理邀取商旅患之于是号蕲之蕲阳江之湖口池之鴈＜娿咭澹疚大小法场咸谓利归公家无几而为吏窃取大半矣望令所隶州县选官检察收放漕臣考察从之然庭坚孙也</p><p>壬午诏建祚德庙于临安府用殿中侍御史林大鼐请也先是毁其庙以为大理寺而大鼐言三人者有大功德于圣朝今神灵不妥士庶悲嗟宜进爵加奖寻进封程婴为强济公公孙杵臼为英略公韩厥为启佑公升为中祀三神进封在七月甲午</p><p>壬辰宰执奏殿前司拣退军兵上曰数内放自便人可谕杨存中须令有所归毋致失所</p><p>癸巳左朝请郎魏安行知滁州代还言国家取民有制陛下轸念两淮岁岁展免每田一亩止收稞子五升然州县不能尽承德意取于民者正数之外每斛加至六七斗多者往往倍之顷岁广德军受纳尝用平斛令人户自概滁州亦用平斛民间乐耕见今州仓巳有三年之储民间每岁增收不止三十万斛公私皆利傥圣慈以前件平斛或可行用乞先自两淮始诏户部措置先是滁州三县合水陆之田以顷计之三万九千有奇自绍兴十九年前开耕才千九百顷安行招集开垦所增遂倍乃擢安行为京西路转运判官安行除漕在三月壬寅</p><p>三月按是月丙申朔丁酉右承务郎王之奇之荀并特除名日历不载王之奇之荀所历官今据家传增入之奇送梅州之荀追所有官送容州并编管二人皆庶之子以其父责降身死撰造语言谤毁朝廷法寺鞫实故有是命臣尝闻长老言有告秦桧以之奇欲结客刺桧者由是得罪上因言庶为人□悖深沮休兵之议几误国事</p><p>壬寅直龙图阁提举台州崇道观叶三省落职筠州居住承节郎监临安府都作院王远除名高州编管先是三省尝与赵鼎王庶通书力诋休兵之议明州进士陈焘得其真迹并远遗三省犹子书并上之诏送大理至是法寺言三省等撰造语言谤讪朝廷秦桧进呈上曰此不可不惩庶后来者知畏乃有是命</p><p>癸卯龙图阁学士降授左朝请大夫提举江州太平兴国宫程瑀卒</p><p>己酉殿中侍御史林大鼐言比籴马榖以香引钱为籴本既为有司互用民亦不敢觖望第输纳溢所抛之数太多如江阴小垒视苗抛降苗不及七万石漕司抛下马料才三万三千石计今所输之数不啻十万石如湖州产茶诸县各有园户祖宗朝并无茶税州县旧来立岁额每亩输三斤巳自非法比年官司又于额外抑配园户茶引僧人茶钞武康一县园户买茶引每亩出钞三伯文足僧人买茶钞每名出钱三贯六伯文足而元额自若也江阴武康皆王畿之内所闻如此则岭海之外弊将若何一有诉于县县利其经费而不顾诉于州州受县之赢余而不问至诉之监司省部又为州县沉搁不行万一穷治其事不过以为事循前例当时创例作俑者官巳离任吏以徙死罪责不我及焉故州县得以安而行之欲望降诏申敕自约束后将创意循例者究治同坐庶几美意实惠同浃于民上曰此湏是守令得人秦桧曰陛下今日中兴内外无事所乏者循吏尔上曰然守令非人不可不治若置而不问则全无忌惮矣上又曰钱谷大计亦要户部得人朕观徽宗朝户部之职多自发运转运使擢用盖以经历民事谙练财赋故也大鼐所奏其令户部行下据实数收籴马料不得踰额卖茶不得抑配余从之
 徽猷阁待制提举台州崇道观董弅落职弅寓居宜兴而右谏议大夫章厦论寄居干挠县道弅为尤甚良民被害不可胜言故有是命</p><p>庚戌徽猷阁直学士致仕向子諲卒于临江军子諲既告老归玉笥之旧隐号曰芗林凡十五年而卒</p><p>辛亥上谓大臣曰近诸军多有拣退人数可取索招填今日虽息兵无事然武备不可去也 敷文阁直学士提举江州太平兴国宫林待聘卒</p><p>壬子右正奉大夫宋贶提举江州太平兴国宫依旧徽州居住从所请也</p><p>癸丑司农卿汤允恭面对言丰年屡应米价至贱下等人户无他商贩以钱输官遂成逋欠欲望降旨应民间下户畸零夏税及丁钱之类除依条赦倚阁外愿输米者官定时价而折纳之如系上供之数乞令常平司以钱兑籴后来随时出粜公私两利诏户部看详</p><p>丙辰直龙图阁知绍兴府汤鹏举罢以右谏议大夫章厦论鹏举以宅库欠卖酒钱而妄劾副将刘之仪致其死也</p><p>丁巳诏新除司农寺丞钟世明往福建路措置寺观常住绝产时住鬻度僧道牒已久其徒寖少而福建官自运盐其直颇贵于是民多私贩议者以为客贩可行遂命世明往本路措置凡僧道之见存者计口给食余则为宽剩之数籍归于官其后世明言自租赋及常住岁用外岁得羡钱二十四万缗诏赴左藏库熊克小历云明年庆远军节度使张澄帅福州复请于朝率还六七按会要世明元措置剩钱三十六万五千八百余缗已而澄乞添给童行人力米外实余三十三万九千余缗克误也</p><p>戊午资政殿学士提举江州太平兴国宫何铸薨后谥恭敏</p><p>己未秘书省校书郎董德元面对论高禖名为大祀而禖神乃位于坛下酌用一献恐非所宜望与青帝分为二坛庶可求昭格诏礼部看详</p><p>庚申徽猷阁待制提举江州太平兴国宫郑朴卒</p><p>辛酉诏四川监司州军今后募差管押纲运先选有行止可以倚仗官及召有行止付身圆备之人充保如押人侵使移易其保官与降两官元募差不当官吏降一官放罢所少钱物押人依法断罪仍估卖家资填纳如有未足数目于干系人名下追理从户部请也</p><p>癸亥宰执进呈大理寺主簿丁仲京面对劄子论远方州县预借人户税租有借及一二年者其间复以本色纽折见钱价又倍之输纳稍缓加以严刑上曰此多是州郡妄用若撙节不至如此可申严行下如违令监司按劾御史台弹奏</p><p>夏四月按是月丙寅朔丁卯殿中侍御史林大鼐论上饶知县吴芑阿徇余尧弼强市民田时尧弼以左中大夫家居</p><p>戊辰奏桧进呈上曰闻其人诉之台部可罢芑令本路监司根治上因言县令不法无由尽知巳谕言官以所闻弹劾矣</p><p>己巳司农寺主簿盛师文面对论顷尝指挥州县贫乏之家生男女不能赡养者每人支钱四千后改支义仓米一石然近于临安市井穷民未闻有得斗米千钱者况于乡村与夫穷僻镇聚望申严旧令咸以举行从之</p><p>癸酉右谏议大夫章厦试御史中丞殿中侍御史林大鼐试右谏议大夫</p><p>丙子端明殿学士签书枢密院事巫伋罢伋与秦桧居同乡一日桧在都堂偶问伋云里中有何新事伋不敢对徐云近有一术士自乡里来颇能论命桧变色谓伋曰是人言公何日拜相伋皇恐而罢章厦闻之即劾伋阴怀异意以摇国是林大鼐亦奏伋黩货营私于是并迁二人而伋以本职提举江州太平兴国宫章再上遂落职辛巳拜厦端明殿学士签书枢密院事中兴圣政吕中讲义曰巫伋术士之对盖恐輙及时事以触桧之怒故举泛言不切之事聊以塞责云尔而桧勃然变色遽嗾使言路逐之惟恐他人攘巳之位虽桧之猜狠忌刻不近人情然亦可以为依阿取容謟事权贵者之戒矣</p><p>壬午诏权知合门事孟思恭可与外任</p><p>乙酉诏宗子赵不辱令大宗正司庭训锁闭不辱寓居秀州与母妻夜游于市有右迪功郎吕褫者被酒冲行不辱怒殴之致死法当绞特贷之</p><p>丙戌孟飨景灵宫令宰执分诣时新宫未成祖宗神御皆寓于西斋殿故也</p><p>戊子监察御史宋朴守殿中侍御史</p><p>辛卯国子监主簿史才面对乞申严百官造谒之禁从之</p><p>壬辰秦桧奏庐州观察使王俊往在岳飞军中弹压有劳以为浙东马步军副都总管上曰飞当时欲具舟船入川有统制官说谕诸军乃止
 
右谏议大夫林大鼐言比者朝廷以福建寺观绝产上供钞盐委司农寺丞钟世明措置而远方盛传以为计口籍丁而沙汰之又谓更变盐法以杜绝私贩别致生事欲望降诏谕以至意诏言者论列福建住持请托之弊官盐科卖之扰令世明以使指行下州县照会</p><p>五月按是月乙未朔丙申上谓宰执曰昨治王继先卖布事极系利害恐诸将因而交结就克军人食钱偿之可谕与成闵今后有似此事并申枢密院</p><p>庚子诏故延福宫使保康军承宣使黄冕将合得遗表恩泽特赠保宁军节度使赐谥僖靖</p><p>辛丑右谏议大夫林大鼐言比来遐方多有健讼之人欺绐良民舞玩文法州县漕宪未结绝则申冤于部于台于省官司眩于偏词必与之移送重定外方往往观望为之变易曲直欲今后所讼如婚田差役之类曾经结绝官司须具情与法叙述定夺因依谓之断由人给一本厥有翻异仰缴所结断由于状首不然不受理使官司得以参照批判不失轻重而小人之情状不可掩矣将来事符前断即痛与惩治可使户婚讼简台省事稀亦无讼之一策也上曰自来应人户陈诉自县结绝不当然后经州经监司以至经台然后到省今三吴人多是径至省如此则朝廷事多可从所奏</p><p>癸卯左朝请大夫陈汤求知池州还论郡县以耕牛水车舟船农具估为家力视此等降差役科敷其交易买卖又重收税钱非劝农之本意乞委常平司紏察诏申严行下</p><p>丁未司农卿汤允恭罢以殿中侍御史宋朴论其褊急任私也</p><p>庚戌封婕妤刘氏为婉容新兴郡夫人吴氏宜春郡夫人刘氏并为才人宫中号婉容为大刘娘子才人为小刘娘子</p><p>癸丑金主使宣奉大夫刑部尚书行大理卿田秀頴安远大将军充客省使兼四方馆副使大允来贺天申节是月襄阳大水平地丈五尺汉水冒城而入右朝奉大夫知府事荣薿乘桴得免于是与转运判官魏安行议讲复环城古堤以捍水许之明年冬按四县之籍计田出力百亩一夫得三千余人减其田租十之二凡五旬有七日而毕计用工十五万有奇其长四十余里此据王之望记请复堤在十一月今并书
 容州奏野蚕成茧 右朝请郎主管台州崇道观曾恬卒 潼川府言涪城县进士马天祐庐墓孝行显著诏赐粟帛</p><p>六月按是月甲子朔戊辰右通直郎刘炎请换右职诏以为合门宣赞舍人炎初见十年正月 尚书左司郎中宋仲堪罢以殿中侍御史宋朴言其劾郑刚中狱事淹延且交结巫伋也 武翼郎合门宣赞舍人刘伉为右武郎干办皇城司以才人进封故迁之</p><p>壬申枢密院检详诸房文字陈相试尚书左司员外郎</p><p>丁丑宰执进呈右朝请大夫知嘉州王知远到任五事论四川铁钱至少自罢铸后见今嘉卭州及成都府各创都作院以嘉卭所产铁炭打造军器赴利州桩管数目不少今边事宁息望将两州依旧鼓铸小铁钱上曰知远所论于钱引实有利害可委总领所同本路漕臣措置后未及行知远白石人也绍兴三十一年卭州复铸钱</p><p>辛巳上谕大臣曰闻淮东被水民多转往淮西可令漕司赈济</p><p>壬午中书门下省检正诸房公事兼崇政殿说书陈夔试太常少卿时夔送伴北使甫还未及国门以忧去</p><p>乙酉奉安祖宗帝后神御于景灵宫太师尚书左仆射秦桧为礼仪使</p><p>丁亥右文殿修撰两浙转运副使赵不群卒</p><p>戊子上谓大臣曰检鼓两院近日绝少论利害文字恐有阻遏可下所属检察 大理少卿章焘面对乞申严暑月浣濯狱具之令从之</p><p>壬辰起居舍人权直学士院汤思退权尚书礼部侍郎 尚书礼部员外郎林机试起居舍人</p><p>是月尚书礼部侍郎兼侍讲陈诚之以母忧去先是秦桧尝谕诚之曰事有所闻可以片纸见喻盖桧方用告讦以擢人才诚之不领其意以此颇忤桧左朝散郎张九成时谪居南安军或问九成曰近日士大夫气殊不振曾无一言及天下事者岂皆无人材耶九成曰大抵人材在上之人作成若摧抑之则此气亦索有道之士不任其事安肯自辱哉秦公方斥异已大起告讦此其势欲杀贤者然未必不反激人之言子姑俟之
 敷文阁直学士知泸州冯楫卒楫素佞佛晚岁尤甚以傅会和议故为秦桧所厚帅本路者凡八年</p><p>秋七月按是月癸巳朔乙未右承议郎知秀州郭瑊直秘阁</p><p>丁酉左朝奉郎提举江州太平兴国宫刘一止复秘阁修撰致仕一止以疾笃告老故有是命</p><p>壬寅右谏议大夫林大鼐言臣伏读天圣诏书令流内铨裁内外岁举员数文臣待制至侍御史武臣观察使至诸司使举吏各有等数毋得輙过而被举者须有本部长吏乃得磨勘详此即知天圣以前朝廷常参官皆得举人不限内外亦无员数其时磨勘京官用考第少而举员亦不多言者忧其名器冗滥至是颇有裁减皇祐中旋增四考为六考增二员为五员非本部长贰吏毋得輙举立为永式乃今日见行条法也然古今异时法无一概仁祖朝科目人少磨勘者稀行之数十年人无淹滞法亦流通也自熙丰宣政间已有论列其不便者矣中兴之初恩或非泛人得侥幸有以从军而改秩者有以捕盗而改秩者有以登对而改秩者今则朝廷清明无事慎惜名器改秩无他只有荐举一路而贪躁者速化廉静者陆沉法诚祖宗之法不知入流寖广数倍如祖宗之时也臣欲取考第员数增减以便之增一任者减一员九考者用四十二考者用三十五考者用二若二员则保举之古法不可减也如减举法行中湏实历县令不得仍请岳祠其或负犯殿选自如常坐士有应此格者行无玷缺年亦蹉跎无非孤寒老练安义分之人收奖老成不为滥恩如臣管见足采欲望付有司看详而条上之以取圣断庶几中外弭奔竞之风士夫绝滞淹之叹诏吏部看详申省</p><p>甲辰将作监主簿孙祖寿面对言祖宗荐举格法尤重亲民之官近岁格应荐举者既未必能一一知人而生毙日滋遂有踰越举员之数重发奏牍以掠虚惠其被举者往往争先到部密赂胥吏故散举主以绝后至甚至于昧其所知公纳厚贿使守节寒士甘心遐遗其违圣化败士风也明矣欲望申饬有司增重法令有犯必行诏刑部申严行下其受贿一节立法申尚书省其后本部请以受所监临财物论著为令从之十一月丁巳立法</p><p>乙巳上曰闻四川所起禁卫军所费多出于军众可劄下总领司应副都官员外郎刘澉面对乞戒监司郡守以时检举奉行宽恤诏书从之 武翼大夫贵州剌史兼合门宣赞舍人韦谊落阶官提举佑神观修武郎韦为武翼大夫高州剌史提点佑神观渊子也</p><p>丙午祠部员外郎李岩老面对论士大夫奔竞望令有司复举谒禁之条而必行之诏申严行下</p><p>丁未诏在部注授知州铨量过期六十日不到许以次人搀注听其别射家便差遣以吏部郎中沈虚中面对有请也先是有诏铨量因民事被罪及癃老疾病之人而授阙者或迁延不赴故虚中以为言</p><p>辛亥左朝散大夫知眉州邵博罢先是直徽猷阁程敦厚废还里居专以持郡县短长通赇谢为业及博为守貌礼之而凡以事来輙不答敦厚衔之会直徽猷阁成都府路转运副使吴坰从襄阳来多以襄人自随分属郡取俸博独不予敦厚知坰怒乃为匿名书讦博过恶及其帷箔等数十事遣人持寘成都客舍坰得之大喜劾于朝诏罢博令成都府究其事前是坰已捕博送成都府司理狱司理参军韩抃懦不及事坰择刻深吏签书判官厅公事杨筠主鞫之眉州兵马都监邓安民以勤力为博所知主帑庾之出入首捕寘狱中数日掠死博惧每问即承提点刑狱公事周绾知其冤亟诣狱疏决博乃得出阅实其事但得以酒馈游客及用官纸劄过数等事狱上博坐降三官敦厚事并以洪迈夷坚志修入</p><p>甲寅殿中侍御史宋朴言今日郡县有便文之毙自省部以至监司郡县更相逭责初无体国之实县则众责所归文移尤峻且数号为纸鹞为县之人自非特立独行者则便文以罔民此毙不革实害治之大者望陛下与大臣讲求所以革之之术申严行下从之</p><p>乙卯诏仲冬荐献永佑陵等攒宫及检察禁地就差大宗正丞冯至游故事太常少卿以春秋二仲行园陵至是太常官全阙但以秘书省著作佐郎丁娄明兼权娄明请于朝至游供职绍兴就遣之也</p><p>丁巳右谏议大夫林大鼐言武臣奏荐多出军中军中爵秩高而少族姓凡有奏荐同姓皆期功异姓皆中表市井暴富者咸附会以进寨帅栅长利其高赀犬牙相错蒙蔽有司欲乞系军中奏荐湏经统辖长官结罪保明庶少歛戢诏吏部措置
 
是日虔州军乱初江西多盗而虔州尤甚故命殿前司统制吴进以所部戍之虔之禁卒尝捕寇有劳江西安抚司统领马晟将之与进军素不相下会步军司遣将拣州之禁军而众不欲行有齐述者以赂结所司选其徒之强壮者以捕盗为名分往诸县夜两军交斗州兵因攻城作乱杀进晟遂焚居民逐官吏守臣左朝议大夫余应求之父安行年八十余矣避乱坠堑死应求遂以丁忧为辞而去于是叛军据城自守安行少笃学年二十余举进士甲科遂挂冠去学者号为石月先生</p><p>庚申宣州观察使主管侍卫马军司公事成闵特转行一官以景灵宫成闵与督役故也修内司两浙转运司官吏第赏有差 敷文阁待制知潭州沈昭远卒</p><p>辛酉司勋员外郎兼权国子司业孙仲鳌言今日习礼之士比之他经十无一二以前举言之天下荐名于礼部者凡二千七百五十余人而习礼记止四十人习周礼止五十人可谓鲜矣窃恐礼学寖以无传此亦扶持斯文者所当深虑也望令州郡有能明习二礼者优加延请使主讲说以为学校劝率及令将来科举考校并省试官究心诱进毋以所习者少或遂废之则经学幸甚诏礼部措置</p><p>壬戌秘阁修撰提点佑神观秦埙为右文殿修撰直龙图阁提点佑神观秦堪为秘阁修撰以桧辞免奉安神御加恩也</p><p>八月按是月癸亥朔乙丑右朝请郎添差通判平江府张子华提举福建路市舶子华叔献子也 右迪功郎吴曾充敕令所删定官</p><p>丙寅宰执进呈比部员外郎李泳面对劄子论淮西田畴高原去处旧有陂塘以资灌溉今垦辟虽广而未究水利若使民户自行开浚窃恐方集之人有伤其力望诏有司俾于农隙官给钱米以浚治之上曰闻诸郡陂湖蓄水去处如绍兴及淮南往往为民侵占虽目前州郡获利恐二三年后无水溉田即为害不细矣泳所奏可下本路常平司措置</p><p>丁卯大理正孙敏修面对论州县推鞫强盗间有捕盗官希赏求嘱狱吏非理鍜炼平人致诬服其罪望申严法禁令监司常切觉察从之</p><p>辛未诏文武官应得酬赏及选人依法改官令吏部先次开具格法申取朝廷指挥绍兴二十六年正月己巳不行日历不载此事今追书之</p><p>壬申泉州观察使提举台州崇道观潘长卿利州观察使提举台州崇道观潘粹卿阆州观察使带御器械潘端卿并为承宣使长卿宁江军粹卿建宁军端卿昭信军武翼大夫高州剌史潘清卿落阶官为荣州剌史武翼大夫贺州剌史潘墨卿武翼大夫吉州剌史潘才卿并转一官升团练使墨卿成州才卿忠州自长卿以下皆吴国长公主之子特推恩也</p><p>甲戌右谏议大夫林大鼐兼侍讲殿中侍御史宋朴兼崇政殿说书</p><p>乙亥监察御史魏师逊面对论州县二税揽纳邀阻之毙诏申严行下</p><p>己卯江西安抚使张澄言虔州兵乱诏鄂州诸军统制田师中速遣兵仍合澄集本路兵擒捕后二日又遣殿前司游奕军统制李耕将所部千六百人往讨之熊克小历八月殿帅杨存中奏据本司统制官吴进申虔州将兵反按日历称齐述者因步军司差官拣兵因紏合攻打州城逼杀本州驻劄殿前司统制官吴进并安抚司统领官马晟遂据城纵火不知何以却是吴进申到也当求它书参考
 大理正张＜娚紧耍久娑月奂木邮看蠓蛴氪笮蘸兰疑扰村民小不如意即送都保锁缚捶楚乞委守令禁止诏申严行下</p><p>辛巳利州观察使御前前部统制王彦知阶州依旧节制绵剑州屯驻军马以都统制吴璘荐举从四川安抚制置司保明也</p><p>丙戌尚书司封员外郎兼权国子司业孙仲鳌为大金贺正旦使合门宣赞舍人陈靖副之吏部员外郎李琳为贺生辰使忠州防御使带御器械石靖副之靖开封人也</p><p>丁亥右武大夫忠州团练使提举台州崇道观赵子彦卒于是恩平郡王璩以忧去官</p><p>戊子上谓大臣曰比累禁私商泛海闻泉州界尚多有之宜令沿海守臣常切禁止毋致生事 大理寺丞郭唐卿面对论远方州县狱具多不如式望申严法禁从之</p><p>庚寅敷文阁待制知潼川府沈该移知夔州该初为秦桧荐引及登侍从上颇知之桧忌之故出于外</p><p>九月壬辰朔哲宗贤妃慕容氏薨</p><p>癸巳大理寺丞黄子淳面对乞申严民间生子不举之禁从之</p><p>乙未诏殿前司左翼军统制陈敏以所部讨虔州叛兵先是叛兵突出径走南康军而寓居左朝奉郎田如鳌为其所得遂复还据虔城时李耕才至江东而敏驻温陵被本路安抚司檄以所部千五百人护闽境于是领殿前都指挥使杨存中言敏本虔人且尝于江西捕寇有功望令进兵与耕并力讨贼乃以如鳌权江西提点刑狱公事令即城中抚定之</p><p>丁卯左朝奉郎周楙言前任知蕲州从士民之请修复河堤以捍水势工费已具望委州县就农隙兴役上可其请因谓大臣曰不独蕲州凡沿淮有当备水患去处悉令漕臣同守臣措置</p><p>戊戌都官员外郎刘澉言法有按问欲举自首之条所以示民自新之路而断狱者易以得其情也然所至奸吏于丽罪者或告以按问之法而取其货赂或略其减等之因而置之重辟犯罪虽同断狱乃异望特降旨应丽罪者先以长吏亲问责其情实而后送狱庶几愚民不为奸吏所陷诏刑部措置申省</p><p>癸卯右谏议大夫林大鼐言兵弛久佚主将輙移其力而他役之今有伐山为薪炭聚木为＜孇q渒＞筏行商坐贾开酒坊解质库名为赡军回易而实役人以自利甚者至有差借白直为厮隶之贱供土木之工不知其数望诏中外将帅遵守祖宗条法仍取约束未尽者增广而峻行之诏刑部检坐见行条法行下诸军遵守内借人一节借者与借之者并同罪</p><p>甲辰太府寺丞徐琏面对乞严责诸县于公差常赋之外毋得侵扰保正诏申严行下</p><p>丙午升广州香山镇为县从本路诸司请也</p><p>戊申升桂阳监为军</p><p>己酉殿中侍御史兼崇政殿说书宋朴为侍御史朴甫受命即劾端明殿学士签书枢密院事章厦多纳贿赂引致市井小人以为肘腋平居备位充数未见有害一旦临大利害内怀奸邪外肆谖险必致败事而后已右谏议大夫林大鼐亦论厦斗筲小器一旦致身宥密之地议论喧然皆曰章新妇也作两府言厦为人踧踖无仪矩也况又背公营私附下罔上朝廷机密无不漏泄望亟加黜责以为贪懦素餐之戒</p><p>癸丑章厦以本职提举江州太平兴国宫章再上遂夺职厦入枢府才九十三日</p><p>甲寅秦桧进呈左右司状伏睹章＜婠勶-釒＞其间大理少卿章焘敕令所删定官吴悌并为章厦心腹之交以剌报事端窃虑逐人难以依旧存留在任欲乞并与外任宫庙差遣从之以左右司按朝士前所未有是时陈相为左司员外郎右司阙人不知权官为谁当考相此月已未除权吏部侍郎</p><p>乙卯秘阁修撰致仕刘一止上中兴圣德诗擢一止敷文阁待制</p><p>戊午国子监主簿史才充御史台检法官用侍御史宋朴请也</p><p>己未右谏议大夫林大鼐试吏部尚书仍兼侍讲 尚书左司员外郎陈相权吏部侍郎</p><p>庚申尚书比部员外郎李泳守左司员外郎</p><p>冬十月壬戌朔侍御史兼崇政殿说书宋朴试御史中丞 御史台检法官史才为右正言 监察御史魏师逊守殿中侍御史</p><p>初殿前司游奕军统制李耕左翼军统制陈敏副将周成鄂州副统制张训通池州统领崔定殿前司摧锋军统制兼知循州张宁皆以兵至虔州城下而敏所部统领官元＜娡跛龋菊剿兰榷权江西提点刑狱公事田如鳌在城中与贼党齐述谋诛首乱者萧颙等四十余人即以抚定闻于朝耕往受其降述等列拜城上而终不肯出有诏如鳌果是抚定令素队赴军前与免究诏耕谕述等速出降即不进兵述欲听命为其子所制但列众于城上声喏而拜终不肯出是日壬戌如鳌自出城与耕相见耕遂留之有父老数十人诣耕乞令如鳌复入耕叱之去因密言贼已穴地道欲出犯官军宜防之耕即以其兵二百人送如鳌还南康军甲子召如鳌及左朝请郎施钜并赴行在</p><p>丙寅御史中丞宋朴兼侍讲熊克小历于癸酉始书朴除中丞盖误</p><p>壬申左宣教郎杜师旦添差通判处州日历绍兴二十五年丙子凌哲奏杜师旦知天台县赃行僭侈守臣萧振对移临海县丞师旦怨振遂撰缪政录纳于故相曹泳劾之振以是得罪师旦通判处州又除浙西提举以事考之哲所言当不妄振落职池州居住在此后八日</p><p>癸酉左朝请郎京西路转运判官兼提刑提举常平茶盐等公事魏安行特转一官以前知滁州开垦荒田二千余顷推恩也</p><p>甲戌御史中丞兼侍讲宋朴充端明殿学士签书枢密院事朴自抚州学官召还甫踰年而执政 直秘阁新知虔州逄汝霖改差主管台州崇道观以本州军贼窃发避事不即之任故有是命 忠州团练使殿前司游奕军统制李耕为龙神卫四厢都指挥使知虔州</p><p>己卯直秘阁知临安府赵士粲言本府地分阔远欲更增置三十五铺共作一百五十铺巡警盗贼所有合添兵级乞于行在殿前马步三司军兵内与本府相兼差拨从之</p><p>庚辰诏责授建宁军节度副使昌化军安置李光依已降指挥永不检举徽猷阁待制知台州萧振落职池州居住从政郎杨炜特贷命追毁出身以来文字除名勒停永不收叙送万安军编管初光既参大政炜以朝廷和议为非作书欲献光先见振言其意光不答及是振知台州炜为黄岩令政颇有声振每闻炜大言无顾畏则击节称善遂荐炜改秩又移书浙东提提点刑狱公事秦昌时俾同荐之昌时桧犹子也因嘱吏密语振曰炜尝以书责光及太师昌时其侄义不当举如待制亦不可举也振曰吾业已许之岂可中辍炜在官鉏治□恶无所贷俄县吏得炜书有诋桧语昌时闻于朝诏送大理寺仍下所司发卒大索炜家得所草万言书语益切炜上光书巳见绍兴九年正月炜具伏绍兴八年在临安府闻朝廷讲和邻国炜以为非是欲撰造语言作书上光言更改讲和之意以规进用时振任侍御史炜因见振先说书意振答云亦恐敌人难信公书意甚好遂作书上光光览书遣人传语炜谕以不及答之意刑寺奏炜当死上特宥之其兄左从政郎炬亦连坐除名炜徒步赴贬所至抚州病士人邹陶见之舁致其家出白金以赆乃得去炜植子陶余子也余宜广人故殿中侍御史孙觌撰炜墓志载此事于十九年盖误炬二十四年二月编管
 入内东头供奉官干办内东门司王晋锡还所寄资为正侍大夫崇庆军承宣使带御器械</p><p>辛巳左承议郎诸王宫大小学教授陆升之知大宗正丞秦桧以其讦李光故用之诏广州见任官将钱物寄附纲首客旅过蕃收买物色依敕徒二年断罪此以绍兴二十年十月五日户部状修入</p><p>壬午左朝散大夫知盱眙军龚鉴直秘阁再任</p><p>丁亥右通直郎添差通判严州郑珙直秘阁合门宣赞舍人潘尧夫为右武郎尧夫正夫弟珙珏子也娶吴国长公主之女主为请而命之 右承直郎新监太平惠民北局张昉令吏部日下添差远小监当差遣以右正言史才论其专事口吻撰造不根恣为毁誉动摇人情故也</p><p>是月李耕始受知虔州之命耕既往攻城犹冀就招安贼曰健儿辈初只缘与吴统制下人争今作过已至此纵招安朝廷亦不放也时城中细民皆绝食每日为贼役者才得一二升间有出投官军又为贼所杀上谓宰执曰前日差耕知虔州甚当使百姓知已有知州心有所归也上语在甲申今联书之</p><p>十有一月辛卯朔左朝请郎施钜为监察御史 左朝奉郎田如鳌为广南西路提点刑狱兼提举常平同提举本路监事</p><p>辛丑左朝奉郎知常州钱周材献绍兴圣德诗诏周材充集英殿修撰</p><p>癸卯左朝奉郎凌景夏知筠州景夏在馆中与秦桧异论闲居凡十余年</p><p>戊申合祀天地于南郊赦天下</p><p>乙卯吏部尚书兼侍讲林大鼐言武林江山之会大江潮信一日再至顷者江流失道滩碛山移潮与洲斗怒号激烈一城为之不安枕虽诏守臣漕司专意堤埽日计营缮才成即决不支年岁臣以为南至龙山北至红亭二十里间乃潮势奔冲之下流正迎敌受患之处虽缮治无益也望选历练谙达之士专置一司博询故老讲究上流利病古今脉络而后兴工或者以谓钱塘之潮应有神物主之葺庙貌建浮屠付之有司此亦易事时六和塔坏又伍员祠以火废故大鼐及之辅臣进呈上曰恐浸淫为害可令乘冬月水不泛溢时治之为易又旧有塔庙阴以相之虽出小说亦不可废宜付礼部看详熊克小历先是林大鼐在言路尝奏钱塘江浸淫为害十一月壬寅上谕宰执云云日历十一月二十五日乙卯常朝宰政进呈吏部尚书兼侍讲林大鼐劄子武林江山之会云云上曰大鼐所奏可令临安府同转运司措置礼部看详不知克何以差互如此</p><p>丁巳秦桧进呈起居舍人林机轮进故事不务论思献纳专怀怨望诏与外任乃以机知信州上因语及庞翼教人学道如机者信其邪说遂忘上下之义机既出外如翼者本军中人亦不可留在此为士大夫尚以邪说动之何况军伍中也庞翼事未见当考
 
太常卿兼权户部侍郎徐宗说权尚书户部侍郎宗说颇有心计吏不能欺然附秦桧以至从官常为桧营田产时人因目宗说为庄客熊克小历误载宗说乞令州县补常赋在此年今移入二十三年闰十二月丙午
 中兴圣政吕中大事记曰徐宗说为户侍为桧营田产时人目之为庄客而侍从皆其私人矣 
是日忠州团练使知虔州李耕引兵入城虔州平时诸军既集而江西马步军副总管刘纲右宣教郎统押池州土豪乡兵邓酢皆在兵间耕招降不听率诸军登城收叛卒尽诛之翌日辅臣进呈上曰朕思虔贼闭城已四十日城中乏食可谕杨存中速令济师庶几良民得免困苦于是遣前军统制苗定等率兵五千马四百往听耕节制定等未至闻贼平乃还熊克小历载李平虔州在此月乙卯按日历称贼自七月乙卯窃发至十一月丁巳收复凡一百十二日今从之贼之始作也其徒侵轶旁郡或劝左朝散郎南安军居住张九成徙避之九成曰吾谪此邦死分也何避焉守贰拒贼未得计请于九成曰此为广南要冲失守则郡以南皆贼区策将安在九成曰僻小寡弱难与争锋今闻贼寨水南夜募善泅者火攻之俾其众惊扰则宵遁必矣用其策贼果散走贼之未平也右宣教郎知醴陵县鲜于广曰是五日可至吾邑告于府请以所部兵列境上留民租于县以为食提点刑狱司复命五里建一楼民持更其上广曰是当为六十八楼重费民不可且盗必从官道来耶独取乡保伍之壮者选其豪六十领之它盗亦不敢犯广晋原人也</p><p>戊午右武大夫和州防御使带御器械杨公恕落阶官与在外宫观以公恕自言遭遇二十六年除随龙推恩外即不曾非泛稍沾恩霈故也
 
资政殿学士知建康府杨愿薨先是愿守宣城其表弟王炎调蕲水令往见之醉中偶谓愿曰昔尝于吕丞相处得公顷岁所通书其间颇及秦丞相之短尚记忆否愿闻之色如死灰自是留炎不得去炎患之会愿移守金陵燕监司大合乐守卒皆怠炎即青溪得客舟而去愿觉既失炎忧挠成疾至是薨炎安阳人竞弟也竞已见绍兴二十年十二月</p><p>十有二月辛酉朔诏岁减夔路及蒲江淯井两监盐钱八万二千缗有奇夔路盐每斤减二十钱共为二万七千余缗事初已见十七年蒲江减四万四千余缗淯井元额八万七千余缗今减八分之一 昭信军节度使知大宗正事权主奉濮安懿王祠事士夽言久在疾告愿上大宗正印及主奉职事从之</p><p>癸亥封刘才人祖母太安人耿氏为咸宁郡夫人吴才人母裴氏为齐安郡夫人以二才人进封特推恩也</p><p>乙丑直秘阁韩膺胄知太平州代还言州县小吏喜怒自私驱无罪之人不白长官而系于狱谓之寄禁望申严按察诏刑部立法申省</p><p>己巳右通直郎林一飞为枢密院编修官 诏睿思殿祗候使臣自今增二人旧以二十人为额至是以慈宁殿使臣二人兼充故也 中亮大夫建州观察使韩京提举台州崇道观 太尉安庆军节度使提举万寿观邢孝扬薨谥忠靖</p><p>癸酉殿中侍御史魏师逊言近士子有因守令亲识旋置田产临时便作本贯应举或守臣直以他处士子姓名冒令教官以次保明望申饬州县仍令监司按劾其士子冒贯得举亦乞严赐行遣诏礼部措置申省</p><p>戊寅进士王积特补右迪功郎积父雱以右奉议郎通判兴国军而死积上书乞推恩上曰此王云之侄云奉使极效忠率先众人勤事而死于难兼系潜藩之旧理宜优恤乃有是命</p><p>壬午左奉议郎杨偰直秘阁主管佑神观</p><p>癸未秦桧进呈四川总领所申诸路欠绍兴十七年以前折估籴本等都计钱引一百二十九万余缗米九万八千余石绫绢一万余匹虽已权住催理终是挂欠恐州县别立名色暗行拘催欲乞尽行蠲放从之按十七年以前官物久已蠲放不知本所何以方有陈乞当考</p><p>丙戌太师秦桧辞免进大宗正司敕加恩诏封其次孙女为和国夫人孙女夫将仕郎吴益为右承务郎</p><p>丁亥免解进士袁敏求杖脊送海外州军编管坐撰语言故也上曰小人妄生是非既得其罪当行遣以为惑众者之戒</p><p>戊子金主使太子詹事张利用广威将军尚书兵部郎中兼四方馆副使诺延温都子敬来贺明年正旦</p><p>是岁宗室子赐名授官者十有八人
 诸路断大辟十六人 
福州旧法民岁输钱而受盐于官其后不得盐而输钱如故民多私鬻以给食而官亦不问至是龙图阁直学士张宗元知州事始再榷盐犯法者滋多人不以为是二十七年三月甲申所书可参考安抚司属官胡宪上书于宗元告以为政大体宗元不悦久之宪请岳祠而去</p><p>建炎以来系年要录卷一百六十三</p><p>建炎以来系年要录卷一百六十三金人地名考证</p><p>诺延原书作耨盌与金史同并误今改正&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235607.html' class='pagedaohang'>【上一篇】<i>:卷一百六十四</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235605.html' class='pagedaohang'>【下一篇】<i>：卷一百六十二</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>