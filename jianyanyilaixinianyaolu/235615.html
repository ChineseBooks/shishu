<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百五十四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百五十四</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235616.html' class='pagedaohang'>【上一篇】<i>:卷一百五十五</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235614.html' class='pagedaohang'>【下一篇】<i>：卷一百五十三</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十有五年秋七月乙巳朔罢夔路军兴以来所置酒店以＜嶅彩见＞民力用四川宣抚副使郑刚中奏也夔路旧无酒禁为场店者百四十余所而已建炎末增至六百余然土荒民少人不以为便刚中既以本司钱四万余缗代拨赡军遂弛其禁</p><p>丙午右承务郎新添差浙东安抚司干办公事司马伋言建安近刊行一书曰司马温公记闻其间颇关前朝故事缘曾祖平日论著即无上件文字显是妄借名字售其私说伏望降旨禁绝庶几不惑群听诏委建州守臣将不合开板文字尽行毁弃伋特迁一官初范冲在史馆上</p><p>出光记闻命冲编类进入冲言此书虽未可尽信其有补治道亦多乃缮写成十册上之至是秦桧数请禁野史伋惧罪遂讳其书然其书卒行于世伋迁官在是月辛亥今并书之范冲编类记闻不得其时巳附见绍兴六年八月己亥</p><p>丁未右朝请大夫知泉州吴序宾奉诏条具便民事件言泉南七县盗贼者四本州虽军储不足而义仓见存七万石欲开仓赈贷而常平司执以灾伤七分之法至今人未被赐欲比附每县给三千石赈贷四等以下人户给事中李若谷等请每县给二千石如所奏从之</p><p>戊申复置利州绍兴监岁铸钱十万缗以救钱引之毙用四川宣抚副使郑刚中请也刚中言祖宗朝立法约四川所有见钱对数印造钱</p><p>引使轻重相权昨因军兴调度滋广印造寖多又有司申请为阙鼓铸本钱遂废罢钱监其金州一带铜钱迤逦透入利路相兼转用铜钱不多有而民间铸造农器锅釜及供应官司军器积日累月销镕川钱殆尽以致剑外州县全阙见钱行使窃恐称提不行牵连以里州县引法毙坏有误国事＜婠勶-釒＞奏不待报遂行刚中以利州山林多铁炭易集乃命本路转运判官王陟董其事置监官检勘监门物料库官等六员军匠五百人后增铸至十五万缗大钱千重十二斤小钱千重七斤有半岁用盐官钱七万缗三路称提钱二十四万为本率费钱二千而得千钱云</p><p>辛亥执政进呈处州守臣徐度准诏条上便民事件上曰因此亦可以观人才如议论平正留心国事其说自然可见不然矫讦迂阔者亦可见也
 
左承奉郎主营台州崇道观陈鹏飞除名惠州编管侍御史汪勃奏鹏飞前在礼曹陛下崇东朝之养推尊徽称礼有自来鹏飞深切讥议殊不知先帝之三妃九嫔秩等公卿固与庶人之一妻一妾异鹏飞敢为妖言妄自标目无所忌惮大逆不道望投畀荒裔以为造言乱众者之戒故窜之</p><p>壬子直秘阁新提举淮南东路茶盐公事钱端礼为两浙路转运判官端礼自明州通判改除过阙入见论湖塘利害望特诏所部专责丞佐广求水利之源乃有是命
 
时秦桧议乾鉴湖为田云岁可得米十万斛上谓若遇旱岁无湖水引灌则所损未必不过之桧乃止乾鉴湖事以日历绍兴二十九年十月辛未所载上谕王纶语修入不得其年且附端礼论水利之后</p><p>癸丑成州团练使干办御辇院吴盖为建州观察使提举佑神观</p><p>甲寅左朝奉郎提举江州太平观吕本中卒</p><p>乙卯权户部侍郎王鈇言应军事补官之人欲令本县验实如属冒滥即令改正隐庇者抵罪以富民避役者众故也</p><p>丙辰诏学士院案籍令监修国史官取索点检此必有所为当求他书参考 左承事郎新签书镇江军节度判官厅公事刘章为秘书省正字章解褐即入馆异数也熊克小历载章除正字在十月亦因题名所书而不详考也克又云章不待一任回便除馆职盖用陈诚之例亦误章此时未到任也</p><p>丁巳兴化军守臣汪待举条具便民事乞蠲本军诸邑渔人所输□□扈税及浦生之草采者毋令出钱从之</p><p>戊午诏庐光州上供钱米展一年用转运司请也上曰人皆知取之为取而不知予之为取若稍与展免俟其家给人足税歛自然易办淮南平时一路上供内藏r绢九十万匹有奇至绍兴末年才八千匹尔 故迪功郎杨世永赠右承务郎官一子以前任端溪尉死于盗也</p><p>己未故武德大夫赵德赠右武大夫果州团练使以捕虔寇闽中死于阵也其徒九人皆赠官录子孙有差</p><p>甲子故右迪功郎汪位赠右承务郎官一子位为濠州司理参军死于难故录之</p><p>乙丑权尚书礼部侍郎宋之才充敷文阁待制提举江州太平观从所请也</p><p>丙寅楚州为捕盗官乞依元旨推恩秦桧曰赏有定格固难易也上曰信为治道之本若不坚守出令其谁信之</p><p>丁卯大理寺丞周赞面对乞戒监司郡守毋得增吏扰民诏申严行下</p><p>戊辰两浙转运判官吴坰条具便民事乞令常平司支借钱谷劝民浚决华亭等处沿海三十六浦以泄水势庶无渰损民田之患诏可后十余年乃克行之</p><p>己巳秦桧进呈放免四川转运司因赡军借用常平钱十三万缗桧言近来户部岁计稍足盖缘休兵朝廷又无妄用故也上曰休兵以来上下渐觉富贵大抵治道贵清净人君不生事则天下自然受福桧曰舜无为而治陛下得之矣</p><p>是月金国旱飞蝗蔽日诏蠲民租</p><p>八月甲戌朔左朝议大夫知池州魏良臣条上便民事言今民间有合零就整钱如绵一钱令纳一两绢一寸令纳一尺之类是正税一分阴取其九也乞折帛钱并输实数更不合零从之 秘书省著作郎兼普安郡王府教授赵卫守起居郎钱周材试起居舍人 诏枢密院准备</p><p>差使使臣以百五十人为额三年为任比旧减五十人其已满愿就外任者听 徽猷阁直学士提举江州太平观唐煇卒</p><p>丙子上与大臣论事因曰朕谓进用士大夫一相之责也一相既贤则所荐皆贤矣杨愿曰陛下任相如此盖得治道之要上因论史事秦桧曰是非不明久矣靖康之末围城中失节者相与作私史反害正道壬子之后公肆挤排不遗余力然岂知人臣遭变夫岂得已上曰卿是时独不推戴异姓围城中人自然不容愿曰桧非独是时不肯雷同宣和间耿延禧为太学官以其父在东宫势倾一时士皆靡然从之以徼后福独桧守正虽延禧倾害略不为之易节桧曰臣尝闻范仲淹与其友书云致意某官为渠作东宫官不敢通书惟圣主于忠义之臣与夫失节之</p><p>徒灼然如此诚立国之本也臣谨按范仲淹祥符末登第终真宗之世为小官自为陈州通判以至执政而薨仁宗未有子安得有东宫官桧之诞妄无稽皆此类也 尚书右司郎中林乂权吏部侍郎右司郎中钱时敏权工部侍郎</p><p>丁丑秘书省著作佐郎兼恩平郡王府教授王墨卿魏元若并兼普安恩平二王府教授 司空员外郎胡涓面对乞去诸邑害民二事一曰输纳官物不销簿二曰催科輙付巡检司诏申严行下</p><p>戊寅江州观察使镇江府驻劄御前游奕军统制刘宝降授果州团练使别与差遣都统制王胜劾宝擅伐民木及强剌平人充军故责之</p><p>己卯诏自今太学及州县释奠先圣并令宗子侍祠用诸王宫大小学教授陈孝恭请也</p><p>庚辰枢密院检详诸房文字王循友守尚书右司员外郎仓部员外郎韦寿成为枢密院检详诸房文字</p><p>丙戌龙图学士知宣州秦梓为端明殿学士再任土居右朝请大夫章元崇率六邑士民诣阙借留故有是命
 
左朝散大夫知南康军张元礼乞免牛税一年上曰天下之物不当税者甚众如牛米柴面之类是也秦桧曰去岁浙中艰食陛下令不收米税故江西客贩俱来所全活者不可胜计元礼侯官人也熊克小历附此事于九月丙辰恐误</p><p>丁亥左朝散大夫提举江州太平观黄龟年卒 国子监丞文浩面对论诸州教授与诸生难疑答问于群经宜无所不通乞自今试教授并于六经中临时取二经各出两题不拘义式以贯穿该赡为合格戊子诏礼部看详行之九月己巳依奏</p><p>辛卯诏诸路州县出限归业人户其元弃田产可照者尽行给付见有人承佃及官卖了当即以官田之可耕者比仿给还先是诏限十年至是知兴国军宋时条上便民事乞宽展年限以招归业之人故有是命</p><p>壬辰沂州防御使殿前司左军统制李捧特降一官坐擅遣官兵回易故也</p><p>甲午大理评事黄子淳面对言自渡江以来宗室散处外州多居民间或在僧寺陶染浇薄不足上副陛下亲睦之意望依两京例于江浙湖南帅司各置敦宗院以地里远近遣居之董以宗长训以师儒庶几不致失所且获被教养悉为良善事下礼部不果行</p><p>己亥权户部侍郎王鈇言常平之法本以抑兼并备水旱科条实繁其利不一有义仓和籴之储坊场河渡之入以产制役欲使平均以陈易新俾无红腐一有饥馑则开发仓廪以济艰食岂一主管官能胜其任哉建言者将欲省官而主管巳复将欲省吏而胥徒如故独罢一提举官而奸弊百出州县苟且无所畏惮封桩钱物借贷移易多致陷失凶年饥岁赈济之法漫不加省今虽隶于宪司而狱讼繁夥不能究心望复</p><p>置提举官庶良法美意不为虚文乃命诸路茶盐官改充提举常平茶盐公事惟四川广西以宪臣淮西京以漕臣兼领仍令检察所部州有擅用常平钱物者按劾以闻四川等处兼领指挥在九月辛亥点检钱物指挥在八月壬寅今并书之
 直秘阁知盱眙军沈该为淮南路转运判官兼淮南路提点刑狱公事 直秘阁淮南路转运判官汤鹏举知常州 
右宣义郎干办行在诸军粮料院毕良史知盱眙军良史入辞诏加直秘阁良史除职在九月丁巳</p><p>庚子给事中兼侍讲李若谷为敷文阁直学士枢密都承旨仍兼侍讲</p><p>辛丑增太学弟子员二百人以国子司业严抑有请也通旧为九百人</p><p>九月戊申故中大夫吕由成特赠左通奉大夫官其家二人由成尝知袭庆府死于难</p><p>己酉清远军节度使建康府驻劄御前诸军都统制王德添差两浙东路马步军副都总管德既黜张子盖又并取张俊所属爱将马立顾晖而罢之俊怒诉诸朝秦桧亦忌其勇乃有是命先是德言本司游奕军隶马军司巳久乞将牙兵亲随搭材等为一军以补游奕之阙从之德遂以中军正将张振为游奕军统制振河内人敌陷两河振聚众得百余人由喜儿湾渡河直趋襄阳诣镇抚使桑仲仲以为诸军都提举李横</p><p>代为镇抚使与振有隙振乃走板江归于解潜为潜中军统制潜召归振至行在遂隶张俊军中俊以为准备将后迁正将至是德拔用之张振事以赵甡之遗史附入但甡之称王德置游奕军在十六年恐误今且附德罢时</p><p>庚戌宁州观察使殿前司神勇马步军统制王权为武康军承宣使充建康府驻劄御前诸军都统制林泉野记云秦桧任将帅必选奴才恐其有谋起兵问巳之罪故诸帅皆贪污士气不振</p><p>辛亥临安府守臣张澄条上修建皇太后宅官吏名衔诏以次第赏按秦桧赐第修建官吏第一等转两官而皇太后外第第一等转一官</p><p>更减一年磨勘桧为宰相而所拟如此可谓无忌惮之至也</p><p>壬子金主亶祀天于郊先是资政殿大学士宇文虚中既为金人所用虚中知东北之士不甘应敌密以信义感发之从者如响乃与其翰林学士高士谭等同谋欲因亶郊天就劫杀之先期以蜡书来告于朝欲为之外应秦桧拒不纳会事亦觉虚中与其子直显谟阁师瑗皆坐诛阖门无噍类虚中死年六十八此以虚中行状及其家诉理状参修行状又云秦桧怀奸无状且忌公功在巳上缴还蜡书当求他书参考李大谅征蒙记云都元帅乌珠回师忽乘诏报宇文国相连中外官守七十余员欲乘边事未息及迁都之冗谋反幸得万户司寇沃赫先告首捕获</p><p>宇文等请帅暂归议事王大观行程录所云亦同二人皆北人益知虚中死节无疑也虚中淳熙六年十月戊午赠开府仪同三司谥肃愍开禧初加赠少保赠师瑗宝谟阁待制</p><p>甲寅起居舍人钱周材权尚书刑部侍郎国子司业严抑权工部侍郎时将遣二人出疆乃引对而有是命既而二人以巳见请对周材乞命诸路宪臣察刑狱冤滥抑乞禁止沿江米税从之二人以见入对在十月癸酉周材所奏以甲戌抑奏以丙子行下今联书之</p><p>乙卯左朝议大夫陈桷知襄阳府</p><p>丙辰诏诸路安抚使见带待制以上者所举京官状理为职司从吏部请也</p><p>辛酉以钱周材为贺金国正旦使合门祗候俞似副之严抑为贺生辰使合门祗候曹涭副之 敷文阁直学士枢密都承旨兼侍讲李若谷进兼侍读起居郎赵卫兼侍讲</p><p>甲子夜太庙旁居民遗火乙丑上谕大臣令于庙左右各撤屋二十步以备不虞</p><p>丁卯侍御史汪勃请以给舍看详到裕民事目令监司镂板散下州县使民通知仍劾其稽违从之 福州观察使知合门事王公亮卒以</p><p>奉使之劳特赠庆远军节度使</p><p>壬申武经大夫吉州剌史合门宣赞舍人赵瓌知合门事</p><p>是月集英殿修撰福建安抚使薛弼始至福州时福建群寇未平本路钤辖李贵领兵讨管天下贵失利为贼生得有殿前司后军统制官张渊在本路措置盗贼自为一所或语弼事恶二三盍请以措置所隶帅司弼不从曰惟和则可以济事先是旧帅莫将尝乞招游手为效用及将移镇而转运司以军湏浩瀚申枢密院言闽中人勇于私斗怯于公战此等游手易聚难散虑贼平之后官军既还或能为过亦未为便遂下</p><p>安抚司共议弼以为广东副总管韩京每出必捷正以所部多土人今本路素无此等故连年受弊弼又谓前守赣上有武翼郎周虎臣成忠郎陈敏各有家丁数百人皆能战比之官军一可当十乃辟虎臣为本路将官敏为汀漳巡检皆从之所请虎臣开封人敏石城人也弼遂减取二人家丁日给钱米责以捕贼期于必灭与漕司合奏选一千人号奇兵诏可自此岁费钱三万六千余缗米九千石而草寇遂平
 河决李固渡金主亶调曹单拱亳宋五郡民修之民有田一顷者出一夫不及者助夫之费凡二万四千夫五旬有四日而毕</p><p>冬十月按是月癸酉朔甲戌大理评事环周面对乞戒州县自今毋得令保正副日书卯历诏监司觉察</p><p>乙亥上书秦桧赐第书阁曰一德格天之阁遣中使就第锡宴仍赐桧青罗盖涂金从物如蔡京王黼例熊克小历在九月盖误桧言不敢上辜恩赐欲什袭珍藏以俟外补或得归休用诸国门之外上优诏谕之吕中大事记我高宗之待桧既赐之相第又赐之家庙祭器既赐之画像赞又赐之一德格天之阁六字而孙三人尚在襁褓并赐之三品服果何负于其臣而桧忍于负其君如此此桧之罪所为上通于天万死而不可牍也</p><p>丙子端明殿学士签书枢密院事兼修玉牒兼权参知政事杨愿提举江州太平观职名仍旧时侍御史汪勃言愿之过愿闻引疾丐免章</p><p>五上乃有是命熊克小历云杨愿自请罢按汪勃论韩公裔章＜婠勶-釒＞云公裔素与愿交通臣尝具＜婠勶-釒＞论列今愿既云云则愿盖为勃所击也此月辛卯王言恭文浩放罢明年二月辛丑韩公裔与任外宫观皆与此相关</p><p>戊寅右奉直大夫新通判昌州魏彦昌除名昭州编管彦昌故省吏也侍御史汪勃论其在绍兴初交斗宰执以致纷纷既获幸免而不悛其恶故窜之</p><p>癸未敷文阁直学士枢密都承旨兼侍读李若谷充端明殿学士签书枢密院事寻兼权参知政事</p><p>乙酉左朝议大夫知婺州吴表臣复敷文阁待制
 
直秘阁知潭州刘昉言武岗军猺人杨再兴父子自建炎中侵占省地几二十年近准御前处分令昉措置遂遣安抚司干办公事王历谕以祸福愿还省地及民田共六十余亩已召民归业欲乞永免赋役从之历＜娙折迹镜芤裁髂晁脑氯梢推恩降授均州观察使范讷卒于夔州丙戌遗表上上曰讷庸人也朕尝识之全不知兵今既云亡可复一官乃复昭化军承宣使</p><p>戊子宝文阁直学士提举亳州明道宫晏敦复卒于明州方议和之初敦复力拒屈巳之非秦桧患其不附巳使腹心之人啖敦复以利曰</p><p>公若曲从两地旦夕可至敦复曰吾终不以身计而误国家况吾姜桂之性到老愈辣请勿复言桧卒不能屈上尝面谕曰卿鲠峭直言无所间避可谓无忝尔祖矣</p><p>己丑左朝散郎新国子监主簿余尧弼充敕令所删定官尧弼上饶人也 左承事郎杨偰守国子监主簿偰存中子举进士及第故擢之 左朝议大夫虞祺复为潼川府路转运判官祺初见绍兴四年祺历漕夔潼方时军兴诸道以聚歛为先务惟祺所至晏然不扰</p><p>庚寅主管马军司公事田晟请给军器上曰戎器久不用则易蠹令善用之又进呈镇江军中秋教武艺出格人上曰师不可不素练 翰</p><p>林学士承旨兼侍讲提举秘书省秦熺再乞避亲且言今国信巳行别无撰述文字御笔除熺资政殿学士提举万寿观兼侍读恩数视执政位李若谷上熺请班其下从之翊日上谓桧曰熺出朕亲除可谓士人之荣也熊克小历于此书熺除知枢密院事力辞盖误 诏宰执给使授官转至保义郎许理为官户</p><p>辛卯尚书吏部郎中王言恭国子监丞文浩并罢以侍御史汪勃言二人趋附执政阴为爪牙结用植党故也此恐与杨愿罢政相关</p><p>甲午左朝议大夫提举临安府洞霄宫折彦质郴州居住彦质寓居信州侍御史汪勃希秦桧意奏彦质顷任枢府怀奸误国今居冲要之</p><p>地与守臣吴说私相议论妄及朝廷说坐免官而彦质有是命</p><p>乙未诏秦熺依旧提举秘书省</p><p>戊戌太常寺主簿陈积中御史台检法王镃并守监察御史镃石埭人尝为皇后宅教授汪勃荐之也</p><p>己亥命中书舍人叚拂权户部侍郎王鈇睿思殿祗候王晋锡同制造郊庙祭器</p><p>庚子诏置四川宣抚司总领钱粮官先是资政殿学士四川宣抚副使郑刚中驭诸将严会刚中以事忤秦桧诸将因言其有＜婠剠＞</p><p>扈状桧不欲刚中并掌利权侍御史汪勃闻之即上言国之大务在兵与财各有攸司则有条而不紊今朝廷支散诸军则隶户部外道则隶总领责有所归事且易办欲依此例就四川宣抚司置总领一司专掌财赋庶几职事专一从之十一月庚申除赵不弃</p><p>辛丑左朝议大夫知池州魏良臣左朝奉大夫知袁州沈昭远并复敷文阁待制</p><p>是月金太师尚书左丞相兼侍中监修国史院元帅梁国王宗弼卒宗弼封梁王诸书不见绍兴三十年五月生辰副史王全上路口奏称乌珠为故梁王盖绍兴十三年以后改封故也宗弼且死语其徒以本朝军势强盛宜益加和好俟十余年后南军衰老然后可为寇江之计云</p><p>此以李大谅征蒙记修入其词虽俚然足以见金人急于就和与秦桧养寇遗患之罪故具载之皇统五年十月宣到皇叔都元帅辽国王危笃亲笔遗行府四帅曰今契丹汉儿侍吾岁久服心于吾吾大虑者南宋近年军势雄锐有心争战闻韩张岳杨例有不协国朝之幸吾今危急虽有其志命不可保遗言于汝等吾没后宋若败盟推贤用众大举北来乘势惑中原人心复故土如反掌不为难矣吾有术付汝等切宜谨守勿忘吾戒如宋兵果举势盛敌强择用兵马破之若制御所不能向与国朝计议择用智臣为辅遣天水郡王安坐汴京其礼无有弟与兄争如尚悖心可辅天水郡王并力破敌如此又可安中原人心亦未深为国朝患害无虑者一也宋若守吾誓言奉国朝命令时通国信益加和好悦其</p><p>心目不数岁后共湏岁币色色往来竭其财赋安得不重歛于民江南人心奸狡既扰乱非理其人情必作叛乱无虑者二也十五年后南军衰老纵用贤智亦无驱使无虑者三也俟其失望人心离怨军势离堕然后观其举措此际汝宜一心选用精骑备具水陆谋用材略取江南如拾芥何为难尔尔等切记吾嘱吾昔南征日见宋用军器大妙者不过神臂弓次者重斧外无所畏今付样造之帅死赠大孝昭烈皇帝按大谅所云乌珠封谥他书皆不见且附此当考</p><p>十有一月癸卯朔以秦鲁国大长公主终丧子孙迁官者十有一人授官者十有六人甲辰以其子检校少保泸州军节度使开府仪同三</p><p>司中太一宫使钱忱为少保封荣国公太尉德庆军节度使提举皇城司钱愐开府仪同三司用优礼也近制公主子率授武翼郎孙宣义郎曾孙承奉郎四世孙承务郎女封郡主孙女封恭人云
 饶州童子戴松十岁其弟槐九岁皆能诵书诏免解一次 
甲辰右朝散大夫主管台州崇道观滕膺卒方腊之反也膺为台州司户参军贼徒吕师囊以万众围城膺率军民捍之数月不能拔台人为立祠岁时祀之后名其庙曰义灵膺开禧元年闰八月壬午加谥忠惠</p><p>乙巳忠训郎张抡献书籍五十一事诏迁一官抡开封人琼王仲儡子婿也</p><p>丙午右朝散大夫提举江州太平观池州居住范同复左中大夫知太平州 右朝请大夫赵士鹏提举两浙路市舶士鹏秦桧友婿自江阴军代还而有是命绍兴二十七年十一月戊寅王圭论士鹏再任提舶凡珍异之物专以奉秦桧而盗取其半以为私藏当考</p><p>丁未直秘阁知潭州刘昉升直徽猷阁再任 户部员外郎边知白面对论钱塘仁和二县养济院苟简灭裂乞申严行下从之</p><p>戊申右通直郎杜天举知浔州还入对言广西列郡并无教官昨沉晦请于土官内差教谕恐未足为后人模范乞令见任有出身或特进名补官人兼摄从之翊日上谓大臣曰天举所陈事颇有条理士大夫所言有益于事者不可不行也熊克小历称杜天举奏便民事盖误 枢</p><p>密院检详诸房文字韦寿成面对乞令诸路宪司核实州县给散和籴本钱诏申严行下</p><p>己酉秘书省正字黄公度罢侍御史汪勃言李文会居言路日公度輙寄书喻之俾其立异且谓不从则当著野史讥讪其意盖欲为赵鼎游说阴怀向背岂不可骇伏望特赐处分故公度遂罢
 
端明殿学士知临安府张澄言本府内外官兵支遣及供办行在所宗庙宫禁下至百司取索皆成定式桩办外其岁计经费之余理合归之朝廷如遇非泛申朝廷取旨支用诏户部取索开封旧法申尚书省
 敷文阁待制柳约卒</p><p>辛亥责授左朝奉郎秘书少监徽州居住何铸复左朝请郎提举江州太平观 大理评事郭唐卿面对论诸州录事参军不得专一治狱事上谓大臣曰狱重事也官不历事则一出胥手不胜其弊矣</p><p>丙辰检校少保奉国军节度使侍卫步军都虞候金房开达州安抚使知金州兼枢密院都统制郭浩薨谥恭毅</p><p>丁巳诏平江府应办国信馆舍宴设为一路最守臣宝文阁直学士王＜娙折迹韭渲弊 日本国贾人有贩琉黄及布者风飘泊温州平阳县仙口港舟中男女凡十九人守臣梁汝嘉以闻诏汝嘉措置发遣</p><p>戊午右谏议大夫何若试御史中丞侍御史汪勃试右谏议大夫若论敕令所删定官陈澥军器监丞章岵皆与在外者交通窥探朝政密相报闻诏并罢</p><p>己未集英殿修撰提举江州太平观闾邱昕充敷文阁待制
 
宰执奏新制祀享礼器事上曰今天下无事郊祀庙享礼莫大焉不可不留意又曰真宗朝辽人直犯澶渊当时射杀达赉乃命追袭戒诸将毋得杀戮防之出境秦桧曰契丹百余年来不敢渝盟者缘真宗兼爱两国生民不杀之故也
 归州文学高衮献二都赋诏与教官差遣 成忠郎赵子恺停官南外宗正司拘管时发还北人马钦而子恺与之饮宴游猎</p><p>常州守臣汤鹏举劾于朝故有是命史所载发归北人惟此一事故著之钦绍兴八年正月乙卯以拱卫大夫忠州团练使为江西兵马钤辖不知今何官也</p><p>庚申右中奉大夫江南东路转运判官赵不弃行太府少卿充四川宣抚司总领官时秦桧既疑郑刚中以不弃有风力乃荐于上遂召对而命之王明清挥麈录余话云熙宁三年诏宗室出官从政于外方惟不许入蜀郑亨仲本秦桧之所引自温州判官不数年登禁近遂以资政殿学士宣抚川狭亨仲驾驭诸将有理诸将虽外敬而内惮之适亨仲有忤秦之意因相与媒孽言其有＜婠剠＞扈状奏闻之谋于王显道</p><p>＜娙折迹荆缉娙折迹驹撇蝗羟惨蛔谑矣蟹缌φ咄制之因荐赵德夫不弃焉于是创四川总领财赋命德夫至坤维得晁公武子止于零落中辟为干办公事俾令采访亨仲阴事欲加以罪又以德夫子善究为总领司干办公事越常制也子止又引亨仲所逐使臣魏彦忠者相与物色其失上闻遂兴大狱窜籍亨仲即召德夫为版曹按王＜娙折迹窘衲暾月巳出知平江又建炎三年巳许宗室注川狭四路差遣此小误晁公武事李焘常辨之见十七年二月符行中除总领注始赵开尝总领四川财赋于宣抚司用申状至是不弃言昨来张宪成应副韩世忠钱粮申明与宣司别无统摄止用公牒行移乞依成宪巳得指挥许之于是改命不弃总领四川宣抚司钱粮上谕桧曰卿所论甚当如此方与</p><p>诸军一体既而不弃将入境用平牒刚中见之愕而怒久之始悟其不隶已繇此有隙 秘书正字王曮面对言今访求遗书而州县施行未称上旨提举秘书省官即古修图书使之任宜以求书之政令命以专行优加赏劝从之</p><p>辛酉降授武功大夫殿前司神勇军统制李耕复饶州剌史知金州主管金房开达州安抚司公事耕邢台人杨存中所荐也</p><p>壬戌左朝奉郎吴棫添差通判泉州</p><p>癸亥兵部言秦州旧买马二万匹今仅发五十八纲乞省押马使臣许之自绍兴后川秦茶马司岁市马九千八百有奇黎叙文长宁南平</p><p>五州军千匹系川司宕昌寨峰贴峡三千八百匹系秦司成都潼川府利州路漕司岁应副博马r绢十万余匹成都五万潼川三万利州二万余匹成都利州路二十三茶场岁产茶二千一百余万斤一千六百十七万斤余系西路九州军凡二十场四百八十四万斤余系利路二州凡三场而茶马司岁输总领所钱四十万缗此其大略也绍兴十三年二月二十四日宣抚副使郑刚中奏乞将成都府路转运提刑司合桩坊场鼓铸食茶税钱三色共三十二万贯文令都转运司径行取拨外更那融续添钱八万贯通作四十万贯并取发博马绢一万八千七百五十匹自绍兴十三年为头应副奉圣旨依巳见本月日绍兴二十五年七月丙辰所书可参考</p><p>丙寅权尚书吏部侍郎林保充敷文阁待制提举江州太平观从所请也 右司员外郎王循友权吏部侍郎监察御史李柽为右司员外郎 右朝散郎添差通判秀州曹泳提举福州路舟舶</p><p>闰十一月壬申朔太师尚书左仆射秦桧言伏奉恩命赐臣请给依政和格全支望更付有司取索参酌庶得安帖从之按绍兴五年十月辛酉敕令所申明政和禄格三公三少三省长官请给比嘉祐禄令倍多乞依嘉祐禄令宰臣请给则例修立巳得旨依奏今桧方乞取索参酌何也</p><p>戊寅提举秘书省秦熺言秘府多阙书诏本省暨诸路藏书之家借书录本且访先贤墨迹</p><p>己卯诏罢新科明法熊克小历载此事于明年二月己巳今从日历克又称自绍兴十一年礼部定中选人赴庭试次年遂得黄子淳一人盖不考今年再得张镃也</p><p>庚辰太师尚书左仆射秦桧为耕籍使以上将亲耕故也先是秘书少监权礼部侍郎游操等请耕籍使乘金根车备卤簿护耒耜先诣坛所许之既又乞减卤簿之半用三百四十四人其后桧不敢乘而止乞耕籍使乘车在十一月癸卯乞减仪仗在此月丁丑今联书之朱熹撰张</p><p>浚行状称有张柄者尝奏请桧乘金根车详见明年三月戊寅张柄面对注此月甲午礼部太常寺奏用端拱故事金根车载耒耜耕籍使不乘车</p><p>癸未权尚书兵部侍郎米友仁充敷文阁待制提举佑神观奉朝请上好米芾书尝裒其遗墨刻石藏之禁中友仁能世其业上眷待甚厚
 
太常寺主簿吴元美罢元美侯官人用荐者除太常甫踰月右谏议大夫汪勃奏李光顷为执政行同市井而元美出入其门相与谋议望斥去之以一四方之观听乃出元美主管福建安抚司机宜文字</p><p>甲申司农丞主簿宋敦朴面对言望诏守令以来春耕籍之后出郊劝农谕以天子亲耕使四方晓然知陛下德意仍自今每春行之上曰农者天下之本守令有劝农之名无劝农之实徒为文具何益于事乃诏从之敦朴永嘉人也 集英殿修撰提举江州太平观张宦升敷文阁待制</p><p>丙戌权兵部侍郎郑朴充敷文阁待制提举江州太平观从所请也 诏提举秘书省月给公使钱三百缗</p><p>丁亥诏秘阁修撰提举江州太平观刘一止新除敷文阁待制指挥勿行初秦桧以一止久奉祠奏与闾邱昕同除待制十一月己未一止</p><p>上＜婠勶-釒＞言臣末学迂愚本无才术叨居近密未报毫分屏伏山林誓将槁死独何颜面更叨异恩中书舍人叚拂奏一止趣操朋邪自作弗靖陛下以其尝在琐闼特优容之而乃轻躁怨忿形于奏牍乞罢除职指挥御史中丞何若再奏一止阿附李光举所不知陛下待遇优容不为不至而一止辞气怨怼无臣子之礼戊子一止坐落职</p><p>己丑太常丞王湛请皇后就禁中亲蚕不果行</p><p>辛卯诏楚州上供钱物更免一年</p><p>丙申提举秘书省秦熺奏以秘书郎沈介正字汤思退充本所编定书籍官从之</p><p>丁酉进呈太学博士王之望面对乞仿端拱咸平故事悉取近郡所开群经义疏及经典释文令国子监印千百帙俾郡县各市一本置之于学上曰古人读书湏亲师友虽未必尽得圣经妙旨然亦自渊源今士大夫未有自得处便为注说以为人师此何理也
 皇兄宁国军节度使权主奉益王祭祀安时薨辍视朝一日赠少师追封清化郡王</p><p>十有二月按是月辛丑朔壬寅诸王宫大小学教授马云罢以右谏议大夫汪勃言其心怀异议阴合赵鼎也</p><p>戊申上谓大臣曰今虽无事诸军教阅亦不可少废宜丁宁戒饬之吕中大事记桧虽偃兵以苟安而上御殿阅焉又每岁阅殿前马步军赏将士艺精者增置殿前司军又分军于州郡以控制盗贼其立武不忘也</p><p>辛亥新除太常寺主簿余尧弼为御史台检法官用中丞何若奏也</p><p>乙卯太尉庆远军节度使醴泉观使郭仲荀薨于台州</p><p>丁巳上谓大臣曰将来礼器造成宜颁其制于州县俾遵用之以革舛误 太学正孙仲鳌面对言陛下崇雅黜浮大明正论而民间书坊</p><p>收拾诡僻之说不经裁定輙自刊行汨荡正真所当深虑乞行禁止又言郡县庠序春秋释奠守令或不躬亲望赐申戒皆从之
 
左宣教郎孙道夫知蜀州道夫入对上谕曰军兴以来蜀民应副不易朕将诏郑刚中条具尽与蠲减止存经赋而已此以绍兴二十六年十月癸亥道夫奏疏修入疏称十五年陛下谕臣云云而日历不载道夫上殿之日盖遗之也今因除目附见</p><p>戊午徽猷阁直学士提举江州太平观赵霈卒</p><p>辛酉直秘阁两浙西路提点刑狱公事徐琛为军器监 尚书右司郎中李柽枢密院检详诸房文字韦寿成并为左司郎中户部员外郎</p><p>李朝正金部员外郎宋贶并为右司员外郎大府寺丞徐说为度支员外郎宗说开化人也</p><p>壬戌左承议郎知广安军张庭俊与宫观尚书省言庭俊阴怀异意凡朝廷措置并不遵禀故有是命</p><p>甲子诏右司员外郎李朝正仍旧同措置经界 右朝散大夫高楫知全州代还言溪峒猺人至弱未尝敢侵省地缘寨官纵人深入猺界掠取遂致乘间劫省民谓之酬赛仰惟祖宗之法止令抚遏不容捕杀乞下湖南禁止庶使边民安业以广陛下好生之德上谓大臣曰蛮猺微弱州县或非理侵扰当谕守臣抚绥之</p><p>丁卯金主使骠骑大将军殿前右副都点检富察说正议大夫尚书刑部侍郎吴磐福来贺来年正旦</p><p>戊辰诏诸路提举常平官复为监司岁举属吏五人改京官用吏部请也</p><p>是岁宗室子赐名授官者二十一人
 诸路断大辟九十一人 
徽猷阁待制知泸州冯楫申修筑本州城许之泸旧无城以木栅为固岁久不葺盗取而薪之政和中始命垒石为堤上筑城其周六里有奇计用钱二十一万缗然濒江一带石堤虽固而上封以土江水暴至犹有啮城之害楫悉以石甃土凡石城千一百七十步高二丈二尺土城千三百二十八步高三丈旧楼橹千五百余间今为敌棚四十而已
 初眉州</p><p>通济堰自建安间创始溉蜀州之新律眉州之眉彭三县田三十四万余亩其后坏于开元又坏于建炎陇亩弥望尽为荒野是岁守臣勾龙庭实庭实夹江人初见绍兴十三年十一月贷诸司钱六万缗躬相其役更从江中创造横截大江二百八十余丈与下流小筒堰一百十有九于是前日荒野尽为沃壤庭实又为书名曰堰规至今不废邦人为立祠岁时祀之嘉泰元年赐庙额曰灵惠开禧元年封惠济侯
 邵武军威果营卒谋作乱欲以夜半纵火焚谯门杀郡守左朝请大夫赵子昇卒陈昇告之捕同谋者皆斩授昇承信郎</p><p>建炎以来系年要录卷一百五十四</p><p>建炎以来系年要录卷一百五十四金人地名考证</p><p>乌珠原书作兀术误改见卷一</p><p>达兰原书作挞览误改见卷一</p><p>富察原书作蒲察误改见卷一百十七</p><p>沃赫原书作惟可误今改正&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235616.html' class='pagedaohang'>【上一篇】<i>:卷一百五十五</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235614.html' class='pagedaohang'>【下一篇】<i>：卷一百五十三</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>