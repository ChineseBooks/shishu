<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>建炎以来系年要录_卷一百三十九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/jianyanyilaixinianyaolu/">建炎以来系年要录</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/jianyanyilaixinianyaolu/'>建炎以来系年要录</a> > </div>
<div class="kind">
  <h1 class="h11">卷一百三十九</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235631.html' class='pagedaohang'>【上一篇】<i>:卷一百四十</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235629.html' class='pagedaohang'>【下一篇】<i>：卷一百三十八</i></a></span>
</ul>
<div class="articleContent" id="articleContent"> <p>宋 李心传 撰</p><p>绍兴十有三年岁次辛酉 
金熙宗亶皇统元年春正月按是月辛丑朔壬寅右文殿修撰提举江州大平观赵开卒年七十六自金人犯狭蜀开职馈饷者十年军用得以毋乏一时赖之开既黜主计之臣率三四易于开条画毫发无敢变易者人伟其能然议者咎开竭泽而渔使后来者无所施其智巧凡茶盐榷酤激赏零畸绢布之征遂为西蜀常赋故虽略经减放而害终不去焉</p><p>癸卯凤翔府同统制军马杨从仪败金人于渭南</p><p>丁未直秘阁新知郑州汤鹏举知江州</p><p>庚戌淮西宣抚使张俊入见上问曾读郭子仪传否俊对以未晓上论云子仪方时多虞虽总重兵处外而心尊朝廷或有诏至即日就道无纤介顾望故身享厚福子孙庆流无穷今卿所营兵乃朝廷兵也若知尊朝廷如子仪则非特身飨福子孙昌盛亦如之若恃兵权之重而轻视朝廷有命不即禀非特子孙不飨福身亦有不测之祸乡宜戒之先是金都元帅宗弼自顺昌战败而归遂保汴京留屯宋毫出入许郑之间复签两河军与蕃部凡十余万亦谋再举上亦逆知敌情必不一挫便巳乃诏大合兵于淮西以待之俊自建康来朝故有是谕也中兴圣政史</p><p>臣曰捋师骄蹇自有常刑圣上保全功臣恐其自速颠跻以经纶之训易斧钺之威使虎豹入圈槛鹰隼加覊绁驾驭之法尽于此矣高祖不以古人责韩彭速其祸败亦不学之过也先是韩世忠易两镇节钺上手写子仪传遍赐诸将至是十年矣故复以问俊焉</p><p>辛亥上谕大臣曰李左车言千里馈粮士有饥色敌若犯淮其势粮必在后但戒诸将持重以待之至粮尽欲归因其怠而击则无不胜矣又曰听言必考其实近有言刘锜之过朕徐考之皆无实迹谗者遂息孙近曰锜当何以报圣恩也</p><p>甲寅直秘阁知常州王缙主管台州崇道观从所请也自是不复用</p><p>乙卯金人犯寿春府守将孙晖枢密院统制雷仲合兵拒之</p><p>戊午莱州防御使淮东宣抚司游奕军统制刘实为江州观察使</p><p>己未淮北宣抚判官刘锜自太平州渡江以援淮西锜有兵二万马数百熊克小历乌珠入犯己未命刘锜统所部渡江御之案淮西从军记云正月金人犯寿春是月十九日锜被命北渡江己未十九日也据此则锜先被命但此日出师耳克恐小误朝廷闻报亟令张俊还建康拒敌时孙晖雷仲皆弃城而出金人陷寿春杀守兵千余人系桥淮岸以济其众礼部尚书苏符入对因论易同声相应同气相求水流湿火就燥</p><p>之理且言父子天合诚意所在虽远必通今金人败盟朝廷用兵虽议和之使不复再遣然诚心出于天合不问远近则太后终必还飨慈宁之餋甲子上语宰执且曰符颇明经旨自世俗观之此论似迂阔而理有必然者中兴圣政上曰木瓜美齐威公而载之卫国风何也秦桧等方思所以为对上曰自卫观之威公专讨亦可罪仲尼成人之美而掩其罪故不载之齐国风而载之卫国风桧等对曰仰见圣学高明深得仲尼删诗之意非诸儒之所能及臣留正对曰孔子遏恶扬善之意见于六经者多矣人主政治本原出于经术是以见臣下过失不幸而出于不得已者则以孔子之心恕之此之谓帝学</p><p>乙丑刘锜至庐州驻兵城外时枢密直学士知庐州陈规病卒城中无守臣备御之具皆阙官吏军民散出逃遁惟有宣抚司统制官关师古兵二千余人锜巡其城一匝曰城不足守也乃冒雨师古率众而南</p><p>丙寅金人大军入庐州遣轻骑追锜相及于西山口锜自以精兵为殿复戈西向列阵以待追骑望见锜旌旗逡巡不敢逼日暮各解去丁卯锜结阵徐行号令诸军占择地利共趋东关依水据山以遏金人之冲自金人渡淮淮南之人皆避过江南之人为迁徙之计惟视锜兵以为安危锜既得东关之险稍休士卒兵力复振金人大兵据庐州虽时遣兵入无为军和州境内剽掠而不敢举兵逼江者盖惧锜之乘其后也江</p><p>南由是少安此以淮西从军记及赵甡之遗史参修记不言锜与师古同奔盖讳之也然陈规卒城中无守臣备御之具皆阙则顺昌之捷规不为无助故书因其语书之</p><p>戊辰金人陷商州先是右副元帅萨里罕遣珠赫贝勒以数千骑人犯守臣邵隆知不可守乃焚仓库毁庐舍而遁敌入城据之</p><p>己巳淮北宣抚副使杨沂中以殿前司兵三万人发行在赵甡之遗史称是月杨沂中以兵三万出征而日历无之熊克小历云沂中自临安昼夜疾驰六日而至历阳寻复和州张俊至和州在二月五日甲戌以日计之自己巳至甲戌凡六日故附于此己巳正月晦日也是月川狭</p><p>宣抚副使胡世将言凤翔府渭河南和尚原昨来讲和以前为敌人占据遂致军马动輙深入自金人再犯狭西至今和尚原尚系官军屯驻不惟占得河南地土又包占凤州在里隔限军马来路不一所以萨里千等三帅日近会合军马观其来意必欲取和尚原而后已上件形势是今日必争之地湏当竭力占守绍兴三年冬吴玠失和尚原遂致金人长驱直犯杀金平深入川口当时非兵力不足止缘粮遂致不能坚守去年和尚原所积斛＜姸苟罚静簧僭底晕逶轮两裼氲邢嗑芤丫九月官军食用垂尽除本司措置接续收籴外仅有现在二万余石止了得戌兵逐月口食若调发大军不免阙误今合据大军的确合用之数预行椿办若一向陆运又恐困竭民力臣自到任以来除漕司年计之外于仙</p><p>人关一带自行措置收籴军兵食不尽米约计七万余石今来更不于民间科买止于上件米内支拨以雇直口食募军民搬运然上件米斛止是救目前之急所有将来经久合每岁预行措置契勘兴洋税赋祖宗旧法并系支移今欲将兴元府洋成州等自今年夏料据和尚原合用军食之数依旧法以地里远近攒那送纳本司近因归投蕃军称说昨来呼纽与王俊于东路浴口相拒萨里罕使银牌天使谕呼纽不得出兵只且守定王俊粮尽自入川去后果如其言今敌人又欲用此计困和尚原官军使粮尽自退要湏预备以伐其谋臣非不知自川中运粮至渭上虽诸葛犹以为难然国家必争之地不可不多方措置昨蒙朝廷支除官补牒计价二百余缗充补边籴本于去年八月上件告发到司已是金</p><p>人侵地其狭西斛＜姸苟罚静辉取籴兼告牒亦无人肯承买今欲乞朝廷遂行拘收只乞换度牒计价二百万缗充将来籴买搬运之费凤翔百姓忠义不负朝廷自京人侵犯以来尚犹赍粮赴杨从仪送纳后金人禁止然亦不住有兴贩面之人臣先行措置将银绢钱引二十余缗遣官属前往同杨从仪令以高价招诱兴贩者剩获利息必湏趋利而来比之搬运尤为省费并与吴璘等熟议以为坚守和尚原以诱敌军犯险破得敌众则狭西可以收复璘等志甚坚锐臣当竭力措置应副契勘和尚原所系利害至重今来川蜀士大夫议论或谓敌既必欲得故疆不若弃之只保仙人关殊不知一失和尚原便自弃地三百余里又顿失险要其间入川路径散漫不一为害甚大议者但欲省馈运而不顾其</p><p>害又谓和尚原形势吴玠尚不能守而臣以一书生乃欲力保此原多以为非殊不知臣欲力保此原盖是与吴璘杨政等诸将佐议论至熟璘亦谓其兄昨失和尚原本非得巳今幸尚可保守湏据此地以佚待劳期破敌众然后乘势图复狭西若失此原则璘等枝梧亦甚费力其言颇为精确兼本司探事使臣林常旧与萨里罕下萧少尹相熟见本人说带来正军傔军保共五万余人本朝巳杀了万余人自去年五月渡河累据诸处探报元带甲军从军共约五万本司前后遣发兵将与之力战计所杀伤敌兵约及万计今若据和尚原之险前扼渭河官军尽得地利彼若冒昧深入决可大破其众今来为大敌对垒见一面措指其间不无劳费要当权利害轻重案世将此奏必已知秦桧有割地求和之意故</p><p>其词丁宁如此</p><p>二月案是月庚午朔辛未武功大夫果州团练使湖北京西宣抚使司游奕军统制武紏知襄阳府召静江军承宣使知襄阳刘锡赴行在壬申起复通侍大夫华州观察使知思州充虁州路兵马钤辖兼思珍州南平军沿边巡检使田祐转升领奉宁军承宣使</p><p>癸酉淮西宣抚司都统制王德渡江屯和州初都元帅宗弼既入合肥建宁府谍者回报金人已犯含山县渐犯历阳时张俊诸军虽已趣装犹未起发江东制置大使叶梦得见俊请速出军俊犹迟之曰更俟探报梦得曰敌已过含山县万一和州为金人所得长江不可保矣俊遂</p><p>令诸军进发谕诸统制曰先得和州者胜德曰德当身先士卒为诸军前锋俊壮之将士皆鼓舞讙噪而行有报已失和州者德乃率所部兵渡釆石约俊明日入城会食至中流闻敌势甚众莫敢前德驱之进棹首先登舟俊宿于江中德率众径至城下敌退屯昭关赵甡之遗史二月己卯王德渡江入和州熊克小历二月甲申张俊夜绝江与刘锜声援相接己卯初十日甲申十四日也日历不书复和州之日案今年七月八日赏功房关张俊乞阵亡人推恩状云自二月四日由釆石渡江措置收复和州初六日离和州五日杀马初七日会山县东获捷初十日收复巢</p><p>县十一日全椒县东大破贼马十四日复昭关十八日柘皋大破四太子二十日夜收复庐州此所申最为详密今并据之克又称乌珠直据和州而淮西随军记云张俊遣先锋至含山县金人游骑在无为军和州者皆和则据和州者非乌珠也俊奏捷状亦止称龙虎大臣韩将军三路都统等前来侵犯今从之是日武功大夫忠州团练使知商州邵隆复入商州初隆既遁去乃屯兵山领间道出州西芍药口谓避地者曰汝皆王民母忘本朝众感泣携老幼来归隆遣其子继春出商州之北以张其势而移军洪门金人以精骑来攻隆设三伏以待鏖战两时许大破之擒其将隆始持十日粮过期食不继士卒脔腐尸啮草木食之疲困日甚及战隆亲鼓之呼声动山谷无不一当百遂大捷继春亦破之于洛南</p><p>县金人乃去隆以功迁右武大夫荣州防御使</p><p>甲戌左宣教郎李朝正为大府寺主簿</p><p>丙子上谓大臣曰中外议论纷然以敌逼江为忧殊不知今日之势与建炎不同建炎之间我军皆退保江南杜充书生遣偏将轻与敌战故敌得乘闲猖獗今韩世忠屯淮东刘锜屯淮西岳飞屯上流张俊方自建康进兵前渡敌窥江则我兵皆乘其后今虚镇江一路以檄呼敌渡江亦不敢来其后卒如上所料
 故朝散大夫鲜于侁追复集英殿修撰侁阆州人佑右谏议大夫宣籍侍制巳上第十九人 是日淮东宣抚</p><p>司都统制王德遇金人镇国大将军韩常于含山东败之</p><p>丁丑上谓大臣曰朕于诸帅听其言则知其用心观其所为则知其才人皆言刘锜善战朕谓顺昌之胜所谓置之死地然后生未为善战也锜之所长在于循分守节危疑之交能自立不变此为可取</p><p>己卯淮西宣抚司统制官关师古李横复取巢县</p><p>庚辰徽猷阁直学士知洪州梁杨祖升显谟阁学士以杨祖擒捕虔吉诸寇殆尽故也 左朝散大夫蔡伸知知州星夜前去之任</p><p>辛巳直秘阁知泰州王＜娙折迹炯嫱ㄌ┲浦檬勾胫盟寨乡兵控守二州</p><p>壬午太常谥故泸州军节度使刘仲武曰威肃为其子锜故也
 
是日淮西宣抚司将官张守忠遇金人于全椒县败之先是金人方兵犯滁州濠州起复武功大夫英州剌史知滁州赵时遁去张俊遣左军统制赵密追金人击之密令守忠以五百骑出全椒偃诱篁竹间敌疑不动迫暮引去密乃引兵出六丈河以分敌势将断其归路</p><p>癸未中书舍人兼侍讲实录院同修撰张嵲罢以殿中侍御史罗汝楫论嵲初闻警报托假家居故也 淮西宣抚使张俊言已复巢县又</p><p>言俊已在知州竭力措置决与敌战自湏取胜可保无虞上大喜 是日刘锜自东阁引兵出清溪邀击金人张俊杨沂中亦遣统制官王德张子盖等会兵取含山县复夺昭关</p><p>甲申徽猷阁待制提举亳州明道宫冯楫知卭州 是日三京招抚处置使司统制官崔皋遇金人于舒城县败之</p><p>丁亥淮北宣抚副使杨沂中判官刘锜淮西宣抚司都统制王德统制官田师中张子盖及金人战于柘皋镇败之前一日锜行至柘皋与</p><p>金人遇夹河而军初金人之退兵也日行甚缓至尉子桥天下雨次石梁河河流湍暴敌断桥以自固列营柘皋柘皋地平金人以为骑兵之利且见骑军少意甚易之河通巢湖阔二丈余锜命军士曳薪叠桥湏臾而成遣甲军数队过桥皆卧枪而坐会沂中德师中子盖之军俱至翌日敌将邢王与镇国大将军韩常等以铁骑十余万分为两隅夹道而陈赵甡之遗史熊克小历皆称乌珠以铁骑十余万夹道而陈案三宣抚所申止称邢王韩将军王太子大兵及自庐州前来乌珠军马盖乌珠自庐州济师非其亲出也甡之克小误沂中自上流涉浅径进官军不利统制官辅逵中目骑兵有稍却者德曰贼右隅皆劲骑吾将先破之乃与师中麾兵渡桥薄其右隅敌阵动有一帅被甲跃马指画阵队德引弓一</p><p>发帅应弦坠马德乘势大呼驰击诸军皆鼓噪金人以拐子马两翼而进德率众鏖战沂中曰敌便习在弓矢当有以屈其技乃令万兵各持长斧堵而前奋锐击之金人大败退屯紫金山德等尾击之捕敌数百人马＜娐砣＞数百而锜以步兵甲重不能奔驰下令无所取故无俘获焉是役也将官拱卫大夫武胜军承宣使姚端已下死敌者百九十人而敌之死者甚众锜谓德曰昔闻公威略如神今果见之请以兄礼事公张俊之爱妾章氏即杭妓张秾也颇知书柘皋之役俊贻书嘱以家事章答书引霍去病赵云不问家事为言令勉报国俊以其书进上大喜亲</p><p>书奖谕赐之章氏事以赵甡之遗史修入甡之又云章氏加封雍国夫人恐误案程敦原外制集章氏明年方自淑人进封郡夫人</p><p>己丑官军复庐州金人之至淮也资政殿大学士江东安抚制置大使知建康府叶梦得团结沿江军民数万分据江津遣其子书写安抚司机宜文字模将千人守马家渡及是宗弼郦琼以轻兵来犯不得渡而还</p><p>庚寅上谓宰执曰自敌犯边报至人非一朕惟静坐一室中思所以应敌之方自然利害皆见盖人情方扰惟当镇之以静若随物所转胸中不定则何以应变也 是日张俊杨沂中刘锜皆至庐州之城外</p><p>壬辰柘皋捷奏至</p><p>癸巳起复武功大夫英州刺史知滁州赵时降三官令葺理本州自效</p><p>乙未赐刘光世韩世忠张俊岳飞杨沂中刘锜诏书以捷书累至军声大张盖自军兴以来未有今日之盛仍戒以尚思困兽之斗务保全功其词给事中兼直学士院林待聘所草也上又遣入内内侍省都知陈永锡乘传往淮西劳军历视战地宣劳甚渥中兴圣政何俌龟鉴曰敌之战于柘皋也十万铁骑夹道而陈其势岂可当哉张俊杨沂中等主之观其昼夜疾驰声援相接民兵团结分据江津或守马家渡以示吾之</p><p>有备或据和州以遏敌之要冲卒使诸将捷书继至而军声大振矣是役也盖自兵兴以来未有今日之盛又岂偶然之故哉 是日节制狭西诸路军马郭浩言已复□州</p><p>丙申江东制置大使叶梦得上奏称贺诏嘉奖初建康屯重兵岁费钱八百万缗米八十万斛榷货务所入不足以赡至是禁旅与诸道之师皆至梦得被命兼总四路漕计以给馈饷军用不乏故诸将得悉力以战由是朝廷益嘉之</p><p>己亥上曰敌退便当措置淮南如移隶州县并省官吏修筑城壁要当事事有备常为敌至之防也中兴圣政何俌龟鉴曰文事必有武备我高宗未尝专事于丈而浸忘乎武也吾观讲和之后吾国君臣搜儆申训尝若敌至之无日八月六日上曰有备无患纵使和议已成亦不可弛兵备而张戒数论边事谓当以和为表以备为里以战为不得已上亦谕曰此极当之论也九年上谓大臣曰敌虽讲和战守之备何必弛朕方复置茶马司乘此间暇广武备以戒不虞十年陈渊谓和战二议不可偏执上谓渊曰今日之和非惟不可偏执自当以战为主十一年上曰</p><p>敌退使当措置淮南修筑城壁要当事事有备常为敌至之防则知高宗之所以开绍中兴者其自治之事盖己先定也</p><p>三月庚子朔观文殿大学士左宣奉大夫福建路安抚大使知福州张浚言朝廷调发大军用度至广臣至州措置出卖官田及以诱寺院变易度牒共得六十三万缗节次起发少助国用诏浚一意体国识大臣体令学士院降诏奖谕</p><p>癸卯张浚复特进其言者请两淮控扼去处其守臣并易以武臣余州见仁人不可倚仗者并别与差遣去之 是日金人围濠州初金人自柘皋退军于紫金山也濠州守臣王进发书告急日巳再四而通判州事张纲以边机事请赴行朝遂泛舟而去一日赵荣以数百骑至城下</p><p>进登城望之荣语进曰大金以精兵三十万旦暮临城势不可敌公宜开门纵民出城为避地计且淮岸舟船颇多若水陆从便倾城而去不三两日可以获安方今满城生灵性命在足下足下宜念之进怒曰赵荣汝不能全节于朝廷乃为北军游说耶使劲弩射之荣大怒稍退骂进良久而去州人闻之以避地之谋力请于进进不从至是北军自延陵浮梁渡淮翌日以兵数万列于东门之外旌旗蔽野是时进有兵千余又有宣抚司兵数百在城中北军谓楼橹皆腐烂攻之必破乃使人至城下招降守陴者怒骂之</p><p>甲辰淮西宣抚使张俊淮北宣抚副使杨沂中判官刘锜会议班师俊与沂中为腹心而与锜有隙故柘皋之战奏赏诸军锜独不预时朝</p><p>廷虽命三帅各军不相节制然诸军进退多出于俊而锜以顺昌之功骤贵诸将亦颇嫉之方金人之初退虚寔未明三军相视犹豫无决但闻俊沂中议欲弃寿春而移庐州于巢县复以庐州为合肥而濠州自金人侵犯围闭城守日夜遣人至军前来援至是有被虏人民自淮上窜归者皆言金人渡淮去已远而濠路又通翌日俊因会饮谓锜曰公步人久战可自此先回径取采石归太平吾欲与杨太尉至濠州耀兵淮上安抚濠梁之民而吾军取宣化以归金陵杨太尉渡瓜洲以归临安庶道路次舍樵爨不相妨军之始行也有诏淮东西漕臣胡纺李仲孺江东漕</p><p>臣陈敏识随军馈运又遣两浙漕臣张汇继至会集于军前俊命诸漕备十日粮诸漕以水路止于庐州陆路无夫搬运遂议给军士钱人一千使之附带又令敏识搬水路纲运入滁州以接济二军夜二军进发迟明军马尽入去独俊留兵数百未行</p><p>乙巳权礼部尚书兼资善堂翊善苏符兼侍读中书舍人李易兼侍讲
 
直徽猷阁知邵武军王洋言宣和二年布衣吕堂乞生子之家量给义仓米朝廷不曾施行近蒙恩诏贫乏之室生男女而不能餋赡者人于免役宽剩钱内支四千可谓仁德甚厚矣然免役宽剩州县所收甚微势不可久乞乡村之人无问贫富凡孕妇五月至经保申县专委县丞注籍其夫免杂色差役一年候生子日无问男女第三等已下给义仓</p><p>米一斛县丞月给食钱十千专掌附籍所掌万户已上岁及千人便与改官盖义仓米本不出籴今州郡尚有红腐去处一郡岁发万斛可活万人通数路许改官今使县丞终任活一二千人俾之改官亦岂为过又义仓之米若有不继逐年随苗量添升斗积以活民民自乐从再三审度实可经久上览奏曰愚民无知迫于贫困不能育故生子而杀之官给钱物使之有以育则不忍杀矣朕为民父母但欲民蕃衍岂惜小费也乃诏户部措置十五年五月戊午改给义仓米
 是日平旦杨沂中赴张俊帐会食巳二帅俱去行数里谍报敌攻濠州甚急俊茫然失色复驰骑邀刘锜锜遽命军中持十日粮继二军而行</p><p>丙午德音释寿春府宣和舒州无为军管内杂犯死罪巳下囚 是日京东淮东宣抚处置使韩世忠舟师至昭信县夜世忠以骑兵遇金人于闻贤坡败之</p><p>丁未遣枢密都丞旨周聿往沿江点检措置事务且存抚淮民之失业者
 
是日金人陷濠州武功大夫忠州刺史知州事王进为所执兵马钤辖武功郎阁门宣赞舍人邵青巷战死之前一日敌薄城下以云车冲梯之属攻城城土与屋瓦皆震矢石如雨进所部皆闽人未尝经战守或告以州之民兵皆百战之余可以捍敌进不从翌旦兵马钤辖邵宏缒城投拜告以城中虚实敌益兵东南隅乘风纵火焚其楼橹倐忽皆</p><p>尽敌乘势登城进奔马入郡城朝服坐于厅事遂就执金人纵兵焚掠谋其城而去熊克小历云濠州陷王进被杀此据淮西随军记所云也案绍兴讲和录乌珠第六书云濠梁之破守臣王进既已贷其生命则进固不死赵甡之遗史称进被执与乌珠书同今从之</p><p>戊申张浚杨沂中刘锜至黄连埠去濠州六十里而闻城陷俊乃召沂中锜谋之锜谓沂中曰两府何以处沂中曰厮杀耳相公与太尉在后沂中当居前有进无退锜曰有制之兵无能之将可御有利害之兵有能之将不可御也今我军虽锐未为有制且军士被甲荷粮而趋今已数日本救援濠州濠州既失进无所投人怀归心胜气巳索又粮食将尽散处逈野此危道也敌人虽诡计莫测不若据险下塞堑地栽木使根</p><p>本可恃然后出兵袭之若其引去徐为后图此全师保胜之道愿相协图之诸将皆曰善于是鼎足以为营仍约逐军选募精锐旦日入濠州俊遣斥堠数辈还俱言濠州无金人或谓今人破城之后无所籍又畏大军之来寻已去矣乃再遣骑数百往探皆无所见俊遣将官王某谓锜曰已不湏太尉入去锜乃不行惟泝中与王德领二千余骑而往以两军所选精锐策应之四更起黄连午时骑兵先至濠州城西岭上列阵未定有金人伏甲骑万余于城两边湏臾烟举于城上伏骑分两翼而出泝中谓德曰如何德知其势不可乃曰德统制官也安敢预事太尉为宣抚利害当处之泝中皇遽以策麾其军曰那回诸军闻之以为令其走尔散乱南奔无复纪律其步人见骑军走谓其已败皆散金人追及步人多</p><p>不得脱杀伤甚众此据淮西从军记修入盖其在军中所目击也王曮撰沂中神道碑云乌珠复遣三十万至濠梁敌议欲捣山阳窥广陵绝江而南王虑深入难制即以轻骑逆之据其冲敌抑不得展遂乘势击之于州梁桥敌势崩坏战屡郤王谓众曰吾士气方张眎此余孽犹几上肉耳若痛剿绝之可使二十年不敢复窥淮涘今桥阔岸领河流激深东西际林木阴翳可以拒敌于是夺桥为隘鼓众而出于是敌三路并至王忠勇奋发示士以必死进所敌营自午巳鏖战至夜鼓动凡数十合士皆殊死斗敌复大衄流血成河乌珠断桥以遁获所遗甲器资储以亿亿讣案此所云与林泉野记等诸书全不同盖曮缘饰言之今不取</p><p>己酉韩世忠引兵至濠州日历世忠申初十日与贼接战至三日以来贼马衮坠直过淮北世忠亦据濠州赵雄撰世忠神道碑云敌别将数万屯定远王遗成功以轻骑追之转战数日乌珠中克敌弓以走其众大溃遂夺钟离以诸书参考乌珠此时不在濠州又金人既破濠州即焚掠而去不待官军收复也碑之所云皆非其实</p><p>庚戌秦桧奏近报韩世忠距濠三十里张俊等亦至濠州五十里又岳飞已离池州渡江去会师矣上曰首祸者惟乌珠戒诸将无务多杀惟取乌珠可也澶渊之役达兰既死真宗诏诸将按兵纵契丹勿邀其归路此朕家法也朕兼爱南北之民岂忍以多杀为意乎初敌之入犯也</p><p>上命飞以兵来援飞念前此每胜复被诏还乃以乏粮为词最后上御劄付飞云社稷存亡在卿此举飞奉诏移兵三十里而止及濠州巳破飞始以兵至舒蕲境上故张俊与秦桧皆恨之御劄以王次翁叙纪所载修入</p><p>辛亥韩世忠与金人战于淮岸夜遣游奕军统制刘实率舟师泝流欲劫金人于濠州金人觉之先遣人于下流赤龙洲伐木以扼其归有自岸呼曰赤龙洲水浅可涉大金巳遣人伐木欲塞河扼舟舡请宣抚速归我赵荣也诸军闻之皆以其言有理世忠亦命速追而金人以铁骑追至沿淮岸且射且行于是矢着舟如猬毛至赤龙洲金人果伐木渐运至淮岸未及扼淮而舟师已去金人复归黄连埠此据赵甡之遣史附</p><p>入据日历载世忠申状乃云十二日三更后遣刘宝泝流再往濠州两岸攻扰贼寨至十三日终日接战万户以下共折万余人马数千疋与甡之所云全不同不知何也
 
是日杨泝中自宣化渡江归行在初张俊以诸军至黄连埠士皆乏食乃遣事务官辛永宗还建康督粮永宗至江皋不肯渡坐于民舍呼逻卒采藤花食建康尽刷老弱及上元江宁二县民夫运粮人持六斗米会俊等班师军民皆弃戈负之釆于道侧而去</p><p>壬子金人自涡口波淮北归敌之始入也上以御劄赐三京招抚司都统制李显忠令将所部与所俊会合如立奇功当建节钺比敌退显忠尾之至孔城而归</p><p>癸丑张俊引兵渡江归建康府是日朝廷得俊与杨沂中报言初八日王进与敌人力战大获胜捷初八日丁未即濠州陷之日</p><p>丁巳刘锜自知州引兵渡江归太平州杨沂中之败于濠梁也张俊自黄连拔寨径去锜乃按部伍整旌旗最后徐行金人亦不复追锜至历阳驻军具奏听旨然后班师由是俊与沂中皆恨</p><p>戊午宰执奏御史中丞何铸论牧马地事上曰巳优支地价或有移屋又支竹木之费朕恤民可谓至矣况湖上地半是冒佃不纳租税可令临安索契而验凡无契冒佃者明言其罪而恕之非特免罪更给公据及优支所费使民晓然知朕心也</p><p>庚申诏中亮大夫康州防御使右护军右部同统制程俊旌表门闾俊之少也其母郡氏陷于忧国俊朝夕号泣愿以财赎之遇奏荐则先其诸弟又聚族百余人而餋之成州守臣王彦上其孝行于朝故有是命 直秘阁新知常州秦梓知湖州</p><p>辛酉左朝请郎魏矼充集英殿修撰知宣州矼初免丧乃命出守</p><p>甲子行营右护军前部统制张彦与金人遇汧阳之刘坊寨武节大夫秦凤路第八将张宏战死宏初以为命补官归朝屡有战绩事闻赠</p><p>右武大夫忠州剌史宏赠官在是月丁丑</p><p>丁卯右宣教郎宗汝为添差通判处州先是汝为自北境间行投岳飞军中飞遣赴行在汝为具言金人情伪且曰今和好虽定计必背盟不可遽弛武备奏桧闻之不乐至是权礼部尚书苏符力言于上乃有是命既而上怜其忠迁右通直郎</p><p>建炎以来系年要录卷一百三十九&nbsp;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/jianyanyilaixinianyaolu/235631.html' class='pagedaohang'>【上一篇】<i>:卷一百四十</i></a></span><span class="tomenu"><a href="https://ChineseBooks.github.io/shishu/jianyanyilaixinianyaolu/" title="建炎以来系年要录" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/jianyanyilaixinianyaolu/235629.html' class='pagedaohang'>【下一篇】<i>：卷一百三十八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>