<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_列传第十五 穆崇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">列传第十五 穆崇</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87844.html' class='pagedaohang'>【上一篇】<i>:列传第十六 和跋  奚牧  莫题  庾业延  贺狄干  李栗  刘洁  古</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87842.html' class='pagedaohang'>【下一篇】<i>：列传第十四 长孙肥 尉古真</i></a></span>
</ul>
<div class="articleContent" id="articleContent"> <p>
穆崇，代人也。其先世效节于神元、桓、穆之时。崇机捷便辟，少以盗窃为事。
太祖之居独孤部，崇常往来奉给，时人无及者。后刘显之谋逆也，平文皇帝外孙梁
眷知之，密遣崇告太祖。眷谓崇曰：“显若知之问汝者，丈夫当死节，虽刀剑别割，
勿泄也。”因以宠妻及所乘良马付崇曰：“事觉，吾当以此自明。”崇来告难，太
祖驰如贺兰部。显果疑眷泄其谋，将囚之。崇乃唱言曰：“梁眷不顾恩义，奖显为
逆，今我掠得其妻马，足以雪忿。”显闻而信之。窟咄之难，崇外甥于桓等谋执太
祖以应之，告崇曰：“今窟咄已立，众咸归附，富贵不可失，愿舅图之。”崇乃夜
告太祖。太祖诛桓等，北逾陰山，复幸贺兰部。崇甚见宠待。
</p><p>
太祖为魏王，拜崇征虏将军。从平中原，赐爵历陽公，散骑常侍。后迁太尉，
加侍中，徙为安邑公。又从征高车，大胜而还。姚兴围洛陽，司马德宗将辛恭靖请
救，太祖遣崇六千骑赴之。未至，恭靖败，诏崇即镇野王，除豫州刺史，仍本将军。
徵为太尉，又徙宜都公。天赐三年薨。先是，卫王仪谋逆，崇豫焉，太祖惜其功而
秘之。及有司奏谥，太祖亲览谥法，至述义不克曰“丁”。太祖曰：“此当矣。”
乃谥曰丁鲍。
</p><p>
初，太祖避窟咄之难，遣崇还察人心。崇夜至民中，留马与从者，乃微服入其
营。会有火光，为舂妾所识，贼皆惊起。崇求从者不得，因匿于坑中，徐乃窃马奔
走。宿于大泽，有白狼向崇而号，崇乃觉悟，驰马随狼而走。适去，贼党追者已至，
遂得免难。太祖异之，命崇立祀，子孙世奉焉。太和中，追录功臣，以崇配飨。
</p><p>
崇长子遂留，历显官。讨蠕蠕有功，赐爵零陵侯，后以罪废。
</p><p>
子乙九，内行长者。以功赐爵富城公，加建忠将军，迁散骑常侍、内乘黄令、
侍中。卒，谥曰静。
</p><p>
子真，起家中散，转侍东宫，尚长城公主，拜驸马都尉。后敕离婚，纳文明太
后姊。寻除南部尚书、侍中。卒，谥曰宣。高祖追思崇勋，令著作郎韩显宗与真撰
定碑文，建于白登山。
</p><p>
真子泰，本名石洛，高祖赐名焉。以功臣子孙，尚章武长公主，拜驸马都尉，
典羽猎四曹事，赐爵冯翊侯。迁殿中尚书，加散骑常侍、安西将军。进爵为公。出
为镇南将军、洛州刺史。例降为侯。寻徵为右光禄大夫、尚书右仆射。又出为使持
节、镇北将军、定州刺史。改封冯翊县开国侯，食邑五百户。进征北将军。
</p><p>
初，文明太后幽高祖于别室，将谋黜废，泰切谏乃止。高祖德之，锡以山河，
宠待隆至。泰自陈病久，乞为恆州，遂转陆叡为定州，以泰代焉。泰不愿迁都，叡
未及发而泰已至，遂潜相扇诱，图为叛。乃与叡及安乐侯元隆，抚冥镇将、鲁郡侯
元业，骁骑将军元超，陽平侯贺头，射声校尉元乐平，前彭城镇将元拔，代郡太守
元珍，镇北将军、乐陵王思誉等谋推朔州刺史陽平王颐为主。颐不从，伪许以安之，
密表其事。高祖乃遣任城王澄率并肆兵以讨之。澄先遣治书侍御史李焕单车入代，
出其不意，泰等惊骇，计无所出。焕晓谕逆徒，示以祸福，于是凶党离心，莫为之
用。泰自度必败，乃率麾下数百人攻焕郭门，冀以一捷。不克，单马走出城西，为
人擒送。澄亦寻到，穷治党与。高祖幸代，亲见罪人，问其反状，泰等伏诛。
</p><p>
子伯智，八岁侍学东宫，十岁拜太子洗马、散骑侍郎。尚饶陽公主，拜驸马都
尉。早卒。子喈。
</p><p>
伯智弟士儒，字叔贤。徙凉州，后乃得还。为太尉参军事。
</p><p>
子容，武定中，汲郡太守。
</p><p>
乙九弟忸头，侍中、北部尚书。卒，赠司空公，谥曰敬。
</p><p>
子蒲坂，虞曹尚书、征虏将军、泾州刺史。赠征西将军、雍州刺史，谥曰昭。
</p><p>
子韶，字伏兴，员外散骑侍郎、代郡太守、征东将军、金紫光禄大夫。卒，赠
使持节、都督冀相殷三州诸军事、骠骑大将军、冀州刺史，谥曰文。
</p><p>
子遵伯，幽州司马。
</p><p>
遂留弟观，字闼拔，袭崇爵。少以文艺知名，选充内侍，太祖器之。太宗即位，
为左卫将军，绾门下中书，出纳诏命。及访旧事，未尝有所遗漏，太宗奇之。尚宜
陽公主，拜附马都尉，稍迁太尉。世祖之监国，观为右弼，出则统摄朝政，入则应
对左右，事无巨细，皆关决焉。终日怡怡，无愠喜之色。劳谦善诱，不以富贵骄人。
泰常八年，暴疾薨于苑内，时年三十五。太宗亲临其丧，悲恸左右。赐以通身隐起
金饰棺，丧礼一依安城王叔孙俊笔事。赠宜都王，谥曰文成。世祖即位，每与群臣
谈宴，未尝不叹惜殷勤，以为自泰常以来，佐命勋臣文武兼济无及之者，见称如此。
</p><p>
子寿，袭爵，少以父任选侍东宫。尚乐陵公主，拜驸马都尉。明敏有父风，世
祖爱重之，擢为下大夫。敷奏机辩，有声内外。迁侍中、中书监，领南部尚书，进
爵宜都王，加征东大将军。寿辞曰：“臣祖崇，先皇之世，属值艰危，幸天赞梁眷，
诚心密告，故得效功前朝，流福于后。昔陈平受赏，归功无知，今眷元勋未录，而
臣独奕世受荣，岂惟仰愧古贤，抑亦有亏国典。”世祖嘉之。乃求眷后，得其孙，
赐爵郡公。
</p><p>
舆驾征凉州，命寿辅恭宗，总录要机，内外听焉。行次云中，将济河，宴诸将
于宫。世祖别御静室，召寿及司徒崔浩、尚书李顺。世祖谓寿曰：“蠕蠕吴提与牧
犍连和，今闻朕征凉州，必来犯塞，若伏兵漠南，殄之为易。朕故留壮兵肥马，使
卿辅佐太子。收田既讫，便可分伏要害，以待虏至，引使深入，然后击之，擒之必
矣。凉州远，朕不得救。卿若违朕指授，为虏侵害，朕还斩卿。崔浩、李顺为证，
非虚言也。”寿顿首受诏。寿信卜筮之言，谓贼不来，竟不设备。而吴提果至，侵
及善无，京师大骇。寿不知所为，欲筑西郭门，请恭宗避保南山。惠太后不听，乃
止。遣司空长孙道生等击走之。世祖还，以无大损伤，故不追咎。
</p><p>
恭宗监国，寿与崔浩等辅政，人皆敬浩，寿独凌之。又自恃位任，以为人莫己
及。谓其子师曰：“但令吾兒及我，亦足胜人，不须苦教之。”遇诸父兄弟有如仆
隶，夫妻并坐共食，而令诸父馂余。其自矜无礼如此，为时人所鄙笑。真君八年薨。
赠太尉，谥曰文宣。
</p><p>
子平国，袭爵。尚城陽长公主，拜驸马都尉、侍中、中书监，为太子四辅。正
平元年卒。
</p><p>
子伏干，袭爵。尚济北公主，拜驸马都尉。和平二年卒，谥曰康。无子。
</p><p>
伏干弟罴，袭爵。尚新平长公主，拜驸马都尉。又附虎牢镇将，频以不法致罪。
高祖以其勋德之胄，让而赦之。
</p><p>
转征东将军、吐京镇将。罴赏善罚恶，深自克励。时西河胡叛，罴欲讨之，而
离石都将郭洛头拒违不从。罴遂上表自劾，以威不摄下，请就刑戮。高祖乃免洛头
官。山胡刘什婆寇掠郡县，罴讨灭之。自是部内肃然，莫不敬惮。后改京洋镇为汾
州，仍以罴为刺史。前吐京太守刘升，在郡甚有威惠，限满还都，胡民八百余人诣
罴请之。前定陽令吴平仁亦有恩信，户增数倍。罴以吏民怀之，并为表请。高祖毕
从焉。罴既频荐升等，所部守令，咸自砥砺，威化大行，百姓安之。州民李轨、郭
及祖等七百余人，诣阙颂罴恩德。高祖以罴政和民悦，增秩延限。
</p><p>
后徵为光禄勋，随例降王为魏郡开国公，邑五百户。又除镇北将军、燕州刺史，
镇广宁。寻迁都督夏州、高平镇诸军事，本将军，夏州刺史，镇统万。又除侍中、
中书监。穆泰之反，罴与潜通，赦后事发，削封为民。卒于家。世宗时，追赠镇北
将军、恆州刺史。
</p><p>
子建，字晚兴，性通率，颇好文史。起家秘书郎，稍迁直阁将军，兼武卫。建
妻尔朱荣之妹，建常依附荣。荣入洛之后，除镇东将军、金紫光禄大夫、征北将军，
封济北郡开国公。后迁散骑常侍、车骑大将军、左光禄大夫、兼尚书、北道行台、
并州事。元晔之立，建兼尚书右仆射，俄转侍中、骠骑大将军。出帝末，本将军、
仪同三司、洛州刺史。天平中，坐事自杀于五原城北。
</p><p>
子千牙，武定中，开府祭酒。
</p><p>
建弟衍，字进兴。解褐员外郎，封新兴县开国子，稍迁通直常侍，行云州事。
</p><p>
罴弟亮，字幼辅，初字老生，早有风度。显祖时，起家为侍御中散。尚中山长
公主，拜驸马都尉，封赵郡王，加侍中、征南大将军。徙封长乐王。高祖初，除使
持节、秦州刺史。在州未期，大著声称。徵为殿中尚书。又迁使持节、征西大将军、
西戎校尉、敦煌镇都大将。政尚宽简，赈恤穷乏。被徵还朝，百姓追思之。
</p><p>
除都督秦梁益三州诸军事、征南大将军、领护西戎校尉、仇池镇将。时宕昌王
梁弥机死，子弥博立，为吐谷浑所逼，来奔仇池。亮以弥机蕃款素著，矜其亡灭；
弥博凶悖，氐羌所弃；弥机兄子弥承，戎民归乐，表请纳之。高祖从焉。于是率骑
三万，次于龙鹄，击走吐谷浑，立弥承而还。是时，阶陵比谷羌董耕奴、斯卑等率
众数千人，寇仇池，屯于陽遐岭，亮副将杨灵珍率骑击走之。氐豪杨卜，自延兴以
来，从军征伐，二十一战，前来镇将，抑而不闻。亮表卜为广业太守，豪右咸悦，
境内大安。
</p><p>
徵为侍中、尚书右仆射。于时，复置司州。高祖曰：“司州始立，未有僚吏，
须立中正，以定选举。然中正之任，必须德望兼资者。世祖时，崔浩为冀州中正，
长孙嵩为司州中正，可谓得人。公卿等宜自相推举，必令称允。”尚书陆睿举亮为
司州大中正。
</p><p>
时萧赜遣将陈显达攻陷醴陽，加亮使持节，征南大将军，都督怀、洛、南、北
豫、徐、兗六州诸军事以讨之。显达遁走，乃还。寻迁司空，参议律令。例降爵为
公。
</p><p>
时文明太后崩，已过期月，高祖毁瘠犹甚。亮表曰：“王者居极，至尊至重，
父天母地，怀柔百灵。是以古先哲王，制礼成务。施政立治，必顺天而后动；宣宪
垂范，必依典而后行。用能四时不忒，陰陽和暢。若有过举，咎徵必集。故大舜至
慕，事在纳麓之前；孔子至圣，丧无过瘠之纪。尧书稽古之美，不录在服之痛；
《礼》备诸侯之丧，而无天子之式。虽有上达之言，未见居丧之典。然则位重者为
世以屈己，居圣者达命以忘情。伏惟陛下至德参二仪，惠泽覃河海，宣礼明刑，动
遵古式。以至孝之痛，服期年之丧，练事既阕，号慕如始。统重极之尊，同众庶之
制，废越绋之大敬，阙宗祀之旧轨。诚由文明太皇太后圣略超古，惠训深至，欲报
之德，昊天罔极。比之前代，戚为过甚。岂所谓顺帝之则，约躬随众者也？陛下既
为天地所子，又为万民父母。子过哀，父则为之惨悴；父过戚，子则为之忧伤。近
蒙接见，咫尺旒冕，圣容哀毁，骇感无止，况神祗至灵，而不久亏和气，微致风旱
者哉？《书》称：‘一人有庆，兆民赖之’。今一人过哀，黎元焉系？群官所以颠
殒震惧，率土所以危惶悚忄栗；百姓何仰而不忧，嘉禾何由而播殖？愿陛下上承金
册遗训，下称亿兆之心，时袭轻服，数御常膳，修崇郊祠，垂惠咸秩；舆驾时动，
以释忧烦；博采广谘，以导性气；息无益之恋，行利见之德；则休徵可致，嘉应必
臻，礼教并宣，孝慈兼备，普天蒙赖，含生幸甚。”诏曰：“苟孝悌之至，无所不
通。今飘风亢旱，时雨不降，实由诚慕未浓，幽显无感也。所言过哀之咎，谅为未
衷，省启以增悲愧。”
</p><p>
寻领太子太傅。时将建太极殿，引见群臣于太华殿，高祖曰：“朕仰遵先意，
将营殿宇，役夫既至，兴功有日。今欲徙居永乐，以避嚣埃。土木虽复无心，毁之
能不凄怆。今故临对卿等，与之取别。此殿乃高宗所制，爰历显祖，逮朕冲年，受
位于此。但事来夺情，将有改制，仰惟畴昔，惟深悲感。”亮稽首对曰：“臣闻稽
之卜筮，载自典经，占以决疑，古今攸尚。兴建之功，事在不易，愿陛下讯之蓍龟，
以定可否。又去岁役作，为功甚多，太庙明堂，一年便就。若仍岁频兴，恐民力凋
弊。且材干新伐，为功不固，愿得逾年，小康百姓。”高祖曰：“若终不为，可如
卿言。后必为之，逾年何益？朕远览前王，无不兴造。故有周创业，经建灵台；洪
汉受终，未央是作。草创之初，犹尚若此，况朕承累圣之运，属太平之基。且今八
表清晏，年谷又登，爰及此时，以就大功。人生定分，修短命也，蓍蔡虽智，其如
之何？当委之大分，岂假卜筮？”遂移御永乐宫。
</p><p>
后高祖临朝堂，谓亮曰：“三代之礼，日出视朝。自汉魏以降，礼仪渐杀。
《晋令》有朔望集公卿于朝堂而论政事，亦无天子亲临之文。今因卿等日中之集，
中前则卿等自论政事，中后与卿等共议可否。”遂命读奏案，高祖亲自决之。又谓
亮曰：“徐州表给归化人禀。王者民之父母，诚宜许之。但今荆扬不宾，书轨未一，
方欲亲御六师，问罪江介。计万户投化，岁食百万，若听其给也，则蕃储虚竭。虽
得户千万，犹未成一同。且欲随贫赈恤，卿意何如？”亮对曰：“所存远大，实如
圣旨。”及车驾南迁，迁武卫大将军，以本官董摄中军事。
</p><p>
高祖南伐，以亮录尚书事，留镇洛陽。后高祖将自小平泛舟幸石济，亮谏曰：
“臣闻垂堂之诲，振古成规，于安思危，著于《周易》。是以凭险弗防，没而不吊。
匹夫之贱，犹不自轻，况万乘之尊，含生所仰，而可忽乎！是故处则深宫广厦，行
则万骑千乘。昔汉帝欲乘舟渡渭，广德将以首血污车轮，帝乃感而就桥。夫一渡小
水，犹尚若斯，况洪河浩汗，有不测之虑。且车乘由人，犹有奔逸致败之害，况水
之缓急，非人所制，脱难出虑表，其如宗庙何！”高祖曰：“司空言是也。”
</p><p>
及亮兄罴预穆泰反事，亮以府事付司马慕容契，上表自劾。高祖优诏不许，还
令摄事。亮频烦固请，久乃许之。寻除使持节、征北大将军、开府、仪同三司、冀
州刺史。徙封顿丘郡开国公，食邑五百户，以绍崇爵。
</p><p>
世宗即位，迁定州刺史，寻除骠骑大将军、尚书令，俄转司空公。景明三年薨，
时年五十二。给东园温明秘器、朝服一具、衣一袭，钱四十万、布七百匹、蜡二百
斤。世宗亲临小敛。赠太尉公，领司州牧，谥曰匡。
</p><p>
子绍，字永业。高祖以其贵臣世胄，顾念之。九岁除员外郎，侍学东宫，转太
子舍人。十一尚琅邪长公主，拜驸马都尉、散骑侍郎、领京兆王愉文学。世宗初，
通直散骑常侍、高陽王雍友。遭父忧，诏起袭爵，散骑常侍，领主衣都统。迁秘书
监、侍中、金紫光禄大夫、光禄卿，又迁卫将军、太常卿。寻除使持节、都督冀瀛
二州诸军事、本将军、冀州刺史，以母老固辞，忤旨免官。除中书令，转七兵尚书，
徙殿中尚书。遭所生忧免，居丧以孝闻。又除卫大将军、左光禄大夫、中书监，复
为侍中，领本邑中正。
</p><p>
绍无他才能，而资性方重，罕接宾客，希造人门。领军元叉当权熏灼，曾往候
绍，绍迎送下阶而已，时人叹尚之。及灵太后欲黜叉，犹豫未决，绍赞成之。以功
加特进，又拜其次子岩为给事中。寻加仪同三司，领左右。时侍中元顺与绍同直，
顺尝因醉入其寝所。绍拥被而起，正色让顺曰：“身二十年侍中，与卿先君亟连职
事，纵卿后进，何宜相排突也！”遂谢事还家。诏喻久乃起。除车骑大将军、开府、
定州刺史，固辞不拜。又除侍中，托疾未起。河陰之役，故得免害。
</p><p>
庄帝立，尔朱荣遣人徵之。绍以为必死，哭辞家庙。及往见荣于邙山，捧手不
拜。荣亦矫意礼之，顾谓人曰：“穆绍不虚大家兒。”车驾入宫，寻授尚书令、司
空公，进爵为王，给班剑四十人，仍加侍中。时河南尹李奖往诣绍。奖以绍郡民，
谓必加敬；绍又恃封邑，是奖国主，待之不为动膝。奖惮其位望，臻拜而还。议者
两讥焉。
</p><p>
尔朱荣之讨葛荣也，诏上党王天穆为前锋，次于怀县；司徒公杨椿为右军；绍
为后继。未发，会擒葛荣乃止。未几，降王复本爵。元颢入洛，以绍为兗州刺史。
行达东郡，颢败而反。
</p><p>
普泰元年，除都督青齐兗光四州诸军事、骠骑大将军、开府、青州刺史。未行，
其年九月薨，时年五十二。赠侍中、都督冀相殷三州诸军事、大将军、尚书令、太
保、冀州刺史，谥曰文献。
</p><p>
子长嵩，字子岳。起家通直郎，再迁散骑常侍。袭爵，转镇东将军、光禄少卿。
兴和中卒，赠都督冀沧二州诸军事、征东将军、冀州刺史。
</p><p>
子岩，武定中，司徒谘议参军。
</p><p>
平国弟相国，官至安东将军、济州刺史、上洛公。
</p><p>
相国弟正国，尚长乐公主，拜驸马都尉。
</p><p>
子平城，早卒。高祖时，始平公主薨于宫，追赠平城驸马都尉，与公主合葬。
</p><p>
平城弟长城，司徒左长史。
</p><p>
子世恭，武定中，朱衣直阁。
</p><p>
长城弟彧，符玺郎中。卒。
</p><p>
子永延，尚书骑兵郎、青州征东司马。
</p><p>
正国弟应国，征西将军、张掖公。
</p><p>
子度孤，袭爵。平南将军、梁城镇将。
</p><p>
子清休，颇有将略。司农少卿、武卫将军、左光禄大夫。出为骠骑大将军、夏
州刺史。
</p><p>
子铁槌，秘书郎。
</p><p>
应国弟安国，历金部长、殿中尚书，加右卫将军，赐爵新平子。为乙浑所杀，
追赠征虏将军。
</p><p>
子吐万，袭爵。襄城镇将。
</p><p>
子金宝，秘书郎。
</p><p>
寿弟伏真，高宗世，稍迁尚书，赐爵任城侯。出为兗州刺史、假宁东将军、濮
陽公。
</p><p>
子常贵，南陽太守。
</p><p>
伏真弟多侯，历位殿中给事、左将军，赐爵长宁子。迁司卫监。高宗崩，乙浑
专权。时司徒陆丽在代郡温汤疗病，浑忌之，遣多侯追丽。多侯谓丽曰：“浑有无
君之心，大王众所望也，去必危，宜徐归而图之。”丽不从，遂为浑所杀。多侯亦
见杀。谥曰烈。子胡兒袭爵。
</p><p>
观弟翰，平原镇将、西海王。薨。
</p><p>
子龙仁，袭爵，降为公。卒。
</p><p>
子丰国，袭爵。
</p><p>
丰国弟子弼，有风格，善自位置。涉猎经史，与长孙稚、陆希道等齐名于世。
矜己陵物，颇以损焉。高祖初定氏族，欲以弼为国子助教。弼辞曰：“先臣以来，
蒙恩累世，比校徒流，实用惭屈。”高祖曰：“朕欲敦厉胄子，故屈卿先之。白玉
投泥，岂能相污？”弼曰：“既遇明时，耻沉泥滓。”会司州牧、咸陽王禧入，高
祖谓禧曰：“朕与卿作州都，举一主簿。”即命弼谒之。因为高祖所知。舆驾南征，
特敕随从。世宗初，除尚书郎，以选为广平王怀国郎中令。数有匡谏之益。世宗善
之。除中书舍人，转司州治中、别驾，历任有称。肃宗时，河州羌却铁忽反，敕兼
黄门，慰喻忽。以功加前将军，赐以钱帛。寻以本将军行扬州事，追拜平西将军、
华州刺史。卒于州，时年五十一。赠使持节、征北将军、定州刺史，谥曰懿。
</p><p>
子季齐，释褐司徒参军事、开府骑兵参军。
</p><p>
翰弟顗，忠谨有材力。太宗时为中散，转侍御郎。从世祖征赫连昌，勇冠一时，
世祖嘉之。迁侍辇郎、殿中将军，赐爵泥陽子。从征和龙，功超诸将，拜司卫监，
加龙骧将军，进爵长乐侯。
</p><p>
曾从世祖田于崞山，有虎突出，顗搏而获之。世祖叹曰：“《诗》所谓‘有力
如虎’，顗乃过之？”后从驾西征白龙，北讨蠕蠕，以功加散骑常侍、镇北将军，
进爵建安公。出为北镇都将，徵拜殿中尚书。出镇凉州，所在著称。还加散骑常侍，
领太仓尚书。
</p><p>
高宗时，为征西大将军、督诸军事，西征吐谷浑，出南道。坐击贼不进，免官
爵徙边。高祖又以顗著勋前朝，徵为内都大官。天安元年卒。赠征西大将军、建安
王，谥曰康。
</p><p>
子寄生，袭。
</p><p>
寄生弟栗，凉州镇将、安南公。
</p><p>
子祁，字愿德。通直常侍、上谷河内二郡太守、司州治中、太子右卫率。卒，
赠齐州刺史。
</p><p>
子景相，字霸都。中书舍人、上党太守。
</p><p>
栗弟泥乾，为羽林中郎，赐爵临安男。后稍历显职，除冀州刺史，假安南将军、
钜鹿公。卒。
</p><p>
子浑，袭爵。秘中书散。
</p><p>
子令宣，通直常侍。
</p><p>
崇宗人丑善，太祖初，率部归附，与崇同心戮力，御侮左右。从征窟咄、刘显，
破平之。又从击贺兰部，平库莫奚。拜天部大人，居于东蕃。卒。
</p><p>
子莫提，从平中原，为中山太守。除宁南将军、相州刺史，假陽陵侯。卒。
</p><p>
子吐，太宗世，散骑常侍。卒于侍中、镇东将军。
</p><p>
子敦，辅国将军、西部都将。赐爵富平子。卒。
</p><p>
子纯，袭爵。历散骑常侍、光禄勋。高祖时，右卫将军，寻除右将军、河州刺
史。卒，赠镇北将军、并州刺史。
</p><p>
子盛，袭爵。直阁将军。
</p><p>
盛弟裕，辅国将军、中散大夫。
</p><p>
裕子礼，东牟太守。
</p><p>
礼弟略，武定末，魏尹丞。
</p><p>
纯弟鑖，历东宫庶子、汲郡太守。世宗时，为怀朔镇将，东、北中郎将，豳、
幽、凉三州刺史。肃宗世，除平北将军、并州刺史、金紫光禄大夫。在公以威猛见
称。卒时年七十四，赠散骑常侍、征东将军、相州刺史，谥曰安。
</p><p>
子显寿，长水校尉。
</p><p>
显寿弟显业，卒于散骑侍郎。
</p><p>
子子琳，举秀才，为安戎令，颇有吏干。随长孙稚征蜀有功，除尚书屯田郎中。
出帝即位，以摄仪曹事，封高唐县开国男，邑二百户。孝静初，镇东将军、司州别
驾。以占夺民田，免官爵。久之，阿至罗国主副罗越居为蠕蠕所破，其子去宾来奔。
齐献武王奏去宾为安北将军、肆州刺史，封高车王，招慰夷虏；表子琳为去宾长史，
复其前封。寻迁仪同开府长史、齐献武王丞相司马。卒时年五十三，赠骠骑大将军、
都官尚书、瀛州刺史。
</p><p>
子伯昱。弟朏，武定中，开府中兵参军。
</p><p>
子琳弟良，字先德。司空行参军、将作丞、司徒祭酒、安东将军、南钜鹿太守。
颇有民誉。入为司徒司马、大将军从事中郎、中书舍人。武定六年卒。赠征东将军、
徐州刺史。
</p><p>
史臣曰：穆崇夙奉龙颜，早著诚节，遂膺宠眷，位极台鼎；至乃身豫逆谋，卒
蒙全护，明主之于劳臣，不亦厚矣！从享庙庭，抑亦尚功之义。观少当公辅之任，
业器其优乎？顗壮烈显达，亮宽厚致位，绍立虚简之操，弼有风格之名，世载不陨，
青紫兼列，盛矣。至于寿以贵终，罴止削废，人之无礼，为幸盖多。丑之子孙，不
乏名位，亦有人哉！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87844.html' class='pagedaohang'>【上一篇】<i>:列传第十六 和跋  奚牧  莫题  庾业延  贺狄干  李栗  刘洁  古</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87842.html' class='pagedaohang'>【下一篇】<i>：列传第十四 长孙肥 尉古真</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>