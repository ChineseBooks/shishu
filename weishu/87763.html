<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_志第二 天象一之二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">志第二 天象一之二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87764.html' class='pagedaohang'>【上一篇】<i>:志第三 天象一之三</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87762.html' class='pagedaohang'>【下一篇】<i>：志第一 天象一之一</i></a></span>
</ul>
<div class="articleContent" id="articleContent"> <p>
太祖皇始二年六月庚戌，月掩太白，在端门外。占曰“国受兵”。九月，慕容
贺驎率三万余人出寇新市。十月，太祖破之於义台坞，斩首九千余级。
</p><p>
天兴元年十一月丁丑，月犯东上相。
</p><p>
二年五月辛酉，月掩东上相
</p><p>
八月壬辰，月犯牵牛。占曰“国有忧”。三年二月丁亥，皇子聪薨。
</p><p>
三年三月乙丑，月犯镇星，在牵牛。
</p><p>
七月己未，月犯镇星，在牵牛。辛酉，月犯哭星。
</p><p>
四年三月甲子，月生齿。占曰“有贼臣”。五年十一月，秀容胡帅、前平原太
守刘曜聚众为盗，遣骑诛之。
</p><p>
七月丁卯，月犯天关。
</p><p>
十月甲子，月犯东次相。
</p><p>
五年四月辛丑，月掩辰星，在东井。
</p><p>
五月丙申，月犯太微。
</p><p>
七月己亥，月犯岁星，在左角。
</p><p>
十月戊申，月晕左角。时帝讨姚兴弟平于乾壁，克之。太史令晁崇奏角虫将死，
上虑牛疫，乃命诸军并重焚车。丙戌，车驾北引。牛大疫，死者十八九，官车所驭
巨犗数百，同日毙於路侧，首尾相属。麋鹿亦多死。乙卯，月犯太微。占曰“贵人
忧”。六年七月，镇西大将军、司隶校尉、毗陵王顺有罪，以王还第
</p><p>
十二月庚申，月与太白同入羽林。
</p><p>
六年正月，月掩氐西南星。
</p><p>
六月甲辰，月掩北斗魁第四星。
</p><p>
十月乙巳，月犯轩辕第四星。
</p><p>
十一月辛巳，月犯荧惑。
</p><p>
天赐元年二月甲辰，月掩岁星，在角。占曰“天下兵起”。三年四月，蠕蠕寇
边，夜召兵将，旦，贼走乃罢。
</p><p>
四月甲午，月掩轩辕第四星。占曰“女主恶之”六年七月，夫人刘氏薨，后谥
宣穆皇后。
</p><p>
五月壬申，月掩斗魁第二星。
</p><p>
二年三月壬辰，月掩左执法。丁酉，月掩心前星。
</p><p>
四月己卯，月犯镇星，在东壁。占曰“贵人死”。四年五月，常山王遵有罪，
赐死。
</p><p>
七月己未，月掩镇星。
</p><p>
八月丁巳，月犯斗第一星。占曰“大臣忧”。三年七月，太尉穆崇薨。
</p><p>
十月丁巳，月掩镇星，在营室。
</p><p>
三年二月己丑，月犯心后星。
</p><p>
四月癸丑，月犯太微西上将。己未，月犯房南第二星。占曰“将相有忧”。四
年五月，诛定陵公和跋。
</p><p>
五月癸未，月犯左角，占曰“左将军死”。六年三月，左将军、曲陽侯元素延
死。
</p><p>
十二月丙午，月掩太白，在危。
</p><p>
四年二月庚申，月掩心后星。
</p><p>
五年五月丁未，月掩斗第二星。占曰“大人忧”。六年十月戊辰，太祖崩。
</p><p>
太宗永兴元年二月甲子，月犯昂。占曰“胡不安，天子破匈奴”。二年五月，
太守讨蠕蠕社仑，社仑遁走。
</p><p>
九月壬寅，月犯昴。
</p><p>
闰月丁酉，月犯昴。
</p><p>
二年三月丁卯，月掩房南第二星，又掩斗第五星。
</p><p>
五月甲子，月掩斗第五星。己亥，月腌昂。
</p><p>
六月己丑，月犯房南第二星。
</p><p>
七月乙亥，月犯舆鬼。
</p><p>
八月甲申，月犯心前星。
</p><p>
三年六月庚子，月犯岁星，在毕。占曰“有边兵”。五年四月，上党民劳聪、
士臻群聚为盗，杀太守令长，相率外奔。
</p><p>
八月乙未，月犯岁星，在参。
</p><p>
四年春正月壬戌，月行毕，蚀岁星。癸亥，月掩房北第二星。
</p><p>
闰月庚申，月行昴，犯荧惑。
</p><p>
七月，月蚀荧惑。
</p><p>
八月戊申，月犯泣星。
</p><p>
十月辛亥，月掩天关。占曰“有兵”。五年六月，濩泽民刘逸，自号征东将军、
三巴王，署置官属，攻逼建兴郡，元城侯元屈等讨平之。
</p><p>
五年三月戊辰，月行参，犯太白。
</p><p>
四月癸卯，月晕翼、轸、角。
</p><p>
七月庚午，月掩钩钤。占曰“喉舌臣忧”。五年三月，散骑常侍王洛兒卒。
</p><p>
八月庚申，月犯太白。占曰“忧兵”。神瑞元年二月，赫连屈丐入寇河东，杀
掠吏民，三城护军张昌等要击走之。
</p><p>
九月己丑，月犯左角。占曰“天下有兵”。神瑞元年十二月，蠕蠕犯塞。
</p><p>
十月乙巳，月犯毕。占曰“贵人有死者”。泰常元年三月，长乐王处文薨。
</p><p>
十一月丙戌，月蚀房第一星。
</p><p>
十二月甲辰，月三晕东井。
</p><p>
神瑞元年正月丁卯，月犯毕。占曰“贵人有死者”。泰常元年四月庚申，河间
王修薨。
</p><p>
二月戊申，月蚀房第一星。
</p><p>
三月壬申，月蚀左角。
</p><p>
五月壬寅，月犯牵牛南星。
</p><p>
六月丙申，月掩氐。
</p><p>
七月庚辰，月犯天关。
</p><p>
八月丁酉，月蚀牵牛中大星。己酉，月犯西咸，占曰“有陰谋”。神瑞二年三
月，河西饥胡屯聚上党，推白亚栗斯为盟主，号大单于，称建平元年。四月，诏将
军公孙表等五将讨之。
</p><p>
二年三月丁巳，月入毕。占曰“天下兵起”。泰常元年三月，常山民霍季自言
名载图谶，持一黑石，以为天赐玉印，诳惑聚党，入山为盗，州郡捕斩之。
</p><p>
四月已卯，月犯毕陽星。
</p><p>
七月辛丑，月犯毕。占曰“贵人有死者”。泰常元年十二月，南陽王良薨。
</p><p>
八月壬子，月犯氐。
</p><p>
十月甲子，月晕毕。
</p><p>
十一月，月晕轩辕。戊午，月犯毕陽星。
</p><p>
泰常元年五月甲申，月犯岁星，在角。
</p><p>
六月己巳，月犯毕。占曰“贵人死”。二年十月，豫章王夔薨。
</p><p>
七月，月犯牛。
</p><p>
十月丙戌，月入毕。占曰：有边兵”。二年二月，司马德宗谯王司马文思自江
东遣使诣阙上书，请军讨刘裕，太宗诏司徒长孙嵩率诸将邀击之。
</p><p>
二年五月丙子，月犯轩辕。
</p><p>
八月己酉，月犯牵牛。占曰“其地有忧”。三年，司马德宗死。丁卯，月犯太
微。
</p><p>
十一月癸未，月犯东井南辕西头第一星。占曰“诸侯贵人死”，一曰“有水”。
三年八月，雁门、河内大雨水，复其租税。五年三月，南陽王意文薨。
</p><p>
二年正月戊申，月犯舆鬼、积尸。己酉，月犯轩辕、爟星。占曰“女主有忧”。
五年六月丁卯，贵嫔杜氏薨，后谥密皇后。
</p><p>
四月壬申，月犯镇星，在张。
</p><p>
五月癸亥，月犯太白于东井。
</p><p>
七月丁巳，月犯东井。
</p><p>
九月丙寅，月犯荧惑，在张、翼。
</p><p>
十一月庚申，月犯太白，在斗。
</p><p>
十二月庚辰，月犯荧惑於太微。
</p><p>
四年正月丙午，月犯太微。
</p><p>
三月壬寅，月犯太微。
</p><p>
五月丙申，月犯太微。占曰“人君忧”。八年十一月，太宗崩。
</p><p>
十二月丁巳，月犯太白，入羽林。
</p><p>
五年十一月辛亥，月蚀荧惑，在亢。占曰“韩郑地大败”。八年九月，刘义符
颍川太守李元德窃入许昌，太宗诏交阯侯周几击之，元德遁走。
</p><p>
六年二月己亥，月蚀南斗杓星。
</p><p>
五月丙辰，月晕，在角亢。
</p><p>
七年正月丁卯，月犯南斗。占曰“大臣忧”。三月，河南王曜薨。
</p><p>
三月壬戌，月犯南斗。
</p><p>
五月丙午，月犯轩辕。
</p><p>
六月辛巳，月犯房。占曰“将相有忧”。八年六月己亥，太尉、宜都公穆观薨。
</p><p>
世祖始光元年正月壬午，月犯心中央大星。
</p><p>
二年三月丙子，月犯荧惑，在虚。
</p><p>
十二月丁酉，月犯轩辕。
</p><p>
神廴年夏四月壬戌，月犯轩辕。
</p><p>
六月，月犯岁星。
</p><p>
四年十月丙辰，月掩天关。占曰“有兵”。延和元年七月，世祖讨冯文通于和
龙。
</p><p>
十二月，月犯房、钩钤。
</p><p>
延和元年三月，月犯轩辕。
</p><p>
四月，月犯左角。占曰“天下有兵”。二年二月，征西将军金崖与安定镇将延
普及泾州刺史狄子玉为权，举兵攻普，不克，退保胡空谷，驱掠平民，据险自固。
世祖诏平西将军、安定镇将陆俟讨获之。
</p><p>
五月，月犯轩辕，掩南斗第六星。
</p><p>
七月丙午，月蚀左角。
</p><p>
三年二月庚午，月犯毕口而出，月晕昴、五车及参。占曰“贵人死”。五月甲
子，陰平王求薨。
</p><p>
闰月己丑，月入东井，犯太白。占曰“忧兵”。七月辛巳，世祖行幸隰城，命
诸军讨山胡白龙于西河，克之。
</p><p>
太延元年五月壬子，月犯右执法。占曰“执法有忧”。十月，尚书左仆射安原
谋反，伏诛。
</p><p>
十月丙午，月犯右执法。
</p><p>
二年正月庚午，月犯荧惑。占曰“贵人死”。三年正月癸未，征东大将军、中
山王纂薨。
</p><p>
二月，月犯太微东蕃第一星。
</p><p>
三月癸亥，月犯太微右执法，又犯上相。占曰“将相有免者”。真君二年三月
庚戌，新兴王俊、略陽王羯兒有罪，并黜为公。
</p><p>
三年正月，月犯东井。占曰“将相死”。戊子，太尉、北平王长孙嵩薨；乙巳，
镇南大将军、丹陽王叔孙建薨。
</p><p>
九月丙申，月晕太微。
</p><p>
十一月戊戌，月掩太白。
</p><p>
四年四月巳卯，月犯氐。
</p><p>
十一月丁未，月犯东井。占曰“将军死”。真君二年九月戊戌，抚军大将军、
永昌王健薨。
</p><p>
五年六月甲午朔，月见西方。
</p><p>
七月，月掩镇星。
</p><p>
真君元年十二月，月犯太微。
</p><p>
二年六月壬子朔，月见西方。
</p><p>
三年三月癸未，月犯太白。占曰“忧兵”。四年正月，征西将军皮豹子等大破
刘义隆将于乐乡。擒其将王奂之、王长卿等。
</p><p>
五年五月甲辰，月犯心后星。
</p><p>
六年四月，月犯心。占曰“有亡国”。是月，征西大将军、高凉王那讨吐谷浑
慕利延于陰平。军到曼头城，慕利延驱其部落西渡流沙，那急追之，故西秦王慕璝
世子被囊逆军距战，那击破之。慕利延遂西入于阗。
</p><p>
七年八月癸卯，月犯荧惑，又犯轩辕。
</p><p>
十一月，月犯轩辕。
</p><p>
八年正月庚午，月犯心大星。
</p><p>
九年正月，月犯岁星。
</p><p>
十一年正月甲子，月入羽林。
</p><p>
正平元年正月，月入羽林。
</p><p>
高宗太安四年正月己未，月入太微，犯西蕃。
</p><p>
三月，月犯五诸侯。
</p><p>
六月癸酉朔，月生西方。
</p><p>
八月，月入南斗。
</p><p>
九月，月犯轩辕。
</p><p>
十二月，月犯氐。
</p><p>
五年正月，月掩轩辕，又掩氐东南星。
</p><p>
六月，月犯心前星。
</p><p>
十二月，月犯左执法。占曰“大臣有忧”。和平二年四月，侍中、征东大将军、
河东王闾毗薨。
</p><p>
和平元年正月丁未，月入南斗。
</p><p>
三月，月掩轩辕。占曰“女主恶之”。四月，保皇太后常氏崩。
</p><p>
六月戊子，月犯心前星。
</p><p>
十一月壬辰，月犯右执法。
</p><p>
二年正月，月犯心后星。
</p><p>
九月，月犯心大星。
</p><p>
三年三月壬寅，月犯心后星。
</p><p>
八月，月犯哭星。
</p><p>
四年四月，月掩轩辕、女御星。
</p><p>
五年二月甲申，月入南斗魁中，犯第三星。
</p><p>
三月庚子，月入舆鬼、积尸。
</p><p>
六年七月，月犯心前星。
</p><p>
九月，月犯轩辕右角。
</p><p>
显祖天安元年六月甲辰，月犯东井。
</p><p>
十月癸巳，月掩东井。
</p><p>
皇兴元年正月丙辰，月犯东井北辕东头第三星。
</p><p>
八月辛酉，月蚀东井南辕第二星。占曰“有将死”。三年正月，司空、平昌公
和其奴薨。
</p><p>
十月癸巳，月在参蚀。
</p><p>
二年四月丙辰，月犯牵牛中星。
</p><p>
三年十二月乙酉，月犯氐。
</p><p>
五年七月辛巳，月犯东井。
</p><p>
高祖延兴元年十月庚子，月入毕口。占曰“有赦”。二年正月乙卯，曲赦京师
及河西，南至秦泾，西至枹罕，北至凉州及诸镇。
</p><p>
二年正月壬戌，月犯毕。占曰“天子用法”。九月辛巳，统万镇将、河间王闾
虎皮坐贪残赐死。
</p><p>
闰月丙子，月犯东井。占曰“有水”。是年，以州镇十一水旱，免民田租，开
仓赈恤。庚子，月犯东井北辕。
</p><p>
三年八月己未，月犯太微。占曰“将相有免者，期不出三年”。承明元年二月，
司空、东郡王陆定国坐事免官爵。
</p><p>
十二月戊午，月蚀在七星，京师不见，统万镇以闻。
</p><p>
四年正月己卯，月犯毕。占曰“贵人死”。五年十二月，城陽王长寿薨。
</p><p>
二月癸丑，月犯轩辕。甲寅，月犯岁星。占曰“饥”。太和元年正月，云中饥，
诏开仓赈恤。
</p><p>
九月乙卯，月犯右执法。占曰“大臣有忧”。承明元年六月，大司马、大将军、
安成王万安国坐矫诏杀部长奚买奴于苑中，赐死。
</p><p>
五年三月甲戌，月掩镇星。
</p><p>
八月乙亥，月掩毕。占曰“有边兵”。太和元年正月，秦州略陽民王元寿聚众
五千余家，自号为冲天王。二月，诏秦益二州刺史武都公尉洛侯讨破元寿，获其妻
子送京师。
</p><p>
十一月癸卯，月入轩辕中，蚀第三星。
</p><p>
承明元年四月甲戌，月蚀尾。
</p><p>
太和元年二月壬戌，月在井，晕参、南北河、五车二星、三柱、荧惑。
</p><p>
三月甲午，月犯太微。
</p><p>
戊辰，月蚀尾，下入浊气不见。
</p><p>
五月丁亥，月犯轩辕大星。丙午，月入太微。
</p><p>
八月庚申，月入南斗，犯第三星。戊寅，月入太微，犯屏南星。
</p><p>
十月乙丑，月蚀昂，京师不见，雍州以闻。占曰“贵臣诛”。是月，诛徐州刺
史李诉。
</p><p>
十二月癸卯，月犯南斗。
</p><p>
二年六月庚辰，月犯太微东蕃南头第一星，京师不见，定州以闻。甲申，月犯
房，又犯太微。
</p><p>
八月壬午，月入南斗。占曰“大臣诛”。十二月，诛南郡王李惠。
</p><p>
九月庚申，陰云开合，月在昴蚀。
</p><p>
十月戊戌，月入南斗口中。占曰“大臣诛”。三年四月，雍州刺史、宜都王目
辰有罪赐死。
</p><p>
十一月甲子，月犯镇星。
</p><p>
十二月戊戌，月入南斗口中。
</p><p>
三年正月壬子，月晕觜、参两肩、五车五星、毕、东井。占曰“有赦”。十月，
大赦天下。
</p><p>
二月庚寅，月犯心。
</p><p>
三月庚戌，月入南斗口中。占曰“大臣诛”。九月，定州刺史、安乐王长乐有
罪，征诣京师，赐死。乙卯，月入南斗口中。
</p><p>
七月癸未，月犯心。
</p><p>
十月，月犯心。
</p><p>
十二月丙戌，月犯太微左执法。占曰“大臣有忧”。四年正月，襄城王韩颓有
罪，削爵徙边。
</p><p>
四年正月丁未，月在毕，晕参两肩、五车、东井。丁巳，月犯心。占曰“人伐
其主”。五年二月，沙门法秀谋反，伏诛。戊午，月又犯心。
</p><p>
二月己卯，月犯轩辕北第二星。辛巳，月犯太微左执法。占曰“大臣有忧”。
闰月，顿丘王李锺葵有罪赐死。壬午，月蚀。乙酉，月掩荧惑。
</p><p>
五年二月癸卯，月犯太微西蕃南头第一星。
</p><p>
二月甲辰，月在翼，晕东南，不币；须妗西北有偏白晕，侵五车二星、东井、
北河、北河、舆鬼、柳、北斗、紫微宫、摄提、翼星。戊戌，月犯心，京师不见，
济州以闻。
</p><p>
七月戊寅，月犯昴。占曰“有白衣之会”。六年正月，任城王云薨。
</p><p>
六年正月癸亥，月在毕，晕参两肩、五车三星胃、昴、毕，京师不见，营州以
闻。己巳，月在张，犯轩辕大星。辛未，月蚀。
</p><p>
五月戊申，月入南斗口中。戊寅，月犯昴。
</p><p>
七月丁卯，月蚀。
</p><p>
十一月辛亥朔，月寅见东方，京师不见，平州以闻。
</p><p>
七年五月辛卯，月犯南斗。
</p><p>
八年正月辛巳，月在毕，晕东井、岁星、觜、参两肩、五车。
</p><p>
三月己丑，月犯心。
</p><p>
四月丁亥，月蚀斗。
</p><p>
癸亥，月犯昴，相州以闻。占曰“有白衣之会”。十一年五月，南平王浑薨。
</p><p>
五月丁亥，月在斗，蚀尽。占曰“饥’。十二月，诏以州镇十五水旱民饥，遣
使者循行，问所疾苦，开仓赈恤。
</p><p>
九年正月丁丑，月在参，晕觜，参两肩、东井、北可、五车三星。占曰“水”。
是年，冀定数州水，民有卖男女者。
</p><p>
戊申，月犯东井。占曰“贵人死”，一曰“有水”。十月，侍中、司徒、魏郡
王陈建薨。是年，京师及州镇十二水旱伤稼。
</p><p>
四月丁未，月犯心。
</p><p>
十一月戊寅，月蚀。
</p><p>
十年十一月辛亥，月犯房。
</p><p>
十一年正月丙午，月犯房钩钤。
</p><p>
二月癸亥，月犯东井。
</p><p>
三月丙申，月三晕太微。庚子，月蚀氐。占曰“籴贵”。是年，年谷不登，听
民出关就食开仓赈恤。
</p><p>
六月乙丑，月犯斗。丙寅，月犯建星。
</p><p>
七月丁未，月入东井。
</p><p>
八月己巳，月蚀胃。占曰“有兵”。是月，蠕蠕犯塞，遣平原王陆叡讨之。
</p><p>
九月戊戌，陰云离合，月在胃蚀。
</p><p>
十一月乙巳，月入氐。
</p><p>
十二月戊午，月及荧惑合于东壁。甲子，月入东井，犯天关。
</p><p>
十二年正月戊戌，月犯左角。
</p><p>
二月壬戌，月量太微。丁卯，月犯氐。
</p><p>
四月癸丑，月犯东井。占曰“将死”。九月，司徒、淮南王他薨。壬戌，月犯
氐，与岁星同在氐。癸亥，月犯房。
</p><p>
六月丁巳，月入氐，犯岁星。
</p><p>
七月乙酉，月犯房，庚寅，月犯牵牛。庚子，月犯毕。
</p><p>
九月，月蚀尽。
</p><p>
十一月己未，月犯东井。丙寅，月犯左角。占曰“天下有兵”。十三年正月，
萧赜遣众寇边，淮陽太守王僧俊击走之。
</p><p>
十二月甲申，月犯毕，乙未，月犯氐。丙申，月犯房。
</p><p>
十三年正月甲寅，月入东井。壬戌，月掩牵牛。
</p><p>
二月己丑，月在角，十五分蚀七。
</p><p>
三月庚申，月犯岁星。
</p><p>
四月丙戌，月犯房。
</p><p>
六月乙酉，月掩牵牛。乙未，月犯毕。占曰“贵人死”。十二月，司空、河东
王苟颓薨。
</p><p>
七月丁未，月入氏。戊申，月犯楗闭。
</p><p>
八月丙戌，天有微云，月在未蚀。占曰“有兵”。十四年四月，地豆于频犯塞，
诏征西大将军、陽平王颐击走之。
</p><p>
九月丁巳，月掩毕。庚申，月入东井。
</p><p>
十月己卯，月掩荧惑，又掩毕。丁酉，月犯楗闭。
</p><p>
十二月壬午，月入东井。
</p><p>
十四年二月甲戌，月犯毕。
</p><p>
六月甲戌，月犯亢。
</p><p>
八月乙亥，月犯牵牛。辛卯，月犯轩辕。占曰“女主当之”。九月，文明皇太
后冯氏崩。
</p><p>
十月壬午，月入东井。戊子，月犯太微。
</p><p>
十一月戊戌，月犯镇星。乙卯，月犯太微右执法。
</p><p>
十二月庚辰，月犯轩辕。癸未，月掩太微左执法。
</p><p>
十五年正月己酉，月在张蚀。
</p><p>
三月丙申，月掩毕。占曰“有边兵”。十六年八月。诏陽平王颐、右仆射陆叡
督十二将、七万骑，北讨蠕蠕。
</p><p>
四月庚午，月犯轩辕。癸酉，月犯太微东蕃上将。占曰“贵人忧”。六月，济
陰王郁以贪残赐死。癸未，月犯岁星。
</p><p>
五月庚子，月掩太微左执法。占曰“大臣忧”。十七年二月，南平王霄薨。丁
未，月掩建星。
</p><p>
七月乙未，月犯太微东蕃，辛丑，月掩建星。癸卯，月犯牵牛。
</p><p>
九月乙丑，月犯牵牛，占曰“大臣有忧”。十七年，萧赜死。大臣疑当作吴越。
</p><p>
癸未，月入太微，犯右执法。占曰“大臣忧”。十七年八月，三老、山陽郡开
国公尉元薨。
</p><p>
十月甲午，月犯镇星。戊申，月犯轩辕。
</p><p>
十一月乙巳，月犯毕。辛未，月入东井。
</p><p>
十二月辛卯，月蚀，尽。
</p><p>
十六年二月甲辰，月入氐。
</p><p>
三月已卯，月入羽林。
</p><p>
四月壬辰，月入太微。丙午，月入羽林。
</p><p>
五月壬子。月掩南斗第六星。甲戌，月入羽林。
</p><p>
六月戊子，月犯荧惑。占曰“贵人死”。十九年五月，广川王谐薨。己丑，月
入太微。丁酉，月掩建星。丁未，月入毕。占曰“有边兵”。十九年正月，平南将
军王肃频破萧鸾军于义陽，降者万余。
</p><p>
七月甲戌，月入毕。丁丑，月犯轩辕。
</p><p>
八月壬辰，月犯建星。壬寅，月犯毕。甲辰，月入东井。戊申，月犯轩辕。占
曰“女主当之”。二十年七月，废皇后冯氏。辛亥，月入太微，犯右执法。
</p><p>
九月癸亥，月掩镇星。
</p><p>
十月辛卯，月入羽林。癸亥，月入东井。
</p><p>
十一月甲子，月犯毕。壬申，月入太微。丁丑，月入氐。
</p><p>
十二月丁酉，月在柳蚀。占曰“国有大事，兵起”。十七年八月己丑，车驾发
京师南伐，步骑三十余万。
</p><p>
十七年正月己丑，月犯轩辕，壬申，月犯氐。
</p><p>
三月甲午，月入太微。壬寅，月掩南斗第六星。
</p><p>
四月癸丑，月入太微。占曰“大臣死”。十九年二月辛酉，司徒冯诞薨。壬寅，
月入羽林。
</p><p>
五月甲子，月犯南斗第六星。乙丑，月掩建星。
</p><p>
六月甲午，月在女蚀。占曰“旱”。二十年，以南北州郡旱，遣侍臣循察，开
仓赈恤。
</p><p>
七月壬子，月入太微。占曰“有反臣”。二十年二月，恆州刺史穆泰谋反，伏
诛，多所连及。丙辰，月入氏。癸未，月犯南斗第六星。庚申，月犯建星。
</p><p>
八月庚寅，月犯哭星。辛卯，月入羽林。丁酉，月入毕。占曰“兵起”。十九
年二月，车驾南伐钟离。辛丑，月犯舆鬼。乙巳，月入太微，犯屏星。
</p><p>
十月壬午，月犯建星。甲午，月入东井。
</p><p>
十一月壬子，月犯哭星。辛酉，月犯东井前星。丁卯，月入太微。占曰“大臣
死，有反臣”。二十七年四月，大将军，宋王刘永昶薨，广州刺史薛法护南叛。壬
申，月入氐。
</p><p>
十二月辛巳，月入羽林。乙未。月人太微。己亥，月入氐。
</p><p>
十八年二月甲午，月入氐。
</p><p>
四月庚申，月在斗蚀。
</p><p>
六月丁卯，月入东井。
</p><p>
十九三月己卯，月犯轩辕。占曰“女主当之”。二十一年十月，追废贞皇后林
氏为庶人。
</p><p>
二十年七月辛巳，月掩镇星。
</p><p>
十月丙午，月在毕蚀。
</p><p>
二十一年三月丁酉，月犯屏星。
</p><p>
四月庚午，月掩房星。
</p><p>
六月丁卯，月掩斗魁。
</p><p>
十二月乙亥，月掩心。
</p><p>
二十二年正月丙申，月掩轩辕，占曰“女主当之”。二十三年，诏赐皇后冯氏
死。
</p><p>
二月乙丑，月与岁星、荧惑合於右掖门内。丁卯，月在角蚀。占曰“天子忧”。
二十三年四月，高祖崩。
</p><p>
七月乙酉，月掩心。
</p><p>
九月庚申，月蚀昴。
</p><p>
二十三年二月壬戌，月在轸蚀。
</p><p>
六月癸未，月掩房南头第二星。甲申，月掩箕北头弟一星。
</p><p>
八月，月在壁，蚀子已上。
</p><p>
十一月癸丑，月在毕，晕昴、觜、参、五车。
</p><p>
十二月己卯，月掩昴。辛巳，月掩五车。
</p><p>
世宗景明元年正月丙辰，月在翼蚀，十五分蚀三。
</p><p>
十二月癸未，月晕太微，既而有白气一长匹，广二尺许，南至七星。俄而月复
晕北斗大角。丁亥，月晕角、亢、房。
</p><p>
二年正月甲辰，月晕井、觜、参两肩、昴、五车。占曰“贵人死，大赦”。二
月甲戌，大赦天下。五月壬子，广陵王羽薨。
</p><p>
二月丙子，月掩轩辕大星。占曰“女主忧”。正始四年十月，皇后于氏崩。癸
未，月掩房南头第二星。丙戌，月入南斗距星南三尺。占曰“吴越有忧”。十二月，
萧宝卷直后张齐玉杀宝卷。
</p><p>
五月丙午，月掩心第三星。戊申，月掩斗魁第三星。
</p><p>
七月辛亥，月晕娄，内青外黄，轹昴、毕、天船、大陵、卷舌、奎、娄。
</p><p>
三年正月寅，月入斗，去魁第二星四寸许。占曰“吴越有忧”。四月，萧衍又
废其主宝融。
</p><p>
四月癸酉，月乘房南头第二星。己亥，月晕，在角、亢、氐、房、心。
</p><p>
六月戊戌，月掩南斗第二星。
</p><p>
八月壬寅，月晕，外青内黄，轹昴、毕、娄、胃、五车。占曰“贵人死”。乙
卯，三老元丕薨。己酉，月犯轩辕。
</p><p>
十一月己巳，月蚀井，尽。
</p><p>
十二月壬辰，月掩昴。占曰“有白衣之会”。正始二年四月，城陽王鸾薨。乙
未，月晕参、井、镇星。占曰“起兵”。四年，氐反，行梁州事杨椿、左将军羊社
大破之。丙申，月掩镇星，又晕
</p><p>
四年正月庚申，月晕胃、昴、参、五车。
</p><p>
二月辛亥，月掩太白。
</p><p>
三月辛酉，月晕轩辕、太微西垣帝坐。
</p><p>
四月丙申，月掩心大星。
</p><p>
五月丁卯，月在斗，从地下蚀出，十五分蚀十二。占曰“饥”。正始四年八月，
敦煌民饥，开仓赈恤。
</p><p>
六月癸卯，月犯昴。占曰“有白衣之会”。永平元年三月，皇子昌薨。丁未，
月掩太白。
</p><p>
七月戊午，月犯房大星。壬申，月犯昴、毕、觜、参、东井、五车五星。占曰
“旱，有大赦”。正始元年正月丙寅，大赦，改年。六月，诏以旱，彻乐减膳。
</p><p>
十二月丁亥，月晕昴、毕、娄、胃。已未，月晕太微帝坐、轩辕。庚子，月晕
房、心、亢、氐。占曰“有军，大战”。正始元年，荆州刺史杨大眼大破群蛮樊秀
安等。
</p><p>
正始元年正月乙卯，月晕胃、昴、毕、五车二星。丁巳，月晕娄、胃、昴、毕。
戊戌，月晕五车三星、东井、南河、北河、舆鬼、镇星。
</p><p>
二月甲申，月晕昴、毕、参左肩、五车。
</p><p>
二年九月癸未，月在昴，十五分蚀十。占曰“饥”。四年九月，司州民饥。开
仓赈恤。
</p><p>
十一月丙子，月晕；东西两珥，内赤外青；东有白虹，长二丈许；西有白虹，
长一匹；北有虹，长一丈余，外赤内青黄，虹北有背，外赤内青黄。
</p><p>
三年正月辛巳，月晕太微帝坐、轩辕左角、贲星。
</p><p>
三月庚辰，月在氐，蚀尽。
</p><p>
十月甲寅，月犯太白。
</p><p>
永平元年五月丁未，月犯毕。占曰“贵人有死者”。九月，杀太师、彭城王勰。
</p><p>
六月己巳，月掩毕。
</p><p>
十一月癸酉，月犯左执法。占曰“大臣有忧”。四年三月壬戌，广陽王嘉薨。
</p><p>
二年正月甲午，月在翼，十五分蚀十二。
</p><p>
十一月丙戌，月掩毕大星。
</p><p>
三年正月戊子，月在张蚀。
</p><p>
闰月乙酉，月在危蚀。
</p><p>
十一月壬寅，月犯太白。
</p><p>
十二月壬午，月在张蚀。
</p><p>
四年四月癸酉，月晕太微、轩辕。占曰“小赦”。延昌二年八月，诸犯罪者恕
死，从流已下减降。辛卯，月犯太白于胃。
</p><p>
八月癸丑，月掩舆鬼。丁巳，月入太微。占曰“大臣死”。延昌元年三月己未，
尚书左仆射，安乐王诠薨。辛酉，月犯太白。
</p><p>
十月壬午，月失行黄道北，犯轩辕大星。甲申，月入太微。
</p><p>
十一月乙巳，月犯毕。占曰“为边兵”。十一月戊甲，诏李崇、奚康生治兵寿
春，以讨朐山之寇。
</p><p>
延昌元年二月庚午，月晕东井、舆鬼、轩辕大星。
</p><p>
三月辛丑，月在翼晕，须臾之间，再成再散。壬寅，月犯太微。乙巳，月晕角、
亢、房、心、镇、岁。九月丁卯，月及荧惑俱在七星。
</p><p>
十月癸酉，月晕东井、五车、毕、参。占曰“大旱”，一曰“为水”。二年四
月庚子，出绢十五万匹，赈恤河南饥民。五月，寿春水。
</p><p>
十二月戊戌，月犯荧惑于太微。占曰“君死，不出三年”。四年正月，世宗崩。
</p><p>
二年正月庚子，月晕，晕东有连环，轹亢、房、镇、织女、天棓、紫宫、北斗。
</p><p>
二月己巳，月晕荧惑、轩辕、太微帝座。占曰“旱”。六月乙酉，青州民饥，
诏开仓赈恤。
</p><p>
四月丙申，月掩镇星。己亥，月在箕，从地下蚀出，还生三分，渐渐而满。占
曰“饥“。三年四月，青州民饥，开仓赈恤。
</p><p>
六月乙巳，月犯毕左股。占曰“为边兵”。三年六月，南荆州刺史柏叔舆破萧
衍军于九江。
</p><p>
七月戊午，月掩镇星。
</p><p>
十月丙申，月在参，蚀尽。占曰“军起”。三年十一月，诏司徒高肇为大将军，
率步骑十五万伐蜀。
</p><p>
三年二月乙酉，月晕毕、昴、太白、东井、五车。
</p><p>
四月癸巳，月在尾，从地下蚀出，十五分蚀十四。占曰“旱，饥”。熙平元年
四月，瀛州民饥，开仓赈恤。
</p><p>
九月丁卯，月犯太微屏星。
</p><p>
十月壬寅，月犯房第二星。
</p><p>
十二月丙午，月掩荧惑。
</p><p>
四年五月庚戌，月犯太微。占曰“贵人忧”。九月，安定王燮薨”。
</p><p>
九月乙丑，月犯太微。
</p><p>
十月癸巳，月入太微。占曰“大臣死”。熙平二年二月，太保、领司徒、广平
王怀薨。
</p><p>
闰月戊午，月犯轩辕。占曰“女主忧之”。神龟元年九月，皇太后高尼崩于瑶
光寺。
</p><p>
肃宗熙平元年八月己酉，月在奎，十五分蚀八。占曰“有兵”。神龟元年三月，
南秦州氐反，遣龙骧将军崔袭持节喻之。
</p><p>
十二月戊戌，月犯岁星。甲辰，月晕东井、觜、参、五车。占曰“大旱”，一
曰“水”。二年十月庚寅，幽、冀、沧、瀛四州大饥，开仓赈恤。
</p><p>
二年二月丁未，月在轸蚀。
</p><p>
四月癸卯，月犯房。
</p><p>
八月癸卯，月在娄，蚀尽。
</p><p>
九月癸酉，月犯毕。占曰“贵人有死者”。神龟元年四月丁酉，司徒胡国珍薨。
</p><p>
十月癸卯，月晕昴、毕、觜、参、五车四星。甲辰，月晕毕右股、觜、参、五
车三星、东井。占曰“天下饥。大赦”。神龟元年正月，幽州大饥，死者甚众，开
仓赈恤；又大赦天下。
</p><p>
十一月戊戌，月晕觜、参、东井。壬子，月犯心小星。
</p><p>
神龟二年二月丙辰，月在参，晕井、觜、参右肩、岁星、五车四星。占曰“有
相死”。十二月，司徒、尚书令任城王澄薨。
</p><p>
八月辛示，月犯轩辕。
</p><p>
十二月庚申，月在柳，十五分蚀十。
</p><p>
正光元正月戊子，月犯轩辕大星。占曰“女主有忧”。七月丙子，元乂幽灵太
后于北宫。
</p><p>
十二月甲寅，月蚀。占曰“兵外起”。二年正月，南秦州氐反。二月，诏光禄
大夫邴虬讨之。
</p><p>
二年五月丁未，月蚀。占曰“旱，饥”。三年六月，帝以炎旱，减膳撤悬。
</p><p>
七月乙卯，月在昴北三寸。
</p><p>
九月庚戌，月晕胃、昴、毕、五车二星。辛亥，月晕昴、毕、觜、参两肩、五
车五星。占曰“有赦”。三年十一月丙午，大赦天下。
</p><p>
十月辛卯，月掩心大星。
</p><p>
十一月己酉，月在井蚀。乙卯，月犯昴。
</p><p>
三年正月甲寅，月掩心距星。
</p><p>
二月丁卯，月掩太白，京师不见，凉州以闻。甲戌，月在张，晕轩辕、太微右
执法、岁星。
</p><p>
四月丁丑，月掩心距星。
</p><p>
九月丙午，月在毕，晕昴、毕、觜、参两肩、五车四星。
</p><p>
四年正月戊戌，月在井，晕东井、南可、轹觜、参右肩一星、五车一星。
</p><p>
七月乙巳，月在胃，晕娄、胃、昴、毕、觜。占曰“贵人死”。四年十一月丁
酉，太保崔光薨。
</p><p>
八月乙亥，月在毕，掩荧惑。
</p><p>
五年二月庚寅，月在参，晕毕、觜、参两肩、东井、荧惑、五车一星。占曰
“兵起”。六月秦州城人莫折大提据城反，自称秦王，诏雍州刺史元志讨之。
</p><p>
闰月壬辰，月在张，晕轩辕、太微西蕃。占曰“天子发军自卫”。孝昌三年正
月己丑，诏内外戒严，将亲出讨。癸巳，月在翼，晕太微、张、翼。占曰“士卒多
逃走”，一曰“士卒大聚”。
</p><p>
十月，营州城人刘安定、就德兴反，执刺史李仲遵。其部下王恶兒斩安定以降，
德兴东走，自号燕王。
</p><p>
八月丙申，月在昴，晕胃、昴、五车二星、毕、觜、参一肩。
</p><p>
十二月癸未，月在娄，晕奎、胃、昴。
</p><p>
孝昌元年九月丁巳，月蚀。
</p><p>
十月丙戌，月在毕，晕昴、毕、觜两肩、五车二星。
</p><p>
二年八月甲申，月在胃，掩镇星。
</p><p>
闰月癸酉，月掩镇星。
</p><p>
三年正月戊辰，月犯镇星於娄，相去七寸许，光芒相反。占曰“国破，期不出
三年”，一曰“天下有大丧”。武秦元年二月癸丑，肃宗崩；四月庚子，氽朱荣害
灵太后及幼主，又害王公已下。癸酉，月在井，晕觜、参两肩、南北河、五车两星。
占曰“有赦”。七月乙丑，大赦天下。
</p><p>
武泰元年三月庚申，月掩毕大星。庚午，月在轸，晕太微、角。
</p><p>
庄帝建义元年七月丙子，月在毕，掩大星。
</p><p>
永安元年十一月丙寅，月在毕大星东北五寸许，光芒相掩。
</p><p>
十二月辛卯，月在娄，晕奎、岁星、胃、昴。癸巳，月掩毕大星。
</p><p>
二年三月乙卯，月入毕口。占曰“大兵起”。壬戌，诏大将军、上党王天穆与
齐献武王讨邢杲。
</p><p>
四月己丑，月在翼，入太微，在屏星西南，相去一尺五寸，须臾下没。辛卯，
月在轸，晕太微轸、角。乙丑，月在危。
</p><p>
八月乙丑，月在毕左股第二星北，相去二寸许，光芒相掩，须臾入毕。占曰
“兵起”。三年正月辛丑，东徐州城民吕文欣等反，杀刺史，行台樊子鹄讨之。
</p><p>
十月辛亥，月在毕，晕毕、昴、镇星、觜、参、井、五车四星。占曰“兵起，
大赦”。三年三月，万俟丑奴遣其大行台尉迟菩萨寇岐州，大都督贺拔岳、可朱浑
道元大破之。四月，大赦天下。甲子，月在参蚀。
</p><p>
十二月丙辰，月掩毕右股大星。乙丑，月、荧惑同在轸。丁巳，月在毕，晕昴、
毕及镇星、觜、参、伐、五车四星。占曰“大赦”。三年九月，大赦天下。癸亥，
月在翼，晕轩辕、翼太微。占曰“有赦”。三年十月戊申，皇子生，大赦天下。乙
丑，月在轸，掩荧惑。
</p><p>
三年正月己丑，月入太微，袭荧惑。辛卯，月行太微中，晕太微、荧惑。壬辰，
月在轸，掩荧惑。
</p><p>
四月戊午，月晕太微。
</p><p>
五月甲申望前，月蚀於午。《洪范传》曰：“天子微弱，大法失中，不能立功
成事，则月蚀望前。”时尔朱荣等擅朝也。
</p><p>
六月乙巳，月在毕大星北三寸许，光芒相掩。
</p><p>
八月庚申，月入毕口，犯左股大星。辛丑，月入轩辕后星北，夫人南，直东过
太白，犯次妃。占曰“人君死”，又为“兵起”。十二月，氽朱兆入洛，执帝，杀
皇子，乱兵污辱后宫，杀司徒公、临淮王彧。
</p><p>
九月庚寅，月在参，晕昴、觜、参、井、岁镇二星、五车三星。
</p><p>
十月辛亥，月晕东壁。
</p><p>
十一月辛丑，月在太白北，中不容指。
</p><p>
前废帝普泰元年正月己丑，月在角，晕轸、角、亢，亦连环晕接北斗柄三星、
大角、织女。
</p><p>
五月甲申，月蚀尽。己未，月犯毕右股第一星，相去三寸许，光芒相及，又入
毕口。
</p><p>
十月癸丑，月晕昴、觜、参、东井、五车三星。占曰“有赦”。是月，齐献武
王推立后废帝，大赦天下。
</p><p>
后废帝中兴元年十一月甲申，月晕。
</p><p>
三年四月戊寅，月大箕蚀。
</p><p>
出帝太昌元年六月癸未，月戴珥。
</p><p>
九月甲寅，月入太微，犯屏星。
</p><p>
十月丙子，月在参蚀。
</p><p>
永熙二年十一月乙丑，月在毕，晕昴、觜、参两肩、五车五星。
</p><p>
三年三月戊戌，月在亢蚀。
</p><p>
八月庚午，月在毕，晕昴、毕、觜、参、五车四星。占曰“大赦”。是月戊辰，
大赦天下。
</p><p>
孝静天平元年十二月庚申，月在毕，晕昴、毕觜、参两肩、五车五星。
</p><p>
闰月庚子，月掩心中央星。
</p><p>
二年三月，月晕北斗第二星。占曰“籴贵兵聚”。是月，齐献武王讨山胡刘蠡
升，斩之。三年，并、肆、汾、建诸州霜俭。壬申，月在娄，大白在月南一寸许，
至明渐渐相离。
</p><p>
八月己卯，月在心，去心中央大星西厢七寸许。
</p><p>
十一月戊辰，月在心，掩前小星。
</p><p>
三年春正月丁卯，月掩轩辕大星。
</p><p>
二月丁亥，月蚀。
</p><p>
八月癸未，月蚀。
</p><p>
十月丁丑，月在荧惑北，相去五寸许。
</p><p>
四年二月壬申，月掩五车东南星。庚辰，月连环晕北斗。
</p><p>
八月癸未，月掩五车东南星。
</p><p>
元象元年三月丁卯，月掩轩辕大星。
</p><p>
六月癸卯，月蚀。
</p><p>
十月己亥，陰云班驳，月在昴，晕胃、昴、毕。占曰“大赦”。兴和元年五月，
大赦天下。丁未，月在翼，晕太微、轩辕、左角、轸二星。
</p><p>
十一月庚午，月在井，晕五车一星及东井、南北河。占曰“有赦”。兴和元年
十一月，大赦，改年。
</p><p>
兴和元年八月辛丑，月在毕，晕毕、觜、参两肩、五车。
</p><p>
九月丁巳，月在斗，犯魁第三星，相去三寸许，光芒相及。丁卯，月掩昴。
</p><p>
十二月甲午，月蚀。
</p><p>
二年八月己酉，月犯心中央大星。
</p><p>
三年春正月辛巳，月在毕，晕东井、参两肩、毕，西轹昴、五车五星。占曰
“大赦”。武定元年正月，大赦，改元。
</p><p>
四月壬辰，月蚀。
</p><p>
八月丁巳，月在胃，晕毕、岁星、昴、娄、胃、五车一星，须臾晕缺复成。
</p><p>
四年十一月壬午，月在七星，晕荧惑、轩辕、太微帝坐。
</p><p>
十二月壬寅，月在昴，晕昴、毕、五车两星。占曰“有赦”。武定二年三月，
齐献武王历冀定二州，因入朝，以今春亢旱，请蠲悬租，赈穷乏，死罪已下一皆原
宥。
</p><p>
武定元年三月丙午，月蚀。
</p><p>
四年正月己未，月蚀轸。
</p><p>
六月癸巳，月入毕中。
</p><p>
九月癸亥，月在翼，晕轩辕、太微帝坐、荧惑。占曰“兵起”。是月，北徐州
山贼郑土定自号郎中，偷陷州城，仪同斛律平讨平之。
</p><p>
五年正月乙巳，月犯毕大星、昴、东井、觜、参、五车三星。占曰“大赦”。
五月丁西朔，大赦天下。庚辰，月在张，晕轩辕大星、太微天庭。
</p><p>
七年九月戊午，月在斗，掩岁星。占曰“吴越有忧”。是岁，侯景破建业，吴
人饿死及流亡者不可胜数。
</p><p>
十一月丁卯，月蚀。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87764.html' class='pagedaohang'>【上一篇】<i>:志第三 天象一之三</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87762.html' class='pagedaohang'>【下一篇】<i>：志第一 天象一之一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>