<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_列传恩幸第八十一 王叡  王仲兴  寇猛  赵修  茹皓  赵邕  侯刚</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">列传恩幸第八十一 王叡  王仲兴  寇猛  赵修  茹皓  赵邕  侯刚</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87777.html' class='pagedaohang'>【上一篇】<i>:列传阉官第八十二 宗爱  仇洛齐  段霸  王琚  赵黑  孙小  张宗</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87775.html' class='pagedaohang'>【下一篇】<i>：列传列女第八十 崔览妻封氏  封卓妻刘氏  魏溥妻房氏  胡长命妻</i></a></span>
</ul>
<div class="articleContent" id="articleContent"> <p>
夫令色巧言，辞情饰貌，邀眄睐之利，射咳唾之私，此盖苟进之常也。故甚者
刑身沦子，其次舐痔尝痈，况乃散金秦货，输钱汉爵，又何怪哉？若夫地穷尊贵，
嗜欲所攻，圣达其犹病诸，中庸固不能免。男女性态，其揆斯一，二代之亡，皆是
物也。据天下之图，持海内之命，顾指如意，高下在心，此乃夏桀、殷纣丧二邦，
秦母、吕雉秽两国也。魏世，王叡幸太和之初，郑俨宠孝昌之季，主幼于前，君稚
于后，乘间宣婬，殆无忌畏，树列朋党，蔽塞天聪。高祖明圣外彰，人神系仰，御
之有术，宗社弗坠。肃宗不言垂拱，潜济罕方，六合淆然，至于陨覆。且承颜色，
窃光宠，势等秋风，气同夏日，亦何世而不有哉？此周旦所以诫其朋，诗人是为疾
群小也。太宗时，王、车之徒，虽云幸念，皆宣力夷险，诚效兼存，未加赵脩等出
于近习趋走之地，坐擅威刑，势倾都鄙，得之非道，君子所以贱之。书其变态，备
祸福之由焉。
</p><p>
王叡，字洛诚，自云太原晋陽人也。六世祖横，张轨参军。晋乱，子孙因居于
武威姑臧。父桥，字法生，解天文卜筮。凉州平，入京，家贫，以术自给。历仕终
于侍御中散。天安初卒，赠平远将军、凉州刺史、显美侯，谥曰敬。
</p><p>
叡少传父业，而姿貌伟丽。恭宗之在东宫，见而奇之。兴安初，擢为太卜中散，
稍迁为令，领太史。承明元年，文明太后临朝，叡因缘见幸，超迁给事中。俄而为
散骑常侍、侍中、吏部尚书，赐爵太原公。于是内参机密，外豫政事，爱宠日隆，
朝士慑惮焉。太和二年，高祖及文明太后，率百僚与诸方客临虎圈，有逸虎登门阁
道，几至御座。左右侍御皆惊靡，叡独执戟御之，虎乃退去，故亲任转重。三年春，
诏叡与东陽王丕同入八议，永受复除。四年，迁尚书令，封爵中山王，加镇东大将
军。置王官二十二人，中书侍郎郑羲为傅，郎中令以下皆当时名士。又拜叡妻丁氏
为妃。及沙门法秀谋逆，事发，多所牵引。叡曰：“与其杀不辜，宁赦有罪。宜枭
斩首恶，余从疑赦，不亦善乎？”高祖从之，得免者千余人。
</p><p>
叡出入帷幄，太后密赐珍玩赠彩，人莫能知，率常以夜帷车载往，Yan官防致，
前后巨万，不可胜数，加以田园、奴婢、牛马、杂畜，并尽良美。大臣及左右因是
以受赍锡，外示不私，所费又以万计。及疾病，高祖、太后每亲视疾，侍官省问，
相望于道。及疾笃，上疏曰：
</p><p>
臣闻忠于事君者，节义著于临终；孝于奉亲者，淳诚表于垂没。故孔明卒军，
不忘全蜀之计；曾参疾甚，情存善言之益。虽则庸昧，敢忘景行。臣荷天地覆载之
恩，蒙大造生成之德，渐风训于华年，服道教于弱冠。濯缨清朝，垂周三纪，受先
帝非分之眷，叨陛下殊常之宠。遂乃齐迹功旧，内侍帏幄，爵列诸王，位班上等，
从容闻道，与知国政。诚思竭尽力命，以报所受，不谓事与心违，忽婴重疾。每屈
舆驾亲临问之，荣洽生平，惠流身后，犬马之诚，衔佩罔极。今所病遂笃，虑必不
起，延首阙庭，鲠恋终日。仰恃皇造宿眷之隆，敢陈愚昧管窥之见。
</p><p>
臣闻为治之要，其略有五：一者慎刑罚，二者任贤能，三者亲忠信，四者远谗
佞，五者行黜陟。夫刑罚明则奸宄息，贤能用则功绩，著亲忠信则视听审，远谗佞
则疑间绝，黜陟行则贪叨改。是以钦恤惟刑，载在《唐典》；知人则哲，唯帝所难。
《周书》垂好德之文，汉史列防奸之论，考省幽明，先王大典。又八表既广，远近
事殊，抚荒裔宜待之以宽信，绥华甸宜惠之以明简。哀恤孤独，赈施困穷，录功旧，
赦小罪，轻徭役，薄俺敛，修福业，禁婬祀。愿听政余暇，赐垂览察。使子囊之诚，
重申于当世；将坠之志，获用于明时。
</p><p>
寻薨，时年四十八。高祖、文明太后亲临哀恸，赐温明秘器，宕昌公王遇监护
丧事。赠卫大将军、太宰、并州牧，谥曰宣王。内侍长董丑奴营坟墓，将葬于城东，
高祖登城楼以望之。京都文士为作哀诗及诔者百余人。乃诏为叡立祀于都南二十里
大道右，起庙以时祭荐，并立碑铭，置守祀五家。又诏褒叡，图其捍虎状于诸殿，
命高允为之赞。京都士女謟称叡美，造新声而弦歌之，名曰《中山王乐》。诏班乐
府，合乐奏之。
</p><p>
初叡女妻李冲兄子延宾，次子又适赵国李恢之华。女之将行也，先入宫中，其
礼略如公主、王女之仪。太后亲御太华殿，寝其女于别帐，叡与张祐侍坐，叡所亲
及两李家丈夫妇人列于东西廊下。及车引，太后送过中路。时人窃谓天子、太后嫁
女。叡之葬也，假亲姻义旧，衰绖缟冠送丧者千余人，皆举声恸泣以要荣利，时谓
之义孝。叡既贵，乃言家本太原晋陽，遂移属焉，故其兄弟封爵移以并州郡县。薨
后，重赠叡父桥侍中、征西将军、左光禄大夫、仪同三司、武威王，谥曰定，追策
叡母贾氏为妃，立碑于墓左。父子并葬城东，相去里余，迁洛后，更徙葬太原晋陽。
</p><p>
子袭，字元孙。年十四，以父任擢为中散，仍总中部。叡薨，高祖诏袭代领都
曹，为尚书令，领吏部曹、中部，如其品职，依典承袭。文明太后令曰：“都曹尚
书曹百僚之首，民所具瞻。袭年少，智思未周，其都曹尚书令可权记，使闲习政事，
后用不晚。”终太后世，宠念如初。袭王爵，例降为公。太后崩后，袭仍在高祖左
右，然礼遇稍薄，不复关与时事。久之，出为镇西将军、秦州刺史，又转并州刺史。
十七年，舆驾诣洛，路幸其治，供帐粗办，境内清静，高祖颇嘉之。而民庶多为立
铭，置于大路，虚相称美，或曰袭所教也。高祖闻而问之，对不以实，因是面被责
让，尚书奏免其官，诏唯降号二等。二十年，以事为中尉所纠，会赦免，语在《常
景传》。景明二年卒，赠平南将军、豫州刺史，谥曰质。
</p><p>
子忻，袭爵，为太尉、汝南王悦记室参军。建义初，河陰遇害，赠散骑常侍、
安北将军、肆州刺史，谥曰穆。
</p><p>
子子暄，袭爵。武定末，齐州骠骑府功曹参军。齐受禅，例降。
</p><p>
忻弟诞，字永安。龙骧将军、正平太守。亦于河陰遇害，赠抚军将军、并州刺
史。
</p><p>
子希云，举季才，早亡。
</p><p>
诞弟殖，字永兴。司空城局参军。
</p><p>
子祖干，司徒行参军，并州刺史。
</p><p>
殖弟永业，司空参军事。
</p><p>
袭弟椿，字元寿。少以父任拜秘书中散，寻以父忧去职。后除羽林监、谒者仆
射，母丧解任。正始初，拜中散，出为太原太守，加镇远将军，坐事免。椿僮仆千
余，园宅华广，声妓自适，无乏于时。或有劝椿仕者，椿笑而不答。雅有巧思，凡
所营制，可为后法。由是正光中，元叉将营明堂、辟雍，欲征椿为将作大匠，椿闻
而以疾固辞。
</p><p>
孝昌中，尔朱荣既据并肆，以汾州胡逆，表加椿征虏将军、都督，慰劳汾胡。
汾胡与椿比州，服其声望，所在降下。事宁，授右将军、太原太守。以预立庄帝之
劳，封辽陽县开国子，食邑三百户，寻转封真定县开国侯，食邑七百户。除持节、
本将军、华州刺史。寻转使持节、散骑常侍、殷州刺史。元晔立，除都官尚书，固
辞不拜。永熙中，行冀州事。寻除使持节、散骑常侍、车骑将军、瀛州刺史。
</p><p>
时有风雹之变，诏书广访谠言，椿乃上疏曰：“伏奉诏书，以风雹厉威，上动
天睠，访谠辞于百辟，诏舆诵于四海。宸衷恳切，备在丝纶，祗承兢感，心焉靡厝。
伏惟陛下启箓应期，驭育万物，承缀旒之艰运。纂纤丝之危绪，忘餐日昃，求衣未
明，俾上帝下临，愍兹荼蓼，永济沟壑。而沧浪降戾，作害中秋。上帝照临，义不
虚变。窃惟风为号令，皇天所以示威；雹者气激，陰陽有所交诤。殆行令殊节，舒
急脸中之所致也。昔澍雨千里，实缘教祀之诚；炎精三舍，宁非善言之力。谴不空
发，征岂谬应，谁谓盖高，实符人事。伏愿陛下留心曲览，垂神远察，礼贤登士，
博举审官，擢申滞怨，振穷省役。使夫滋水没川之彦，毕居朝右；仪表丹青之位，
未或虚加。圜土绝五毒之民，揆日息千门之费。岩岩廊署，无不遇之士；忪忪茕独，
荷酒帛之恩。则物见昭苏，人如休泰，徐奏《薰风》之曲，无论《鸿雁》之歌，岂
不天人幸甚，鬼神咸抃？”
</p><p>
椿性严察，下不容奸，所在吏民，畏之重足。天平末，更满还乡。初椿于宅构
起?事，极为高壮。时人忽云：“此乃太原王宅，岂是王太原宅。”椿往为本郡，
世皆呼为王太原。未几，尔朱荣居椿之宅，荣封太原王焉。至于齐献武王之居晋陽，
霸明所在，人士辐凑。椿礼敬亲知，多所拯接。后以老病，遂辞疾客居赵郡之西鲤
鲁祠山。兴和二年春卒，时年六十二。赠使持节、都督冀瀛二州军事、骠骑大将军、
尚书左仆射、太尉公、冀州刺史，谥曰文恭。及葬，齐献武王亲自吊送。
</p><p>
椿妻钜鹿魏悦之次女，明达有远操，多识往行前言。随夫在华州，兄子建在洛
遇患，闻而星夜驰赴。肤容亏损，亲类叹尚之。尔朱荣妻北乡郡长公主深所礼敬。
永安中，诏以为南和县君。内足于财，不以华饰为意。抚兄子收情同己子，存拯亲
类，所在周洽。椿名位终始，魏有力焉。元象中座，赠钜鹿郡君。椿无子，以兄孙
叔明为后。叔明，太尉参军事、仪同开府祭酒。死于晋陽，无子，以弟子暄为后。
</p><p>
叡弟谌，字厚诚。为给事中、安南将军、祠部尚书，赐爵上党公。加散骑常侍，
领太史事。例降为侯。迁太常卿。出为持节、安东将军、兗州刺史。还，除光禄大
夫，卒于官。赠帛五十匹。
</p><p>
子翔，字元凤。少以聪敏循良，诏充内侍。自太和初，与李冲等奏决庶事，迄
于十六年，赏赐前后累千万。是时政事多决于文明太后，后好细察，而翔恭谨慎密，
甚被知任。迁洛，兼给事黄门侍郎、尚书左丞。袭爵，迁辅国将军、太府少卿。出
为济州刺史，卒，赠大将军、肆州刺史。
</p><p>
子超，袭。超，字和善。奉朝请、并州治中。超爱好人物，轻财重义。性豪华，
能自奉养，每食必穷水陆之味。年三十四卒。
</p><p>
子景览，袭。武定中，卫将军、右光禄大夫。齐受禅，列降。
</p><p>
景览弟景招，开府集曹参军。
</p><p>
超弟穆，字思泰。元象中，上党太守。卒。
</p><p>
穆弟绰，字思和，员外散骑侍郎。上党王天穆以为北道行台郎中。尔朱荣代天
穆为大行台，仍为吏部郎。以预奉庄帝之勋，封猗氏县开国侯，邑五百户。永安末，
除征西将军、豳州刺史，不之任。元晔立，转除骠骑大将军、并州刺史。兴和中卒。
</p><p>
绰弟爽，司徒中兵参军。
</p><p>
谌弟魏诚，为东宫学生，拜给事中，赐爵中都侯，加龙骧将军。卒，赠安南将
军、冀州刺史，谥曰恭。
</p><p>
子静，字元安，少有公干。拜中散，袭爵，例降为伯。除员外郎、羽林监、兼
尚书郎。以明法除廷尉评。转游击将军，加冠军将军、岐州刺史。赵郡王谧虐害，
城民怨叛，诏静以驿慰喻，咸即降下。以奉使称旨，赐帛五百匹。除赵郡太守，以
母老固辞不拜。又授征虏将军、廷尉少卿，有当官之称。坐公事左迁中散大夫，以
母忧去职。孝昌初，诏兼廷尉卿，寻行定州事，并固辞不起。二年夏，除长兼廷尉
卿，寻行定州事。至冬病卒，年五十七。赠抚军将军、并州刺史，谥曰贞。无子，
以从子伯豫为后。伯豫，袭爵。武定中，冀州开府录事参军。齐受禅，列降。
</p><p>
魏诚弟亮，字平诚。承明初，擢为中散。告沙门法秀反，迁冠军将军，赐爵永
守侯，加给事中。出为安西将军、泰州刺史。后转陕州刺史，坐事免。卒于家。亮
子洪寿，早卒。
</p><p>
子元景，正光中许复先爵，降为伯。卒，无子。
</p><p>
洪寿弟嶷，宇安寿。除奉朝请，稍迁中散大夫。以疾归乡里，前移居上党。年
七十一卒。
</p><p>
子夷，字景预。有文才，少工诗咏，知名于世。未官而卒。
</p><p>
叡叔隆保，冠军将军、姑臧侯。卒，追赠安东将军、并州刺史，钜鹿公，谥曰
靖。
</p><p>
王仲兴，赵郡南栾人也。父天德，起自细微，至殿中尚书。仲兴幼而端谨，以
父任早给事左右。太和中，殿内侍御中散、武骑侍郎、给事中。出入禁内十余年，
转冗从仆射，犹参密近，为齐帅。从驾征新野有功，除折冲将军、屯骑校尉。又命
率千余骑破贼于邓城。除振威将军、越骑校尉，赐帛千匹。
</p><p>
高祖于马圈，自不豫、大渐迄于崩，仲兴颇预侍护。达鲁陽，世宗即位，转左
中郎将，仍齐帅。及帝亲政，与赵修并见宠任，迁光禄大夫，领武卫将军。仲兴虽
与脩并，面畏慎自退，不若脩之倨傲无礼。咸陽王禧之出奔也，当时上下微为骇震。
世宗于乾脯山追仲兴驰入金墉城安慰。后与领军于劲共参机要，因自理马圈侍疾及
入金墉之功，乞同元赏，遂封上党郡开国公，食邑二千户。自拜武卫及受封之日，
加驾每临飨其宅。世宗游幸，仲兴常侍从，不离左右，外事得径以闻，百僚亦耸体
而承望焉。兄可久，以仲兴故自散爵为徐州征虏府长史，带彭城太守。仲兴世居赵
郡，自以寒微，云旧出京兆霸城，故为雍州大中正。
</p><p>
尚书后以仲兴开国公，赏报过优。北海王详尝面启奏请降减，事久不决。可久
在徐州，恃仲兴宠势，轻侮司马、梁郡太守李长寿，遂至忿诤。彭城诸沙门共相和
解，未几，复有所竞。可久乃令僮仆邀殴长寿，遂折其胁。州以表闻。北海王详因
百僚朝集，厉色大言曰：“徐州名籓，先帝所重，朝廷云何简用上佐，遂令致此纷
纭，以彻荒外，岂不为国丑辱也！”众亦莫有应者。仲兴是后渐疏，不得径入左右。
世宗乃下诏夺其封邑，出除平北将军、并州刺史。卒，赠安东将军、青州刺史。
</p><p>
寇猛，上谷人也。祖父平城。猛少以姿干弃虎贲，稍迁羽林中郎。从高祖征南
陽，以击贼不进免官。世宗践位，复叙用，爱其膂力，置之左右，为千牛备身，历
转遂至武卫将军。出入禁中，无所拘忌。自以上谷寇氏，得补燕州大中正，而不能
甄别士庶也。家渐富侈，宅宇高华，妾隶充溢。微荣弟侄，然不及茹皓、仲兴也。
卒，赠平北将军、燕州刺史。
</p><p>
赵修，字景业，赵郡房子人。父惠安，后名谧，都曹史，积劳补陽武令。修贵，
追赠威烈将军、本郡太守，及葬，复赠龙骧将军、定州刺史。修本给事东宫，为白
衣左右，颇有膂力。世宗践阼，仍充禁侍，爱遇日隆。然天性暗塞，不闲书疏，是
故不参文墨。世宗亲政，旬月之间，频有转授，历员外通直散骑常侍、镇东将军、
光禄卿。每受除设宴，世宗亲幸其宅，诸王公卿士百僚悉从，世宗亲见其母。修能
剧饮，至于逼劝觞爵，虽北海王详、广陽王嘉等皆亦不免，必致困乱。每适郊庙。
修常骖陪。出入华林，恆乘马至于禁内。咸陽王禧诛，其家财货多赐高肇及修。
</p><p>
修之葬父也，百僚自王公以下无不吊祭，酒犊祭奠之具，填塞门街。于京师为
制碑铭，石兽、石柱皆发民车牛，传致本县。财用之费，悉自公家。凶吉车乘将百
两，道路供给，亦皆出官。时将马射，世宗留修过之。帝如射宫，修又骖乘，略辂
旒竿触东门而折。修恐不逮葬日，驿赴窆期，左右求从及特遣者数十人。修道路嬉
戏，殆无戚容，或与宾客奸掠妇女裸观，从者噂?沓喧哗，诟詈无节，莫不畏而恶
之。是年，又为修广增宅舍，多所并兼，洞门高堂，房庑周博，崇丽拟于诸王。其
四面邻居，赂入其地者侯天盛兄弟，越次出补长史、大郡。
</p><p>
修起自贱伍，暴致富贵，奢傲无礼，物情所疾。因其在外，左右或讽纠其罪。
自其葬父还也，旧宠小薄。初，王显祗附于修，后因忿阋，密伺其过，规陷戮之，
而修过短，都不悛防。显积前后愆咎，列修葬父时路中婬乱不轨，女云与长安人赵
僧扌剽谋匿玉印事。高肇、甄琛等构成其罪，乃密以闻。始琛及李冯等曲事于修，
无所不至，惧相连及，争共纠摘，助攻治之。遂乃诏曰：“小人难育、朽棘不雕，
长恶不悛，岂容抚养。散骑常侍、镇东将军、领扈左右赵修，昔在东朝，选充台皁，
幼所经见，长难遗之。故纂业之初，仍引西禁。虽地微器陋，非所宜采；然识早念
生，遂升名级。自蒙洗濯，凶昏日甚，骤佞荐憍，恩加轻慢。不识人伦之体，不悟
深浅之方，陵猎王侯，轻触卿相，门宾巷士，拜叩不接，嚣气豪心，仍怀鄙塞。比
听葬父，侈暴继闻。居京造宅，残虐徒旅。又张形势，妄生矫托，与雍州人赵僧檦
等陰相传纳，许受玉印。不轨不物，日月滋甚。朕犹愍其宿隶，每加覆护，而擅威
弄势，侏张不已。法家耳目，并求宪网，虽欲舍之，辟实难爽。然楚履既坠，江君
俳徊；钟牛一声，东向改衅。修虽小人，承侍在昔，极辟之奏，欲加未忍。可鞭之
一百，徙敦煌为兵。其家宅作徒即仰停罢。所亲在内者悉令出禁，朕昧于处物，育
兹豺虎，顾寻往谬，有愧臣民，便可时敕申没，以谢朝野。”
</p><p>
是日修诣领军于劲第，与之樗蒲，筹未及毕，而羽林数人相续而至，称诏呼之。
修惊起随出，路中执引修马诣领军府。琛与显监决其罚，先具问事有力者五人更迭
鞭之，占令必死。旨决百鞭，其实三百。修素肥壮，腰背博硕，堪忍楚毒，了不转
动。鞭讫，即召驿马，促之令发。出城西门，不自胜举，缚置鞍中，急驱驰之。其
母妻追随，不得与语。行八十里乃死。初于后之入，修之力也。修死后，领军于劲
犹追感旧意，经恤其家，自余朝士昔相宗承者，悉弃绝之，示己之疏远焉。
</p><p>
茹皓，字禽奇，旧吴人也。父让之，本名要，随刘骏巴陵王休若为将，至彭城。
是时南土饥乱，遂寓居淮陽上党。皓年十五六，为县金曹吏，有姿貌，谨惠。南徐
州刺史沈陵见而善之，自随入洛陽，举充高祖白衣左右。
</p><p>
世宗践祚，皓侍直禁中，稍被宠接。世宗尝拜山陵，路中欲引与同车，皓奋衣
将升，黄门侍郎元匡切谏乃止。及世宗亲政，皓眷赉日隆。又以马圈之劳，当拟补
员外将军。时赵修亦被幸，妒害之，求出皓为外守。皓亦虑见危祸，不乐内官，遂
超授濮陽太守，加厉威将军。其父因皓讼理旧勋，先除兗州陽平太守，赐以子爵。
父子剖符名邦，郡境相接，皓忻然于去内，不以疏外为戚。及赵修等败，竟获全免。
虽起微细，为守乃清简寡事。世宗幸鄴讲武，皓启求朝趋，解郡，授左中郎将，领
直阁。宠待如前。皓既宦达，自云本出雁门，雁门人谄附者乃因荐皓于司徒，请为
肆州大中正。府、省以闻，诏特依许。迁骠骑将军，领华林诸作。皓性微工巧，多
所兴立。为山于天渊池西，采掘北邙及南山佳石。徙竹汝颍，罗莳其间；经构楼馆，
列于上下。树草栽木，颇有野致。世宗心悦之，以时临幸。迁冠军将军、仍骁骑将
军。
</p><p>
皓贵宠日升，关与政事。太傅、北海王详以下咸祗惮附之。皓弟年尚二十，擢
补员外郎。皓娶仆射高肇从妹，于世宗为从母。迎纳之日，详亲诣之，礼以马物。
皓又为弟聘安丰王延明妹，延明耻非旧流，不许。详劝强之云：“欲觅官职，如何
不与茹皓婚姻也？”延明乃从焉。皓颇敏慧，折节下人。而潜自经营，陰有纳受，
货产盈积。起宅宫西，朝贵弗之及也。是时世宗虽亲万务，皓率常居内，留宿不还，
传可门下奏事。未几，转光禄少卿，意殊不已，方欲陈马圈从先帝之劳，更希进举。
</p><p>
初，脩、皓之宠，北海王详皆附纳之。又直阖将军刘胄本为详所荐，常感详恩，
密相承望，并共来往。高肇素疾诸王，常规陷害，既知详与皓等交关相昵，乃构之
世宗，云皓等将有异谋。世宗乃如中尉崔亮令奏皓、胄、常季贤、陈扫静四人擅势
纳贿及私乱诸事，即日执皓等皆诣南台。翌日，奏处罪，其晚就家杀之。皓妻被发
出堂，哭而迎皓。皓径入哭别，食椒而死。
</p><p>
皓子怀朗，仕至南青州刺史。兴和初，以罪赐死，子侄徙边。
</p><p>
胄，字元孙，河间人。始为北海王详所举。六辅时，出守本郡，与皓俱赴鄴宫
讲武，亦自乞留。至洛，久不叙用。详又为启，晚乃拜将军直阖。
</p><p>
季贤起于主马，世守初好骑乘，因是获宠。位至殿中将军、司药丞，仍主厩闲。
与茹皓通知庶事，势望渐隆。引其兄为朝请、直寝，娶武昌王鉴妹。季贤又将娶洛
州刺史元拔女，并结托帝戚以为荣援云。
</p><p>
扫静、徐义恭，并彭城旧营人。扫静能为世宗典栉梳，义恭善执衣服，并以巧
便，旦夕居中，爱幸相侔，官叙不异。扫静妻，义恭姊也，情相遗薄，室家不谐。
义恭恆忿恨之，亲经世宗，诉其欺侮。世宗以其左右，两护之。二人皆承奉茹皓，
亦并加接眷，而扫静偏为亲密，与皓常在左右，略不归休。皓败，扫静亦死于家。
义恭小心谨慎，谦退少语。皓等死后，弥见幸信，长侍左右，典掌秘密。世宗不豫，
义恭昼夜扶侍，崩子怀中。灵太后临政，义恭谄附元叉，又有婬宴，多在其宅。为
尝药次御，出为东秦州刺史。建义后，历内外显职。武定初，卒于骠骑大将军、左
光禄大夫。
</p><p>
赵邕，字令和，自云南陽人。洁白明髭眉，晓了恭敏。司空李冲之贵宠也，邕
以少年端谨，出入其家，颇给按磨奔走之役。冲亦深加接念，令与诸子游处。人有
束带谒于冲者，时托之以自通。高祖太和中，给事左右，至殿中监。世宗即位及亲
政，犹居本任。微与赵脩结为宗援，然亦不甚相附也。邕稍迁至殿中将军，犹带监
职。
</p><p>
邕父怡，太和中历郢州刺史，停家久之，以邕宠召拜太常少卿。寻为荆州大中
正，出除征虏将军、荆州刺史。怡乃致其母丧，葬于宛城之南，赵氏旧墟。以老乞
解州任，迁拜光禄大夫，转金紫光禄。卒，赠镇东将军、相州刺史。
</p><p>
世宗每出入郊庙，脩恆以常侍、侍中陪乘，而邕兼奉车都尉，执辔同载。时人
窃论，号为“二赵”。以赵出南陽，徙属荆，邕转给事中、南陽中正，以父为荆州
大中正，乃罢。转长兼散骑侍郎、领左右、直长，出入禁中。复为荆州大中正。邕
弟尚，中书舍人，出除南陽太守。怡辞荆州也，尚求解郡，与父俱还。未至于京师，
逆除步兵校尉。邕祖岳旧葬代京，丧自平城民还葬南陽，赠平远将军、青州刺史。
</p><p>
世宗崩，邕兼给事黄门，俄转太府卿。出除平北将军、幽州刺史。在州贪纵。
与范陽卢氏为婚，女父早亡，其叔许之，而母不从。母北平陽氏携女至家藏避规免。
邕乃拷掠陽叔，遂至于死。陽氏诉冤，台遣中散大夫孙景安研检事状，邕坐处死，
会赦得免，犹当除名。自理经年，临淮王彧时为廷尉，久不断决。孝昌初卒。
</p><p>
侯刚，字乾之，河南洛陽人，其先代人也。本出寒微，少以善于鼎俎，进饪出
入。久之，拜中散，累迁冗从仆射、尝食典御。世宗以其质直，赐名刚焉。稍迁奉
车都尉、右中郎将、领刀剑左右，加游击将军、城门校尉。迁武卫将军，仍领典御，
又加通直散骑常侍。诏曰：“太和之季，蚁寇侵疆，先皇于不豫之中，命师出讨。
抚戎暴露，触御乖和，朕属当监国，弗获随侍，而左右服事，唯藉忠勤。刚于违和
之中，辛勤行饪。追远录诚，宜先推叙。其以刚为右卫大将军。”后领太子中庶子。
</p><p>
世宗崩，刚与侍中崔光迎肃宗于东宫。寻除卫尉卿，封武陽县开国侯，邑千二
百户。俄为侍中、抚军将军、恆州大中正。迁卫将军，表让侍中，诏不许。进爵为
公，以给侍之劳，加赏散伯。熙平初，除左卫将军，余官如故。侍中游肇出为相州。
刚言于灵太后曰：“昔高氏擅权，游肇抗衡不屈，先帝所知，四海同见，而出牧一
籓，未尽其美，宜还引入，以辅圣主。”太后善之。刚宠任既隆，江陽王继、尚书
长孙徐皆以女妻其子。司空、任城王澄以其起田膳，宰颇窃侮之，云：“此近为我
举食。”然公坐对集，敬遇不亏。
</p><p>
后刚坐掠杀试射羽林，为御史中尉元匡所弹，廷尉处刚大辟。尚书令、任城王
澄为之言于灵太后，侯刚历仕前朝，事有可取，纤芥之疵，未宜便致于法。灵太后
乃引见廷尉卿裴延俊、少卿袁翻于宣光殿，问曰：“刚因公事掠人，邂逅致死，律
文不坐。卿处其大辟，竟何所依？”鄱对曰：“案律邂逅不坐者，谓情理已露，而
隐避不引，必须棰挞，取其款言，谓挝挞以理之类。至于此人，问则具首。正宜依
犯结案，不应横加棰朴。兼刚口唱打杀，挝筑非理，本有杀心，事非邂逅。处之大
辟，未乖宪典。”太后曰：“卿等且还，当别有判。”于是令曰：“廷尉执处侯刚，
于法如猛。刚既意在为公，未宜便依所执。但轻剿民命，理无全舍，可削封三百户，
解尝衣典御。”刚于是颇为失意。刚自太和进食，遂为典御，历两都、三帝、二太
后，将三十年，至此始解。未几，加散骑常侍。御史中尉元匡之废也，太后访代匡
者，刚为太傅、清河王怿所举，遂除车骑将军，领御史中尉，常侍、卫尉如故。
</p><p>
及领军元叉执政擅权，树结亲党，刚长子，叉之妹夫，乃引刚为侍中、左卫将
军，还领尚食典御，以为枝援。俄加车骑大将军、领左右，复前削之封。寻加仪同，
复领御史中尉。刚启军旅稍兴，国用不足，求以封邑俸粟赈给征人，肃宗许之。孝
昌元年，除领军，余官如故。初元叉之解领军也，灵太后以叉腹心尚多，恐难卒制，
故权以刚代之，示安其意。寻出为散骑常侍、冀州刺史、将军、仪同三司，刚行在
道，诏曰：“刚因缘时会，恩隆自久。擢于凡品，越升显爵。往以微勤，赏同利建，
宠灵之极，超绝夷等。曾无犬马识主之诚，方怀枭镜返噬之志。与权臣元叉婚姻朋
党，亏违典制，长直禁中，一出一入，迭为奸防。又与刘腾共为心膂，间隔二宫，
逼胁内外。且位居绳宪，纠察是司，宜立格言，势同鹰隼。方严楚挞，枉服贞良，
专任凶威，以直为曲。不忠不道，深暴民听；附下罔上，事彰幽显。莫大之罪，难
从宥原，封爵之科，理宜贬夺。可征虏将军，余悉削黜。刚终于家。永安中，赠司
徒公。
</p><p>
刚长子详，自奉朝请，稍迁通直散骑侍郎、冠军将军、主衣都统。刚以上谷先
有侯氏，于是始家焉。正光中，又请以详为燕州刺史，将军如故，欲为家世之基。
寻进后将军。五年，拜司徒左长史，领尝药典御、燕州大中正。兴和中，骠骑将军、
殷州刺史。还朝，久而卒。
</p><p>
郑俨，字季然，荥陽人。容貌壮丽。初为司徒胡国珍行参军，因缘为灵太后所
幸，时人未之知也。迁员外散骑侍郎、直后。灵太后废，萧宝夤西征，以俨为开府
属。孝昌初，太后反政，俨请使还朝，复见宠待。拜谏议大夫、中书舍人，领尝食
典御。昼夜禁中，宠爱尤甚。俨每休沐，太后常遣Yan童随侍，俨见其妻，唯得言家
事而已。与徐纥俱为舍人。俨以纥有智数，仗为谋主；纥以俨宠幸既盛，倾身承接。
共相表里，势动内外。城陽王徽微与之合，当时政令归于俨等。迁通直郎、散骑常
侍、平东将军、武卫将军、华林都将、右卫将军、散骑常侍、中军将军、中书令、
车骑将军，舍人、常侍如故。肃宗崩，事出仓卒，天下咸言俨计也。尔朱荣举兵向
洛，以俨、纥为辞。荣副京师，俨走归乡里。俨从兄仲明先为荥陽太守，至是，俨
与仲明欲据郡起众。寻为其部下所杀，与仲明俱传首洛陽。子文宽，从出帝殁关西。
</p><p>
徐纥，字武伯，乐安博昌人也。家也寒微。纥少好学，有名理，颇以文词见称。
察孝廉，对策上第，高祖拔为主书。世宗初，除中书舍人。谄附赵脩，迁通直散骑
侍郎。及脩诛，坐党徙枹罕。虽在徒役，志气不挠。故事，捉逃役流兵五人，流者
听免，纥以此得还。久之，复除中书舍人。太傅、清河王怿又以文翰侍之。及领军
元叉之害怿也，出为雁门太守。纥称母老，解郡还乡。至家未几，寻入洛，饰貌事
叉，大得叉意。及叉父继西镇潼豢，以纥为从事中郎。寻以母忧归乡里。
</p><p>
灵太后反政，以纥曾为怿所顾待，复起为中书舍人。纥又曲事郑俨，是以特被
信任，俄迁给事黄门侍郎，仍领舍人，总摄中书门下之事，军国诏命，莫不由之。
时有急速，令数友执笔，或行或卧，人别占之，造次俱成，不失事理，虽无雅裁，
亦可通情。时黄门侍郎太原王遵业、琅雅王诵并称文学，亦不免为纥秉笔，求其指
授。寻加镇南将军、金紫光禄大夫，黄门、舍人如故。
</p><p>
纥机辩有智数。当公断决，终日不以为劳。长直禁中，略无休息。时复与沙门
讲论，或分宵达曙，而心力无怠，道俗叹服之。然性浮动，慕权利，外似謇正，内
实谄谀。时豪胜己，必相陵驾；书生贫士，矫意礼之。其诡态若此，有识鄙薄焉。
</p><p>
纥既处腹心，参断机密，势倾一时，远近填凑。与郑俨、李神轨宠任相亚，时
称徐郑焉。然无经国大体，好行小数，说灵太后以铁券间尔朱荣左右，荣知，深以
为憾，启求诛之。荣将入洛，既克河梁，纥矫诏夜开殿门，取骅骝御马十匹，东走
兗州。纥弟献伯为北海太守，献伯弟季彦先为青州长史，纥使人告之，亦将家南走。
羊侃时为太山太守，纥往投之，说侃令举兵。侃从之，遂聚兵反，共纥围兗州。孝
庄初，遣侍中于晖为行台，与齐献武王督诸军讨之。纥虑不免，说侃请乞师于萧衍。
侃信之，遂奔衍。文笔驳论数十卷，多人遗落，时或存于世焉。
</p><p>
史臣曰。阙 </p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87777.html' class='pagedaohang'>【上一篇】<i>:列传阉官第八十二 宗爱  仇洛齐  段霸  王琚  赵黑  孙小  张宗</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87775.html' class='pagedaohang'>【下一篇】<i>：列传列女第八十 崔览妻封氏  封卓妻刘氏  魏溥妻房氏  胡长命妻</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>