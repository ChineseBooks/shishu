<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_列传第十四 长孙肥 尉古真</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">列传第十四 长孙肥 尉古真</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87845.html' class='pagedaohang'>【上一篇】<i>:列传第十五 穆崇</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87843.html' class='pagedaohang'>【下一篇】<i>：列传第十三 长孙嵩 长孙道生</i></a></span>
</ul>
<div class="articleContent" id="articleContent"> <p>
长孙肥，代人也。昭成时，年十三，以选内侍。少有雅度，果毅少言。太祖之
在独孤及贺兰部，肥常侍从，御侮左右，太祖深信仗之。
</p><p>
登国初，与莫题等俱为大将，从征刘显，自濡源击库莫奚，讨贺兰部，并有战
功。太祖征蠕蠕，大破之，肥降其主匹候跋，事具《蠕蠕传》。又从征卫辰及薛干
部，破灭之。蠕蠕别主缊纥提子曷多汗等率部落弃父西走，肥以轻骑追至上郡，斩
之。
</p><p>
后从征中山，拜中领军将军。车驾次晋陽，慕容宝并州刺史、辽西王农弃城宵
遁，肥追之至蒲泉，获其妻子。太祖将围中山，慕容宝弃城奔和龙。肥与左将军李
栗三千骑追之，至范陽，不及而还。遂破其研城戍，俘千余人。中山城内人立慕容
普邻为主，太祖围之。普邻及出步卒千余人，欲伺间犯围。太祖命肥挑战，伪退，
普邻众追肥，太祖截其后，尽擒斩之。时以士马少粮，遂罢中山之围，就谷河间。
慕容贺邻杀普邻而自立。车驾次鲁口，遣肥帅七千骑袭中山，入其郛而还。贺邻以
步骑四千追肥至泒水，肥自魏昌击之，获铠骑二百。肥中流矢，疮重，乃还。中山
平，以功赐爵琅邪公。迁卫尉卿，改爵卢乡。
</p><p>
时中山太守仇儒不乐内徙，亡匿赵郡，推群盗赵准为主。妄造妖言云：“燕东
倾，赵当续，欲知其名，准水不足。”准喜而从之，自号使持节、征西大将军、青
冀二州牧、钜鹿公。儒为长史。聚党二千余人，据关城，连引丁零，杀害长吏，扇
动常山、钜鹿、广平诸郡。遣肥率三千骑讨之，破准于九门，斩仇儒，生擒准。诏
以儒肉食，准传送京师，轘之于市，夷其族。
</p><p>
除肥镇远将军、兗州刺史，给步骑二万，南徇许昌，略地至彭城。司马德宗将
刘该遣使诣肥请降，贡其方物。姚平之寇平陽，太祖将讨之，选诸将无如肥者，乃
徵还京师，遣肥与毗陵王顺等六万骑为前锋。车驾次永安，平募遣勇将，率精骑二
百窥军，肥逆击擒之，匹马不返。平退保柴壁，太祖进攻屠之。遣肥还镇兗州。
</p><p>
肥抚尉河南，得吏民心，威信著于淮泗。善策谋，勇冠诸将，每战常为士卒先，
前后征讨，未尝失败，故每有大难，令肥当之。南平中原，西摧羌寇，肥功居多，
赏赐奴婢数百口，畜物以千计。后降爵为蓝田侯。天赐五年卒，谥曰武，陪葬金陵。
子翰袭爵。
</p><p>
翰，少有父风。太祖时，以善骑射，为猎郎。太宗之在外，翰与元磨浑等潜谋
奉迎。太宗即位，迁散骑常侍，与磨浑等拾遗左右。以功迁平南将军。率众镇北境，
威名甚著，蠕蠕惮之。后为都督北部诸军事、平北将军、真定侯，给殿中细拾队，
加旌旗鼓吹。蠕蠕每犯塞，翰拒击有功，进爵为公。世祖即位，徵还京师，进封平
陽王，加安集将军。
</p><p>
蠕蠕大檀之入寇云中，世祖亲征之，遣翰率北部诸将尉眷，自参合以北，击大
檀别帅阿伏干于柞山，斩首数千级，获马万余匹。又与东平公娥清出长川以讨大檀。
大檀众北遁，追击，克获而还。寻迁司徒。袭赫连昌，破之。世祖复征昌，翰与廷
尉道生、宗正娥清率骑三万为前驱。昌战败，奔上邽，翰以八千骑追之，至高平，
不及而还。从袭蠕蠕，车驾度漠，大檀奔走。其弟匹黎率众赴之，遇翰交战，匹黎
众溃走，斩其渠帅数百人。
</p><p>
翰清正严明，善抚将士，太祖甚重之。神?三年薨，深见悼惜，为之流涕，亲
临其丧，礼依安城王叔孙俊笔事，赙赐有加。谥曰威，陪葬金陵。
</p><p>
子平成，袭爵，降为公。平成，少以父任为中散，累迁南部尚书。卒，陪葬金
陵。
</p><p>
子浑，袭爵。浑，初为中散，久之为彭城镇将。大和中卒。子盛袭爵。
</p><p>
翰弟受兴。世祖时，从征平凉，以功赐爵长进子，除河间太守。卒。
</p><p>
子安都，袭爵。显祖时，为典马令。
</p><p>
受兴弟陈，世祖时为羽林郎。征和龙，贼自西门出，将犯外围，陈击退之，追
斩至长城下。以功赐爵五等男。又从征凉州，为都将领。入宫，迁殿中给事中，进
爵为子，迁驾部尚书。复出为北镇都将。陈性宽厚，好学爱士，所历辄为人追思之。
高宗即位，进爵吴郡公，加安东将军。兴光二年卒。赠散骑常侍、吴郡王，谥曰恭，
陪葬金陵。
</p><p>
子头，袭爵。高宗时，为中散，迁内行长，典龙牧曹。天安初卒。子拔袭爵。
</p><p>
陈弟兰。世祖初，为中散。常从征伐，典御兵器，赏赐甚厚。后以破平凉功，
赐爵睢陽子，加奋武将军。迁散骑常侍、北部尚书。后除豫州刺史。卒。
</p><p>
子乌孤，袭爵。高祖初，出为武都镇将，入为散令。
</p><p>
子乐，孝静时，金紫光禄大夫。
</p><p>
肥弟亦干，太祖初，为羽林郎。从平中原，除广平太守。卒。
</p><p>
子石洛，世祖初，为羽林郎，稍迁散骑常侍。从征赫连昌，为都将，以功拜乐
部尚书，赐爵临淮公，加宁西将军。神?中卒，谥曰简。
</p><p>
子真，少以父任为中散。从征平凉，以功赐爵临城子，拜员外散骑侍郎、广武
将军。袭父爵，降为建义将军、临淮侯。迁司卫监。征盖吴。迁殿中尚书，加散骑
常侍。从驾征刘义隆，至江。进爵南康公，加冠军将军，卒于军。
</p><p>
子吴兒，袭爵。高祖初，为中散、武川镇将。太和初，卒，赠恆州刺史。
</p><p>
子长乐，袭。坐事爵除。后历陵江将军、羽林监。
</p><p>
子荣族，武定中，征西将军、繁昌男。
</p><p>
吴兒弟突，朔州长史。
</p><p>
子元庆，平州仓曹参军。
</p><p>
尉古真，代人也。太祖之在贺兰部，贺染干遣侯引乙突等诣行宫，将肆逆。古
真知之，密以驰告，侯引等不敢发。染干疑古真泄其谋，乃执栲之，以两车轴押其
头，伤一目，不伏，乃免之。登国初，从征库莫奚及叱突邻，并有功。又从救贺兰，
破卫辰子直力鞮，复击慕容宝于参合陂。又从平中原，以功赐爵束州侯，加建节将
军。太宗初，为鸿飞将军，率众五千，镇大洛城。太宗西巡，古真与奚斤等率前军
讨越勒部，大破之，获马五万匹，牛羊二十万头，掠二万余家西还。泰常三年，除
定州刺史。卒，子亿万袭。卒，子盛袭。
</p><p>
古真弟太真，太宗初，为平南将军、相州刺史。
</p><p>
太真弟诺，少侍太祖，以忠谨著称。从围中山，诺先登，伤一目。太祖叹曰：
“诺兄弟并毁其目，以建功效，诚可嘉也。”宠待遂隆。除平东将军，赐爵安乐子。
从讨姚平，还，拜国部大人。太宗初，为幽州刺史，加东统将军，进爵为侯。长孙
道生之讨冯跋也，诺与骁骑将军延普率师次辽西。转宁东将军，进爵武陵公。诺之
在州，有惠政，民吏追思之。世祖时，蓟人张广达等二百余人诣阙请之，复除安东
将军、幽州刺史，改邑辽西公。兄弟并为方伯，当世荣之。燕土乱久，民户凋散，
诺在州前后十数年，还业者万余家。延和中卒。
</p><p>
第八子观，袭爵。卒，子崘袭。
</p><p>
诺长子眷，忠谨有父风。太宗时，执事左右，为大官令。时侍臣受斤亡入蠕蠕，
诏眷追之，遂至虏庭。大檀问其故，眷曰：“受斤负罪天子，逃刑在此，不时执送，
是以来取。”眷遂擒受斤于大檀前。左右救之，乃免。由是，以骁烈闻。迁司卫监。
太宗幸幽州，诏眷辅世祖居守。后征河南，督高车骑，临阵冲突，所向无前，贼惮
之。世祖即位，命眷与散骑常侍刘库仁等八人分典四部，绾奏机要。赐爵山桑侯，
加陈兵将军。
</p><p>
又为安北将军，出镇北境。与平陽王长孙翰击蠕蠕别帅阿伏干于祚山，率师至
歌删山，击蠕蠕别帅便度弟库仁直，引师而北。蠕蠕部帅莫孤率高车骑五千乘来逆，
眷击破之，斩首千余级。又从征蠕蠕。眷出白、黑两漠之间，击其东部，大获而还。
又从征赫连昌，眷出南道，击昌于上邽。士众乏粮，临淮公丘堆等督租于郡县，为
昌所败。昌乘胜抄掠，诸将患之。眷与侍御史安颉陰谋设伏，邀击擒昌。以功拜宁
北将军，加散骑常侍，进爵渔陽公。后从征和龙，眷督万骑前驱，慰喻降二千余户。
寻为假节、加侍中、都督豫洛二州及河内诸军事、安南将军、开府，镇虎牢。张掖
王秃发保周之反也，徵眷与永昌王健等率师讨之，破保周于番禾。保周遁走，眷率
骑追之，保周穷迫自杀。诏眷留镇凉州，加都督凉沙河三州诸军事、安西将军，领
护羌戎校尉。转敦煌镇将。又击破吐谷浑，俘三千余口。眷历镇四蕃，威名并著。
</p><p>
高宗时，率师北击伊吾，克其城，大获而还。寻拜侍中、太尉，进爵为王。与
太宰常英等评尚书事。高宗北巡狩，以寒雪方降，议还。眷谏曰：“今动大众，以
威北敌，去都不远，而便旋驾，虏必疑我有内难。虽方寒雪，兵人劳苦，以经略大
体，宜便前进。”高宗从之，遂渡漠而还。以眷元老，赐杖履上殿。和平四年薨。
高宗悼惜之，赠大将军，谥曰庄。
</p><p>
子多侯，袭爵。多侯少有武干，显祖时，为假节、征西将军、领护羌戎校尉、
敦煌镇将。至镇，上表求率轻骑五千，西入于阗，兼平诸国，因敌取资，平定为效。
弗许。高祖初，蠕蠕部帅无卢真率三万骑入塞围镇，多侯击之走，以功进号征西大
将军。后多侯猎于南山，蠕蠕遣部帅度拔入围敦煌，断其还路。多侯且前且战，遂
冲围而入。率众出战，大破之，追北数十里，斩首千余级。因上疏求北取伊吾，断
蠕蠕通西域之路。高祖善其计，以东作方兴，难之。太和元年，为妻元氏所害。
</p><p>
子建，袭爵。历位给事中。卒，无子。
</p><p>
建弟那，袭爵。卒。
</p><p>
子范，袭。
</p><p>
范弟显业，散骑常侍。与太原公主奸通，生子彦。武定中，卫将军、南营州刺
史。
</p><p>
多侯弟子庆宾，善骑射，有将略。高祖时，释褐员外散骑侍郎，稍迁左将军、
太中大夫。肃宗时，议欲送蠕蠕主阿那瑰还国，庆宾上表固争，不从。后蠕蠕遂执
行台元孚，大掠北境。诏尚书令李崇讨之，庆宾别将隶崇，出塞而返。元法僧之外
叛，萧衍遣其豫章王萧综镇徐州，又诏庆宾为别将隶安丰王延明讨之。寻除后将军、
肆州刺史。时尔朱荣兵威渐盛，曾经肆州，庆宾畏恶之，据城不出。荣恨庆宾，举
兵袭之。庆宾别驾姚和内应，荣遂害庆宾僚属，拘庆宾还秀容，呼为假父。后以母
忧还都，寻起为平东将军、光禄大夫、都督，镇汝陰。还朝，永安二年卒。赠车骑
将军、雍州刺史，又追加侍中、司空公。
</p><p>
庆宾子豹，起家员外郎。肃宗时，行颍州事，与萧衍将裴之礼战殁。
</p><p>
豹弟瑾，武定中，东平太守。
</p><p>
眷弟地干，机悟有才艺，驰马立射五的，时人莫能及。太宗时，为左机令。世
祖少而善之，即位，擢为库部尚书，加散骑常侍、左光禄大夫，领侍辇郎。地干奉
上忠谨，尤善嘲笑。世祖见其效人举措，忻悦不能自胜。甚见亲爱，参军国大谋。
世祖将征平凉，试冲车以攻冢，地干为索所罥，折胁而卒。世祖亲往临抚，哭之甚
恸。赠中领军将军、燕郡公，谥曰惠，赠赐丰厚。
</p><p>
子长寿，幼拜散骑常侍，迁殿中右曹尚书，仍加散骑常侍。从征刘义隆，至江。
赐爵会稽公，加冠军将军。高宗时，附泾州刺史。和平五年卒。
</p><p>
子弥真，袭爵。弥真卒，无子，弟状德，袭爵。
</p><p>
地干弟侯头，袭地干职，为库部尚书。
</p><p>
侯头弟力斤，亦以忠谨闻。历位御史中尉、并州刺史，有政绩。加冠军将军，
赐爵晋陽侯。卒，赠平南将军。
</p><p>
力斤弟焉陈，尚书、安乐侯。
</p><p>
古真族玄孙聿，字成兴，性耿介。萧宗时，为武卫将军。是时，领军元叉秉权，
百僚莫不致敬，而聿独长揖不拜。寻出为平西将军、东凉州刺史。凉州绯色，天下
之最，叉送白绫二千匹，令聿染，拒而不许。叉讽御史劾之，驿徵至京。覆验无状，
还复任。寻卒于州，时年五十。赠安北将军、朔州刺史。
</p><p>
子俭。武定中，开府祭酒。
</p><p>
史臣曰：长孙肥结发内侍，雄烈知名，军锋所指，罔不奔散，关张万人之敌，
未足多也。翰有父风，不陨先构，临丧加礼，抑有由哉！尉真兄弟，忠勇奋发，义
以忘生。眷威略著时，增隆家业，青紫麾旄，亦其宜矣！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87845.html' class='pagedaohang'>【上一篇】<i>:列传第十五 穆崇</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87843.html' class='pagedaohang'>【下一篇】<i>：列传第十三 长孙嵩 长孙道生</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>