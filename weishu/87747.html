<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_志第十八 灵征八下</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">志第十八 灵征八下</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87748.html' class='pagedaohang'>【上一篇】<i>:志第十九 官氏九</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87746.html' class='pagedaohang'>【下一篇】<i>：灵征八上 志第十七</i></a></span>
</ul>
<div class="articleContent" id="articleContent"> <p>
魏氏世居幽朔，至献帝世，有神人言应南迁，于是传位于子圣武帝，命令南徙，
山谷阻绝，仍欲止焉。复有神兽，其形似马，其声类牛，先行导引，积年乃出。始
居匈奴之故地。
</p><p>
高祖延兴元年十一月，肆州秀容民获麟以献。王者不刳胎剖卵则至。
</p><p>
世祖神廴年七月，冀州献白龟。王者不私人以官，尊耆任旧，无偏党之应。
</p><p>
高祖兴安二年六月，营州送大龟。
</p><p>
高祖延兴元年十二月，徐州竹邑戍士邢德于彭城南一百二十里，得蓍一株，四
十九枝，下掘得大龟献之。诏曰：“龟蓍与经文相合，所谓灵物也。德可赐爵五等。”
</p><p>
三年六月，京师获大龟。
</p><p>
肃宗神龟元年二月，获龟于九龙殿灵芝池，大赦改元。
</p><p>
孝静武定三年十月，有司奏南兗州陈留郡民贾兴达于家庭得毛龟一。
</p><p>
天平四年八月，有巨象至于南兗州，砀郡民陈天爱以告，送京师，大赦改年。
王者自养有节则至。
</p><p>
高祖太和二年十一月，徐州献黑狐。周成王时，治致太平而黑狐见。
</p><p>
三年五月，获白狐王者仁智则至。
</p><p>
六月，抚冥获白狐以献。
</p><p>
八年六月，徐州获黑狐以献。
</p><p>
十年三月，冀州获九尾狐以献。王者六合一统则见。周文王时，东夷归之。曰，
王者不倾于色则至德至，鸟兽亦至。
</p><p>
十一年十一月，冀州获九尾狐以献。
</p><p>
二十三年正月，司州、河州各献白狐狸。
</p><p>
十九年六月，司州平陽郡获白狐以献。
</p><p>
世宗景明三年二月，河州献白狐。
</p><p>
永平三年十月，白狐见于汲郡。
</p><p>
延昌四年四月，兗州献白狐。
</p><p>
九月，相州献白狐。
</p><p>
闰月，汾州献白狐二。
</p><p>
肃宗正光二年三月，南青州献白狐二。
</p><p>
三年六月，平陽郡献白狐。
</p><p>
八月，光州献九尾狐。
</p><p>
四年五月，平陽郡献白狐。
</p><p>
孝静天平四年四月，西兗州献白狐；七月，光州献九尾狐。
</p><p>
元象元年四月，光州献九尾狐。
</p><p>
二年二月，光州献九尾狐。
</p><p>
兴和三年五月，司州献九尾狐。
</p><p>
十二月，魏郡献白狐。
</p><p>
四年四月，瀛州献白狐二。
</p><p>
武定元年七月，幽州获白狐，以献上。
</p><p>
三年七月，瀛州献白狐，二牡一牝。
</p><p>
九月，西兗州献白狐。
</p><p>
太和二年十一月辛未，泰州献五色狗。
</p><p>
三年三月，齐州献五色狗，其五色如画。
</p><p>
太祖天兴四年五月，魏郡斥丘县获白鹿。王者惠及下则至。
</p><p>
太宗永兴四年九月，建兴郡献白鹿。
</p><p>
世祖神墼年二月，定州获白郏白勐褂旨于乐陵，因以改元。
</p><p>
三年二月，白鹿见于代郡倒刺山。
</p><p>
太延四年十二月，相州献白鹿。
</p><p>
真君八年五月，洛州送白鹿。
</p><p>
高宗太安二年十月，白鹿见于京师西苑。
</p><p>
高祖承明元年六月，秦州献白鹿。
</p><p>
太和元年正月，白鹿见于秦州。
</p><p>
三月，白鹿见于青州。
</p><p>
四年正月，南豫州献白鹿。
</p><p>
十九年七月，司州获白鹿、麑以献。
</p><p>
二十年六月，司州献白鹿。
</p><p>
世宗景明元年四月，荆州献白鹿。
</p><p>
永平四年八月，平州献白鹿。
</p><p>
延昌二年五月，齐州献白鹿。
</p><p>
四年六月，司州献白鹿。
</p><p>
肃宗熙平元年五月，济州献白鹿。
</p><p>
二年五月，司州献白鹿。
</p><p>
神龟二年六月，徐州献白鹿。
</p><p>
孝静元象元年六月，齐献武王获白鹿以献。
</p><p>
武定元年六月，兗州献白鹿。
</p><p>
太祖登国六年十二月，上猎，亲获鹿一角。召问群臣，皆曰：“鹿当二角，今
一，是诸国将并之应也。”
</p><p>
高祖太和三年三月，肆州献一角鹿。
</p><p>
神龟元年七月，徐州献一角鹿。
</p><p>
世宗正始二年九月，后军将军尔朱新兴献一角兽。天下平一则至。
</p><p>
肃宗熙平元年十一月，肆州献一角兽。
</p><p>
神龟二年九月，徐州献一角兽。
</p><p>
高宗太安三年三月，有白狼一，见于太平郡。议者曰：“古今瑞应多矣，然白
狼见于成汤之世，故殷道用兴，太平嘉名也。又先帝本封之国而白狼见焉，无穷之
征也。周宣王得之而犬戎服。
</p><p>
太宗永兴四年十二月，章安子封懿献白麞。王者刑罚理则至。
</p><p>
高祖太和二年十二月，怀州献白麞。
</p><p>
三年五月，白麞见于豫州。
</p><p>
二十三年正月，华州献白麞。
</p><p>
肃宗熙平二年三月，徐州献白麞。
</p><p>
神龟二年七月，徐州献白麞。
</p><p>
孝静武定七年七月，瀛州献白麞。
</p><p>
高祖太和七年六月，青州献三足乌。王者慈孝天地则至。
</p><p>
十三年十一月，荥陽献三足乌。
</p><p>
十四年六月，怀州献三足乌。
</p><p>
十五年闰月，济州献三足乌。
</p><p>
十七年五月，冀州献三足乌。
</p><p>
二十年六月，豫州献三足乌。
</p><p>
二十三年六月，冀州献三足乌。
</p><p>
世宗景明元年五月，徐州献三足乌。
</p><p>
三年二月，豫州献三足乌。
</p><p>
四年六月，幽州献四足乌。
</p><p>
正始元年二月，冀州献三足乌。
</p><p>
五月，幽州献三足乌。
</p><p>
是月，相州献三足乌。
</p><p>
六月，定州献三足乌。
</p><p>
二年五月，肆州献三足乌。
</p><p>
三年三月，豫州献三足乌。
</p><p>
是月，豫州又献三足乌。
</p><p>
永平元年四月，豫州献三足乌。
</p><p>
延昌三年二月，冀州献三足乌。
</p><p>
肃宗熙平元年四月，汲郡献三足乌。
</p><p>
二年四月，东郡献三足乌。
</p><p>
是月，豫州献三足乌。南兗州又献三足乌。
</p><p>
神龟元年八月，雍州献三足乌。
</p><p>
二年五月，颍川郡献三足乌。
</p><p>
正光元年四月，济州献三足乌。
</p><p>
是月，济州又献三足乌。
</p><p>
二年闰月，东郡献三足乌。
</p><p>
三年五月，东郡献三足乌。颍川郡许昌献三足乌。肆州献三足乌。
</p><p>
六月，冀州献三足乌。
</p><p>
四年六月，瀛州献三足乌。
</p><p>
出帝太昌元年五月，齐献武王获三足乌以献。
</p><p>
孝静元象二年四月，京师获三足乌。
</p><p>
武定三年五月，瀛州献三足乌。
</p><p>
四年四月，颍州献三足乌。
</p><p>
五月，颍州又献三足乌。
</p><p>
高祖太和二年七月，白乌见于凉州。王者宗庙肃敬则至。
</p><p>
九月，白乌见于京师。
</p><p>
三年五月，白乌见于豫州。
</p><p>
九月，白乌见于秦州。
</p><p>
十七年六月，兗州献白乌。
</p><p>
二十三年十二月，司州献白乌。
</p><p>
世宗正始二年五月，司州献白乌。
</p><p>
三年九月，颍川君献白乌。
</p><p>
四年七月，颍川又献白乌。
</p><p>
永平元年四月，颍川献白乌。
</p><p>
延昌二年八月，平陽郡献白乌。
</p><p>
三年六月，冀州献白乌。
</p><p>
肃宗正光元年十月，幽州献白乌。
</p><p>
孝静天平二年七月，齐献武王获白乌以献。
</p><p>
元象元年五月，冀州获白乌。
</p><p>
二年八月，徐州表：“济陰郡F事前槐树，乌巢于上，乌母死，有鹊衔食哺乌
兒，不失其时，并皆长大。”赏太守帛十匹。
</p><p>
兴和四年四月，魏郡贵乡县获白乌刍。
</p><p>
五月，京师获白乌。是月，陽夏郡献白乌。
</p><p>
七月，北豫州献白乌。
</p><p>
十月，瀛州献白乌。
</p><p>
武定元年六月，东郡民献白乌。
</p><p>
三年五月，北豫州献白乌。
</p><p>
是月，广宗郡献白乌。颍州又献白乌。
</p><p>
六月，沧州献白乌。
</p><p>
四年四月，梁州献白乌。
</p><p>
五月，济州献白乌。
</p><p>
八月，陽夏郡献白乌。
</p><p>
高祖太和二年二月，凉州献赤乌。周武王时衔麦至而克殷。
</p><p>
肃宗熙平元年二月，赤乌见肆州秀容郡。
</p><p>
神龟元年四月，赤乌见并州之晋陽县。
</p><p>
世宗景明二年十二月，南青州献苍乌。君修行孝慈，万姓不好杀生则至。
</p><p>
正始二年五月，雍州献苍乌。
</p><p>
六月，雍州又献苍乌。
</p><p>
永平二年四月，河内献苍乌。
</p><p>
肃宗熙平元年六月，冀州献苍乌。
</p><p>
前废帝普泰元年五月，河内献苍乌。
</p><p>
孝静兴和四年五月，济州献苍乌。
</p><p>
七月，瀛州又献苍乌。
</p><p>
武定元年四月，兗州献苍乌。
</p><p>
五月，济州又献苍乌。
</p><p>
二年五月，京师获苍乌。
</p><p>
三年六月，京师获苍乌。
</p><p>
十月，光州献苍乌。
</p><p>
高祖延兴二年四月，幽州献白鹊。
</p><p>
四年九月，白鹊见于中山。
</p><p>
承明元年八月，定、冀二州俱献白鹊。
</p><p>
十一月，定州又献白鹊。
</p><p>
太和二年十一月，洛州献白鹊。
</p><p>
肃宗熙平元年正月，定州献白鹊。
</p><p>
正光四年正月，京师获白鹊。
</p><p>
孝静兴平二年五月，京师获白鹊。
</p><p>
武定二年七月，林虑献白鹊。
</p><p>
三年六月，京师获白鹊。
</p><p>
世祖太平真君二年七月，天有黄光洞照。议者佥谓荣光也。
</p><p>
高宗兴光元年二月，有云五色。所谓景云，太平之应也。
</p><p>
景明二年六月，有云五色，见于申酉之间。
</p><p>
出帝太昌元年六月，日初出，有大黄气成抱。
</p><p>
世祖始光四年六月，甘露降于太学。王者德至，天和气盛则降。又王者敬老，
则柏受甘露。王者尊贤爱老，不失细微，则竹苇受。
</p><p>
神墼年二月，甘露降于范陽郡。
</p><p>
二年四月，甘露降于鄴。
</p><p>
六月，甘露降于平城宫。
</p><p>
三年三月，甘露降于鄴。
</p><p>
四年五月，甘露降于河西。
</p><p>
太平真君元年四月，甘露降于平原郡。
</p><p>
高宗太安二年七月，甘露降于常山郡。
</p><p>
和平二年七月，甘露降于京师。
</p><p>
世宗景明三年八月，甘露降于青州新城县。
</p><p>
永平元年十月，甘露降于青州益都县。
</p><p>
延昌二年九月，甘露降于齐州清河郡。
</p><p>
三年十月，齐州上言甘露降。
</p><p>
四年七月，甘露降于京师。
</p><p>
肃宗正光三年十月，甘露降华林园柏树。
</p><p>
四年八月，甘露降显美县。
</p><p>
孝静元象二年三月，甘露降于京师。
</p><p>
武定五年十月，甘露降齐文襄王第门柳树。
</p><p>
六年三月，甘露降于京师。
</p><p>
四月，太山郡上言甘露降。
</p><p>
太祖天兴二年七月，获嘉禾于平城县，异茎同颖。
</p><p>
八月，广宁送嘉禾一茎十一穗；平城南十里郊嘉禾一茎九穗，告于宗庙。
</p><p>
太宗永兴二年十月，嘉禾生于清河郡。
</p><p>
太常三年八月，嘉禾生于勃海郡东光县。
</p><p>
世祖神鄱年七月，嘉禾生于魏郡安陽县，三本同颖。
</p><p>
高祖承明元年八月，齐州献嘉禾。
</p><p>
太和三年九月，齐州献嘉禾。
</p><p>
五年八月，常山献嘉禾。
</p><p>
七年八月，定州献嘉禾。
</p><p>
世宗景明元年七月，齐州献嘉禾。
</p><p>
三年七月，齐州献嘉禾。
</p><p>
四年八月，冀州献嘉禾。
</p><p>
正始元年八月，济州献嘉禾。
</p><p>
二年六月，齐州献嘉禾。七月，鲁陽郡献嘉禾。八月，司州献嘉禾。
</p><p>
三年七月，冀州献嘉禾。
</p><p>
永平三年八月，荥陽献嘉禾。
</p><p>
肃宗熙平二年八月，幽州献嘉禾，三本同穗。
</p><p>
正光二年七月，朔州献嘉禾。
</p><p>
三年八月，肆州献嘉禾，一根生六穗。
</p><p>
孝静天平三年七月，魏郡献嘉禾。
</p><p>
四年八月，并州献嘉禾。
</p><p>
是月，京师又获嘉禾。虞曹郎中司马仲璨又献嘉禾，一茎五穗。
</p><p>
元象元年八月，东雍州献嘉禾。
</p><p>
兴和三年八月，南青州献嘉禾。
</p><p>
四年八月，京师再获嘉禾。
</p><p>
武定二年八月，京师获嘉禾。
</p><p>
三年八月，并州献嘉禾。
</p><p>
高祖太和三年十月，徐州献嘉瓠，一蒂两实。
</p><p>
太祖天兴二年七月，并州献白兔一，王者敬耆老则见。
</p><p>
三年五月，车驾车巡，幸广宁，有白兔见于乘舆前，获之。
</p><p>
四年正月，并州献白兔。
</p><p>
太宗永兴三年，上猎于西山，获白兔。
</p><p>
八月，京师获白兔。
</p><p>
泰常元年十一月，定州安平县献白兔。
</p><p>
二年六月，京师获白兔。
</p><p>
三年六月，顿丘郡获白兔。
</p><p>
世祖始光三年五月，洛州献黑兔。
</p><p>
神墼年九月，章武郡献白兔。
</p><p>
四年二月，渤海郡献白兔。
</p><p>
真君七年二月，青州献白兔二。
</p><p>
高宗和平三年十月，云中获白兔。
</p><p>
四年闰月，鄴县获白兔。
</p><p>
高祖延兴五年四月，白兔见于代郡。
</p><p>
承明元年八月，白兔见于云中。
</p><p>
太和元年六月，雍州周城县献白兔。
</p><p>
三年三月，吐京镇献白兔。
</p><p>
八年六月，徐州献白兔。
</p><p>
十八年十月，瀛州献白兔。
</p><p>
二十年七月，汲郡献黑兔。
</p><p>
七月，京师获白兔。
</p><p>
二十三年，获黑兔。
</p><p>
世宗景明元年十一月，河州献白兔。
</p><p>
三年四月，颍川郡献白兔。
</p><p>
八月，河内郡献白兔。
</p><p>
四年六月，河内郡南白兔。
</p><p>
七月，夏州献黑兔。
</p><p>
正始元年三月，河南郡献黑色。
</p><p>
四月，鲁陽郡献白兔。
</p><p>
二年八月，东郡献白兔。
</p><p>
九月，河内郡献黑兔。
</p><p>
是月，肆州献白兔，东郡又献白兔。
</p><p>
三年七月，薄鼻律镇献白兔。
</p><p>
九月，肆州献白兔。
</p><p>
四年四月，河内郡献白兔。
</p><p>
永平元年四月，济州献白兔。
</p><p>
五月，河内献黑兔。
</p><p>
十月，乐安郡获白兔。
</p><p>
二年二月，相州献白兔。
</p><p>
延昌三年七月，豫州献白兔。
</p><p>
四年三月，河南献白兔。
</p><p>
八月，河南又献白兔。
</p><p>
九月，河内又献白兔。
</p><p>
肃宗熙平二年四月，豫州献白兔。
</p><p>
五月，东郡献白兔。
</p><p>
六月，京师获白兔。
</p><p>
十一月，鄯善镇献白兔。
</p><p>
神龟元年六月，京师获黑兔。
</p><p>
二年八月，正平郡献白兔。
</p><p>
九月，正平郡又献白兔。
</p><p>
十月，京师获黑兔。
</p><p>
正光元年正月，徐州献白兔。
</p><p>
五月，冀州献白兔。
</p><p>
三年五月，徐州献白兔二。
</p><p>
是月，冀州献白兔。
</p><p>
孝静天平二年八月，光州献白兔。
</p><p>
四年十月，光州献白兔。
</p><p>
元象元年五月，徐州获白兔。
</p><p>
六月，齐献武王获白兔以献。
</p><p>
是月，濮陽郡献白兔。
</p><p>
兴和二年四月，徐州献白兔。
</p><p>
六月，京师获白兔。
</p><p>
四年正月，光州献白兔。
</p><p>
武定元年三月，瀛州献白兔。
</p><p>
阙字</p><p>
月，汲郡献白兔。
</p><p>
六年十一月，武平镇献白兔。
</p><p>
太祖天兴五年八月，上曜军览谷，见白燕一。
</p><p>
太宗永兴三年六月，京师获白燕。
</p><p>
四年闰月，京师又获白燕。
</p><p>
泰常二年六月，京师获白燕。
</p><p>
高祖太和二年三月，白燕见于并州。
</p><p>
八年四月，白燕集于京师。
</p><p>
是月，代郡获白燕。
</p><p>
二十三年八月，荆州献白燕。
</p><p>
闰月，正平郡献白燕。
</p><p>
世宗景明三年六月，泾州献白燕。
</p><p>
肃宗熙平元年七月，京师获白燕。
</p><p>
孝静元象元年八月，西中府献白燕。
</p><p>
兴和二年三月，京师获白燕。
</p><p>
武定三年六月，北豫州献白燕。
</p><p>
太宗泰常八年五月，雁门献白雀。王者爵禄均则白雀至。
</p><p>
世祖神墼年九月，沧水郡献白雀。
</p><p>
十月，魏都献白雀。
</p><p>
真君八年五月，雁门郡献白雀。
</p><p>
高祖延兴二年二月，白雀见于扶风郡。
</p><p>
三年五月，白雀见于代郡。
</p><p>
四年正月，青州献白雀。
</p><p>
太和三年五月，白雀见于豫州。
</p><p>
十三年正月，清河武城县献白雀。
</p><p>
世宗景明三年六月，荥陽郡献白雀。
</p><p>
十月，薄鼻律镇献白雀。
</p><p>
四年三月，敦煌镇献白雀。
</p><p>
五月，京师获白雀。
</p><p>
六月，恆农郡献白雀。
</p><p>
七月，京师获白雀。
</p><p>
正始二年七月，薄鼻律镇献白雀。
</p><p>
三年四月，获白雀于京师。
</p><p>
十月，河州献白雀。
</p><p>
十二月，雍州献白雀。
</p><p>
四年二月，豫州献白雀。
</p><p>
永平三年七月，京师获白雀。
</p><p>
延昌三年七月，河南郡获白雀。
</p><p>
十一月，秦州献白雀。
</p><p>
四年五月，荥陽献白雀。
</p><p>
八月，秦州献白雀。
</p><p>
是月，青州献白雀。
</p><p>
是月，恆州献白雀。
</p><p>
是月，洛陽获白雀。
</p><p>
十一月，荆州献白雀。
</p><p>
肃宗熙平元年四月，京师再获白雀。
</p><p>
七月，宫中获白雀。
</p><p>
二年四月，华州献白雀。
</p><p>
六月，相州献白雀。
</p><p>
是月，薄鼻律镇献白雀。
</p><p>
七月，京师获白雀。
</p><p>
八月，薄鼻律镇又献白雀。
</p><p>
是月，京师获白雀。
</p><p>
十一月，京师获白雀。
</p><p>
神龟元年五月京师获白雀。
</p><p>
六月京师获白雀二。
</p><p>
八月薄鼻律镇献白雀。
</p><p>
三年五月徐州献白雀。
</p><p>
是月，京师获白雀。
</p><p>
三年七月，京师又获白雀。
</p><p>
正光元年六月，京师获白雀。
</p><p>
二年六月，光州献白雀。
</p><p>
三年四月，京师获白雀。
</p><p>
六月，荥陽郡献白雀。
</p><p>
八月，济州献白雀。
</p><p>
是月，光州献白雀。
</p><p>
九月，白雀见舍人省。
</p><p>
四年六月，京师获白雀。
</p><p>
七月，京师获白雀。
</p><p>
出帝太昌元年四月，京师获白雀。
</p><p>
孝静天平二年五月，北豫州献白雀。
</p><p>
三年七月，京师获白雀。
</p><p>
四年七月，兗州献白雀。
</p><p>
元象元年五月，京师获白雀。
</p><p>
六月，京师获白雀。
</p><p>
七月，肆州献白雀。
</p><p>
是月，齐献武王获白雀。
</p><p>
二年五月，京师获白雀。
</p><p>
六月，齐文襄王获白雀以献。
</p><p>
是月，南兗州获白雀。
</p><p>
七月，京师获白雀。
</p><p>
兴和二年四月，京师获白雀。
</p><p>
闰月，京师获白雀。
</p><p>
六月，光州献白雀。
</p><p>
七月，京师获白雀。
</p><p>
三年五月，京师获白雀。
</p><p>
四年正月，京师获白雀。
</p><p>
六月，京师获白雀。
</p><p>
七月，京师获白雀。
</p><p>
武定元年六月，京师获白雀。
</p><p>
七月，京师获白雀。
</p><p>
三年五月，梁州获白雀。
</p><p>
七月，京师获白雀。
</p><p>
十月，兗州获白雀。
</p><p>
四年六月，京师获白雀。
</p><p>
六年六月，京师获白雀。
</p><p>
世宗景明三年三月，济州献赤雀。周文王时衔书至。
</p><p>
四年五月，获赤雀于京师。
</p><p>
永平元年四月，京师获赤雀。
</p><p>
肃宗孝昌三年四月，河南获赤雀以献。
</p><p>
高宗和平四年三月，冀州献白鸠。殷汤时至。王者养耆老，遵道德，不以新失
旧则至。
</p><p>
高祖承明元年十一月，冀州献白鸠。
</p><p>
太和二十三年七月，瀛州献白鸠。
</p><p>
八月，荥陽郡献白鸠。
</p><p>
世宗景明三年七月，泾州献白鸠。
</p><p>
正始元年十月，京师获白鸠。
</p><p>
是月，建兴郡献白鸠。
</p><p>
二年四月，并州献白鸠。
</p><p>
七月，冀州献白鸠三。
</p><p>
三年七月，夏州献白鸠。
</p><p>
永平元年六月，洛州献白鸠。
</p><p>
肃宗熙平二年九月，汲郡献白鸠。
</p><p>
太祖天兴四年春，新兴太守上言：“晋昌民贾相，昔年二十二，为雁门郡吏，
入句注西陉，见一老父，谓相曰：‘自今以后四十二年当有圣人出于北方。时当大
乐，子孙永长，吾不及见之。’言终而过。相顾视之，父老化为石人。相今七十。
下检石人见存。至帝破慕容宝之岁，四十二年。”
</p><p>
真君五年二月，张掖郡上言：“往曹氏之世，丘池县大柳谷山石表龙马之形，
石马脊文曰‘大讨曹’，而晋氏代魏。今石文记国家祖宗讳，著受命之符。”乃遣
使图写其文。大石有五，皆青质白章，间成文字。其二石记张、吕之前，已然之效。
其三石记国家祖宗以至于今。其文记昭成皇帝讳“继世四六，天法平，天下大安”，
凡十四字；次记太祖道武皇帝讳“应王，载记千岁”，凡七字；次记太宗明元皇帝
讳“长子二百二十年”，凡八字；次记“太平天王继世主治”，凡八字；次记皇太
子讳“昌封太山”，凡五字。初上封太平王，天文图录又授“太平真君”之号，与
石文相应。太宗名讳之后，有一人象，携一小兒。见者皆曰：“上爱皇孙，提携卧
起，不离左右，此即上象灵契，真天授也。”于是卫大将军、乐安王范，辅国大将
军、建宁王崇，征西大将军、常山王素，征南大将军、恆农王奚斤上奏曰：“臣闻
帝王之兴，必有受命之符，故能经纬三才，维建皇极，三五之盛，莫不同之。伏羲
有河图、八卦，夏禹有洛书、九畴，至乃神功播于往古，圣迹显于来世。伏惟陛下
德合乾坤，明并日月，固天纵圣，应运挺生，上灵垂顾，征善备集。是以始光元年
经天师奉天文图录，授‘太平真君’之号。陛下深执虚冲，历年乃受。精诚感于灵
物，信惠协于天人，用能威加四海，泽流宇内，溥天率土，无思不服。今张掖郡列
言：丘池县大柳谷山大石有青质白章，间成文字，记国家祖宗之讳，著受命历数之
符。王公已下，群司百辟，睹此图文，莫不感动，佥曰：自古以来，祯祥之验，未
有今日之焕炳也。斯乃上灵降命，国家无穷之征也。臣等幸遭盛化，沐浴扁宠，无
以对扬天休，增广天地，谨与群臣参议，宜以石文之征，宣告四海，令方外僭窃知
天命有归。”制曰：“此天地况施，乃先祖父之遗征，岂朕一人所能独致。可如所
奏。”
</p><p>
太和元年冬十月，南部尚书安定侯邓宗庆奏：“乡郡民李飞、太原民王显前列
称：诣京南山采药，到游越谷南岭下，见清碧石柱数百枚。被诏案检，称所见青碧
柱，长者一匹，相接而上，或方一尺二寸，或方一尺，方楞悉就。其数既多，不可
具数，请付作曹采用。”奏可。时人神异之。
</p><p>
显祖皇兴三年六月，尉元表：“臣于彭城遣别将以八月至睢口邀贼将陈显达，
有战士于营外五里刍牧，见一白头翁，乘白马，将军，呼之语，称：‘至十八日辰
必来到此，语汝将军，领众从东北临入，我当驱贼令走。申时，贼必大破，宿豫、
淮陽皆克无疑。我当与汝国家淮畔为断，下邳城我当驱出，不劳兵力。’后十日，
此人复于彭城南戏马台东二里见白头翁，亦乘白马，从东北来，呼此人谓曰：‘我
与东海、四渎、太山、北岳神共行淮北，助汝二将荡除已定。汝上下喜不？’因忽
然不见。”诏元于老人前后见所，为坛表记之。
</p><p>
肃宗孝昌二年十月，扬州刺史李宪表云：“门下督周伏兴以去七月患假还家，
至十一日夜梦渡肥水，行至草堂寺南，遥见七人，一人乘马著朱衣，笼冠，六人从
后。兴路左而立，至便再拜。问兴何人。兴对曰：‘李公门下督，暂使硖石。’其
人语兴：‘君可回，我是孝文皇帝中书舍人，遣语李宪，勿忧贼堰，此月破矣。’
兴行两步，录兴姓字，令兴速白。兴寤，晓遂还城，具言梦状。七月二十七日，堰
破。”
</p><p>
世祖延和三年三月，乐安王范获玉玺一，文曰“皇帝玺”以献。
</p><p>
太延元年，自三月不雨至六月，使有司遍请群神，数日，大雨。是日，有妇人
持一玉印至潞县侯孙家卖之。孙家得印，奇之，求访妇人，莫知所在。其文曰：
“旱疫平。”寇天师曰：《龙文纽书》云，此神中三字印也。”
</p><p>
高宗和平三年四月，河内人张超于坏楼所城北故佛图处获玉印以献。印方二寸，
其文曰：“富乐日昌，永保无疆，福禄日臻，长享万年。”玉色光润，模制精巧，
百僚咸曰：“神明所授，非人为也。”诏天下大酺三日。
</p><p>
高祖承明元年八月，上谷郡民献玉印，上有蛟龙文。
</p><p>
太和元年三月，武川镇献玉印，青质素文，其文曰“太昌”。
</p><p>
六月，雍州献玉印。
</p><p>
是月，长安镇献玉印一，上有龟纽，下有文字，色甚鲜白，有殊常玉。
</p><p>
三年七月，定州钜鹿民献玉印一方，七分，上有文字。
</p><p>
世宗永平元年四月，瀛州民获玉璧、玉印镑一以献。
</p><p>
肃宗熙平二年十一月，京师仍获玉玺二。
</p><p>
孝静兴和三年二月，东郡白马县民献玉印一。
</p><p>
太宗永兴三年十二月，北塞候人获玉板二以献。王者慈仁则见。
</p><p>
孝静天平二年二月，员外散骑常侍穆礼得玉板一，广三寸，长尺五寸，头有两
孔以献。
</p><p>
高祖承明元年九月，京兆民献青玉璧一双，文色炳焕。王者贤良美德则至。
</p><p>
肃宗正光三年六月，并州静林寺僧在陽邑城西橡谷掘药，得玉璧五，珪十，印
一，玉柱一，玉盖一，并以献。
</p><p>
高祖太和五年六月，上邽镇将上言：“于镇城西二百五十里射猎，于营南千水
中得玉车钏三枚，二青一赤，制状甚精。”
</p><p>
孝静兴和四年七月，鄴县民献白玉一璞。
</p><p>
肃宗熙平二年正月，金出岐州横水县赤粟谷。
</p><p>
太祖天兴三年四月，有木连理，生于代郡天门关之路左。王者德泽纯洽，八方
为一则生。
</p><p>
八月，渤海上言修县、东光县木连理各一。
</p><p>
十二月，豫州上言木连理生于河内之沁县。
</p><p>
四年春，河内郡木连理二。
</p><p>
八月，魏郡上言内黄县木连理。
</p><p>
太宗泰常元年十月，范陽郡上言木连理。
</p><p>
十一月，常山郡上言木连理。
</p><p>
三年正月，渤海上言东光县木连理。
</p><p>
八月，广宁郡上言木连理。
</p><p>
世祖神鬯哪昃旁拢荥陽郡上言木连理。
</p><p>
延和二年三月，楼烦南山木连理。
</p><p>
三年九月，上谷郡上言木连理。
</p><p>
太延元年二月，魏郡上言木连理。
</p><p>
五年二月，辽西上言木连理。
</p><p>
高祖延兴元年十一月，秘书令杨崇奏，钟律郎李生于京师见长生连理树。
</p><p>
承明元年九月，并州上言木连理，相去一丈二尺，中有五枝相连。
</p><p>
太和元年三月，冀州上言木连理。
</p><p>
十七年六月，京师木连理。
</p><p>
十八年十月，河南上言巩县木连理。
</p><p>
二十三年十月，并州上言百节连理生县甕山。济州上言木连理。
</p><p>
十二月，瀛州上言木连理。
</p><p>
世宗景明二年正月，瀛州上言平舒县木连理。
</p><p>
三年正月，颍川郡上言木连理。
</p><p>
二月，平陽郡上言襄陵县木连理。
</p><p>
四月，荆州上言南陽宛县木连理。
</p><p>
六月，徐州上言东海木连理。
</p><p>
十月，秦州上言南稻、新兴二县木连理各一。
</p><p>
四年二月，赵平郡上言鹑觚县木连理。
</p><p>
二月，齐郡上言临淄县木连理。
</p><p>
四月，汾州上言五城郡木连理。
</p><p>
五月，青州上言莒县木连理。
</p><p>
六月，恆农卢氏县木连理。
</p><p>
是月，徐州上言梁郡下邑县木连理。
</p><p>
九月，秦州上言当亭四县界各木连理。
</p><p>
正始元年五月，司州上言荥陽京县木连理。
</p><p>
六月，京师西苑木连理。
</p><p>
七月，河东郡上言闻喜县木连理。
</p><p>
八月，河南郡上言，慈水滨木连理。
</p><p>
十月，恆农郡上言崤县木连理。
</p><p>
十二月，凉州上言石城县木连理。
</p><p>
二年正月，汾州上言平昌县木连理。
</p><p>
二月，司州上言崤县木连理。
</p><p>
九月，司州上言颍川陽翟县木连理。
</p><p>
三年六月，汾州上言永安县木连理。
</p><p>
是月，京师木连理。
</p><p>
七月，颍川陽翟县上言木连理。
</p><p>
是月，建德郡上言石城县木连理。
</p><p>
永平元年四月，司州上言颍川郡木连理。
</p><p>
二年四月，司州上言恆农北陕县木连理。
</p><p>
三年十一月，夏州上言横风山木连理。
</p><p>
延昌二年正月，徐州上言建陵戍木连理。
</p><p>
三年正月，司州上言轵县木连理。
</p><p>
四年三月，冀州上言信都县木连理。
</p><p>
六月，京师木连理。
</p><p>
九月，雍州上言酃县木连理。
</p><p>
肃宗熙平元年正月，光州上言曲城县木连理。
</p><p>
二年十一月，京师木连理。
</p><p>
十二月，敦煌镇上言晋昌戍木连理。
</p><p>
神龟元年正月，汾州上言永安县木连理。
</p><p>
三月，沧州上言饶安县木连理。
</p><p>
八月，燕州上言上谷郡木连理。
</p><p>
九月，秦州上言陇西之武陽山木连理。
</p><p>
二年六月，夏州上言山鹿县木连理。
</p><p>
正光元年五月，并州上言上党东山谷中木连理。
</p><p>
十一月，齐州上言济南郡灵寿山木连理。
</p><p>
二年六月，齐州上言魏郡逢陵县木连理。
</p><p>
二年二月，凉州上言榆中县木连理。
</p><p>
三月，青州上言平昌郡木连理。
</p><p>
八月，徐州上言龙亢戍东木连理二。
</p><p>
四年二月，扬州上言汝陰县木连理。
</p><p>
八月，凉州上言显美县木连理。
</p><p>
孝昌元年十月，魏郡元城县木连理。
</p><p>
孝静天平二年四月，临水郡木连理。
</p><p>
七月，魏郡木连理。
</p><p>
三年五月，司州上言清河郡木连理。
</p><p>
四年六月，广平郡上言木连理。
</p><p>
八月，并州上言木连理。
</p><p>
元象元年二月，洛州上言木连理。
</p><p>
五月，林虑县上言木连理。
</p><p>
八月，上党郡上言木连理。
</p><p>
兴和元年九月，有司奏西山采材司马张神和上言司空谷木连理。
</p><p>
二年四月，光州上言卢乡县木连理。
</p><p>
武定元年闰月，西兗州上言济陰郡木连理。
</p><p>
九月，齐献武王上言并州木连理。
</p><p>
三年九月，瀛州上言，河间郡木连理。
</p><p>
五年十一月，汾州上言木连理。
</p><p>
六年五月，晋州上言木连理。
</p><p>
八年四月，青州上言齐郡木连理。
</p><p>
世宗景明三年七月，鲁陽献乌芝。王者慈仁则生，食之令人度世。
</p><p>
太祖天兴二年七月，并州献白雉。周成王时越裳氏来献。
</p><p>
四年正月，上党郡献白雉。
</p><p>
二月，并州献白雉。
</p><p>
五月，河内郡献白雉。
</p><p>
太宗神瑞二年十一月，右民尚书周几获白雉一于博陵安平以献。
</p><p>
泰常三年正月，渤海郡高城县献白雉。
</p><p>
三月，渤海郡南皮县献白雉二。
</p><p>
十一月，中山行唐县献白雉。
</p><p>
四年正月，新兴郡献白雉。十二月又献白雉二。
</p><p>
五年二月，白雉见于河内郡。
</p><p>
世祖神墼年二月，相州献白雉。
</p><p>
二年二月，上党郡献白雉。
</p><p>
高祖延兴二年正月，青州献白雉。
</p><p>
五年正月，白雉见于上谷郡。
</p><p>
太和元年二月，秦州献白雉。
</p><p>
三月，白雉见于秦州。
</p><p>
十一月，白雉见于安定郡。
</p><p>
二年十一月，徐州献白雉。
</p><p>
三年正月，统万镇献白雉。
</p><p>
四年正月，南豫州献白雉。
</p><p>
六年三月，豫州献白雉。
</p><p>
八年六月，齐州清河郡献白雉。
</p><p>
十七年正月，幽州献白雉。
</p><p>
四月，瀛州献白雉。
</p><p>
二十年三月，兗州献白雉。
</p><p>
世宗景明三年正月，徐州献白雉。
</p><p>
二月，冀州献白雉。
</p><p>
正始三年三月，齐州献白雉。
</p><p>
十月，青州献白雉。
</p><p>
四年十一月，秦州献白雉。
</p><p>
永平二年四月，河内郡献白雉。
</p><p>
六月，河南献白雉。
</p><p>
十二月，豫州献白雉。
</p><p>
延昌四年二月，冀州献白雉。
</p><p>
是月，京师获白雉。
</p><p>
闰月，岐州献白雉。
</p><p>
十二月，幽州献白雉。
</p><p>
肃宗熙平元年二月，相州献白雉。
</p><p>
三月，肆州献白雉。
</p><p>
二年三月，徐州献白雉。
</p><p>
神龟元年三月，颍川郡献白雉。
</p><p>
二年正月，豫州献白雉。
</p><p>
正光三年二月，夏州献白雉。
</p><p>
四年三月，光州献白雉。
</p><p>
孝静天平三年正月，青州献白雉。
</p><p>
四年二月，青州献白雉。
</p><p>
十二月，梁州献白雉。
</p><p>
元象二年正月，魏郡繁陽县献白雉。
</p><p>
武定元年正月，广宗郡献白雉。
</p><p>
是月，兗州献白雉。
</p><p>
四年三月，青州献白雉。
</p><p>
太宗泰常七年九月，温泉出于涿鹿，人有风寒之疾，入者多愈。
</p><p>
高祖太和八年正月，上谷郡惠化寺醴泉涌。醴泉，水之精也。味甘美，王者修
治则出。
</p><p>
兴和元年冬，西兗州济陰郡宛句县濮水南岸，有泉涌出，色清味甘，饮者愈疾，
四远奔凑。齐献武王令于泉所营立庐舍。尚书奏赏刺史粟千石，太守粟五百石，县
令粟二百石，以旌善政所感；先列言者依第出身。诏可。
</p><p>
高宗太和二年九月，鼎出于洛州滍水，送于京师。王者不极滋味，则神鼎出也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87748.html' class='pagedaohang'>【上一篇】<i>:志第十九 官氏九</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87746.html' class='pagedaohang'>【下一篇】<i>：灵征八上 志第十七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>