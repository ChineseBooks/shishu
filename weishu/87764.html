<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_志第一 天象一之一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">志第一 天象一之一</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87765.html' class='pagedaohang'>【上一篇】<i>:志第二 天象一之二</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87763.html' class='pagedaohang'>【下一篇】<i>：列传第九十二 自序</i></a></span>
</ul>
<div class="articleContent" id="articleContent"> <p>
夫在天成象，圣人是观，日月五星，象之著者，变常舛度，征咎随焉。然则明
晦晕蚀，疾余犯守，飞流欻起，彗孛不恆，或皇灵降临，示谴以戒下，或王化有亏，
感达於天路。《易》称“天垂象，见吉凶”，“观乎天文，以察时变”；《书》曰
“历象日月星辰，敬授民时”。是故有国有家者之所祗畏也。百王兴废之验，万国
祸福之来，兆勤虽微，冈不必至，著於前载，不可得而备举也。班史以日晕五星之
属列《天文志》，薄蚀彗孛之比入《五行说》。七曜一也，而分为二《志》，故陆
机云学者所疑也。今以在天诸异咸入天象，其应征符合，随而条载，无所显验则阙
之云。
</p><p>
太祖天兴五年八月，天鸣。
</p><p>
六年九月，天鸣。
</p><p>
皇始二年十月壬辰，日晕，有佩璚。占曰“兵起”。天兴元年九月，乌丸张超
收合亡命，众党三千余家，据渤海之南皮，自号征东大将军、乌丸王，钞掠诸郡。
诏将军庚岳讨之。
</p><p>
天兴三年六月庚辰朔，日有蚀之。占曰“外国侵，土地分”。五年五月，姚兴
遣其弟义陽公平率众四万来侵平陽，乾壁为平所陷。
</p><p>
六年四月癸巳朔，日有蚀之。占曰“兵稍出”。十月，太祖诏将军伊谓率骑二
万北袭高车，大破之。
</p><p>
天赐五年七月戊戌朔，日有蚀之。占曰“后死”。六年七月，夫人刘氏薨，后
谥为宣穆皇后。
</p><p>
太宗神瑞二年八月庚辰晦，日有蚀之。
</p><p>
世祖始光四年六月癸卯朔，是有蚀之。占曰“诸侯非其人”。神墼年二月，
司空奚斤、监军侍御史安颉讨赫连昌，擒之於安定。其余众立昌弟定为主，走还平
凉，斤追之，为定所擒。将军丘堆弃甲与守将高凉王礼东走蒲坂，世祖怒，斩堆。
</p><p>
神墼年十一月乙未朔，日有蚀之。
</p><p>
太延元年正月己未朔，日有蚀之。
</p><p>
四年十一月丁卯朔，日有蚀之。
</p><p>
太平真君元年四月戊午朔，日有蚀之。
</p><p>
三年八月甲戌晦，日有蚀之。
</p><p>
六年六月戊子朔，日有蚀之。占曰“有九族夷灭”。七年正月戊辰，世祖车驾
次东雍州。庚午，围薛永宗营垒。永宗出战，大败，六军乘之，永宗众溃，斩永宗，
男女无少长皆赴汾水而死。
</p><p>
七年六月癸未朔，日有蚀之。占曰“不臣欲杀”。八年三月，河西王沮渠牧犍
谋反，伏诛。
</p><p>
十年夏四月丙申朔，日有蚀之。
</p><p>
六月庚寅朔，日有蚀之。占曰“将相诛”。十一年六月已亥，诛司徒崔浩。
</p><p>
十一年十二月辛未，日南北有珥。
</p><p>
高宗兴安元年十一月己卯，日出赤如血。
</p><p>
二年三月，日晕。
</p><p>
兴光元年七月丙申朔，日有蚀之。
</p><p>
和平元年九月庚申朔，日有蚀之。
</p><p>
三年二月壬子朔，日有蚀之。占曰“有白衣之会”。六年五月癸卯，高宗崩。
</p><p>
显祖皇兴元年十月己卯朔，日有蚀之。
</p><p>
二年四月丙子朔，日有蚀之。占曰“将诛”。四年十月，诛济南王慕容白曜。
</p><p>
十月癸酉朔，日有蚀之。占曰“尊后有忧”。三年，夫人李氏薨，后谥思皇后。
</p><p>
三年十月丁酉朔，日有蚀之。
</p><p>
高祖延兴元年十二月癸卯，日有蚀之。占曰“有兵”。二年正月乙卯，统万镇
胡民相率北叛，遣宁南将军、交阯公韩拔等灭之。
</p><p>
三年十二月癸卯朔，日有蚀之。
</p><p>
四年正月癸酉朔，日有蚀之。占曰“有崩主，天下改服。有大臣死”。五年十
二月己丑，征北大将军城陽王寿薨。六年六月辛未，显祖崩。
</p><p>
七月丙寅，日有背珥。
</p><p>
五年正月丁酉，白虹贯日，直珥一。
</p><p>
承明元年三月辛卯，日晕五重，有二珥。
</p><p>
太和元年冬十月辛亥朔，日有蚀之。
</p><p>
二年正月辛亥，日晕，东西有珥。
</p><p>
二月乙酉晦，日有蚀之。占曰“有欲反者，近三月，远三年”。四年正月癸卯，
洮陽羌叛，枹罕镇将讨平之。
</p><p>
九月乙巳朔，日有蚀之。占曰：“东邦发兵”。四年十月丁未，兰陵民桓富杀
其县令，与昌虑桓和北连太山群盗张和颜等，聚党保五固，推司马朗之为主，诏淮
陽王尉元等讨之。
</p><p>
三年春正月癸丑，日晕，东西有珥，有佩戟一重，北有偃戟四重，后有白气贯
日珥，状如车轮。京师不见，雍州以闻。
</p><p>
三月癸卯朔，日有蚀之。占曰“大臣诛”。四月，雍州刺史宜都王目辰有罪，
赐死。
</p><p>
四年正月辛酉，日东西有珥，北有佩，日晕贯两珥。
</p><p>
五年正月庚辰，日晕，东西有珥；南北并白气，长一丈，广二尺许；北有连环
晕。又贯珥内，复有直气，长三丈许，内黄，中青，外白。晕乍成，散，乃灭。
</p><p>
七月庚申朔，日有蚀之。
</p><p>
七年十二月乙巳朔，日有蚀之。
</p><p>
八年正月戊寅，有白气贯日。占曰“近臣乱”。十年三月丁亥，中散梁众保等
谋反，伏诛。
</p><p>
十一年十一月丁亥，日失色。
</p><p>
十二年三月戊戌，白虹贯日。
</p><p>
十三年二月乙亥朔，日十五分蚀八。占曰“有白衣之会”。十一月己未，安丰
王猛薨。
</p><p>
十四年二月已巳朔未时，云气班驳，日十五分蚀一。占曰“有白衣之会”。九
月癸丑，文明太皇太后冯氏崩。
</p><p>
十五年正月癸亥晦，日有蚀之。占曰“王者将兵，天下扰动”。十七年六月丙
戌，高祖南伐。
</p><p>
十七年六月庚辰朔，日有蚀之。
</p><p>
十八年五月甲戌朔，日有蚀之。
</p><p>
二十年九月庚寅晦，日有蚀之。
</p><p>
二十三年六月已卯，日中有黑气。占曰“内有逆谋”。八月癸亥，南徐州刺史
沈陵南叛。
</p><p>
十二月甲申，日中有黑气，大如桃。
</p><p>
世宗景明元年正月辛丑朔，日有蚀之。
</p><p>
七月己亥朔，日有蚀之。
</p><p>
二年四月癸酉，日自午及未再晕，内黄外白。
</p><p>
七月癸巳朔，日有蚀之。
</p><p>
八月戊辰，日赤无光，中有黑子一。
</p><p>
三年正月乙巳，日中有黑气如鹅子，申酉复见，又有二黑气横贯日。
</p><p>
二月辛卯，日中有黑气，大如鹅子。
</p><p>
七月丁巳朔，日有蚀之。
</p><p>
正始元年十二月丙戌，黑所贯日。壬子，日有冠珥，内黄外青。占曰“天下喜”。
三年正月丁卯，皇子生，大赦天下。
</p><p>
三年二月甲辰，日左右有珥，内赤外黄。辛亥，日晕，外白内黄。
</p><p>
十月乙巳，日赤无光。
</p><p>
十二月乙卯，日晕，内黄外青，东西有珥，北有背。巳时，白虹贯日。
</p><p>
永平元年三月己酉，日南北有珥，外青内黄，晕不匝；西北有直气，长尺余；
北有白虹贯日。
</p><p>
八月壬子朔，日有蚀之。
</p><p>
二年八月丙午朔，日有蚀之。丁卯旦，日旁有黑气，形如月，从东南来冲日。
如此者一辰，乃灭。
</p><p>
三年二月甲子，日中有黑气二。
</p><p>
十二月乙未，日交晕，中赤外黄，东西有珥，南北白晕贯日，皆匝。
</p><p>
四年十一月癸卯，日中有黑气二，大如桃。占曰“天子崩”。延昌四年正月丁
巳，世宗升遐。
</p><p>
十二月壬戌朔，日有蚀之。在牛四度。占曰“其国叛兵发”。延昌二年二月庚
辰，萧衍郁洲民徐玄明等斩送衍镇北将军、青冀二州刺史张稷首，以州内附。
</p><p>
延昌元年二月甲戌至于辛巳，日初出及将没，赤白无光明。
</p><p>
五月己未晦，日十五分蚀九。占曰“大旱，民流千里”。二年春，京师民饥，
死者数万口。
</p><p>
二年闰月辛亥，日中有黑气。占曰“内有逆谋”。三年十一月丁巳，幽州沙门
刘僧绍聚众反，自号净居国明法王，州郡捕斩之。
</p><p>
五月甲寅朔，日有蚀之，京师不见，恆州以闻。
</p><p>
三年三月庚申，日交晕，其色内赤黄，外青白；南北有佩，可长二丈许，内赤
黄，外青白；西有白晕贯日。又日东有一抱，长二丈许，内赤黄，外青。
</p><p>
肃宗熙平元年三月戊辰朔，日有蚀之。丁丑，日出无光，至于酉时。占曰“兵
起”。神龟元年正月，秦州羌反；二月己酉，东益州氐反；七月，河州民却铁忽聚
众反，自称水池王。
</p><p>
四月甲辰卯时，日晕币；西有一背，内赤外黄；南北有珥，内赤外黄；渐灭。
</p><p>
十二月己酉，日晕，北有一抱，内赤外白，两傍有珥，北有白虹贯日。
</p><p>
神龟元年三月丁丑，白虹贯日。占曰“天下有来臣之众，不三年”。十一月乙
酉，蠕蠕莫缘梁贺侯豆率男女七百口来降。
</p><p>
二年正月辛巳朔，日有蚀之。
</p><p>
正光元年正月乙亥朔，日有蚀之。占曰“有大臣亡”。七月丙子，杀太傅、领
太尉、清河王怿。
</p><p>
二年五月丁酉，日有蚀之，夏州以闻。
</p><p>
三年正月甲寅，日交晕，内赤外青，有白虹贯晕；外有直气，长二丈许，内赤
外青。
</p><p>
五月壬辰朔，日有蚀之。占曰“秦邦不臣”。五年六月，秦州城人莫折大提据
城反，自称秦王。
</p><p>
十月己巳，太史奏自八月已来，黄埃掩日，日出三丈，色赤如赭，无光曜。
</p><p>
十一月己丑朔，日有蚀之。占曰“有小兵，在西北”。四年二月己卯，蠕蠕主
阿那瑰率众犯塞。
</p><p>
四年十一月癸未朔，日有蚀之。
</p><p>
五年闰月乙酉，日晕，内赤外青；南有珥，上有一抱两背，内赤外青。
</p><p>
三月丁卯，日晕三重，外青内赤。占曰“有谋其主”。孝昌元年正月庚申，徐
州刺史元法僧据城反，自称宋王。
</p><p>
十二月丙申，日晕，南北有珥，上有两抱一背。
</p><p>
孝昌元年十二月丙戌，白虹刺日不过，虹中有一背。占曰：有臣背其主”，一
曰“有反城”。二年九月己卯，东豫州刺史元庆和据城南叛。
</p><p>
三年十一月戊寅辰时，日晕，东面不合，其色内赤外黄；东西有珥，内赤外黄；
西北去晕一尺余，有一背，长二丈余，广三尺许，内赤外黄。
</p><p>
庄帝永安二年三月甲戌未时，日晕三重，内黄赤，外青白，晕东西两处不合，
其状如抱。
</p><p>
五月辛酉，日晕，东西两处不合。辛未申时，日南有珥；去一尺余有一背，长
三丈许，广五尺余，内赤外青。
</p><p>
七月丙寅，直东去日三尺许有一背，长二丈余，内赤外青。半食顷，从北头渐
灭至半，须臾还如初见，内赤外青，其色分炳。
</p><p>
十月己酉朔，日从地下蚀出，十五分蚀七，亏从西南角起。占曰“西夷欲杀，
后有大兵，必西行”。三年四月丁卯，雍州刺史尔朱天光讨擒万俟丑奴、萧宝夤於
安定，送京师斩之。
</p><p>
三年五月戊戌辰时，日晕币，内赤外白，晕内有两珥；西有白虹贯日；东北有
一背，内赤外青；南有一背，内赤外青；东有一抱，内青外赤。京师不见，青州表
闻。
</p><p>
六月辛丑，日晕，白虹贯日。
</p><p>
前废帝普泰元年三月丁亥，日月并赤赭色，天地溷浊。
</p><p>
六月己亥朔，日蚀从西南角起，云陰不见，定相二州表闻。占曰“主弱，小人
持政”。时尔朱世隆兄弟专擅威福。
</p><p>
后废帝中兴二年二月辛丑辰时，日晕，东西不合，其色同内赤外青；南北有珥；
西北去晕一尺余有一背，长二丈许，可广三尺，内赤外青。
</p><p>
十一月，日晕再重；上有背，长三丈余，内青外赤。
</p><p>
出帝太昌元年五月，日晕再重；上有两背，一尺许。癸丑午时，日南有珥；去
日一尺余有一背，长三丈许，广五尺，内赤外青。
</p><p>
十月辛酉朔，日从地下蚀出，亏从西南角起。占曰“有兵大行”。永熙二年正
月甲午，齐献武王自晋陽出讨尔朱兆。丁酉，大破之於赤洪岭，兆遁走自杀。
</p><p>
永熙二年四月巳未朔，日有蚀之，在丙，亏从正南起。占曰“君陰谋”。三年
五月辛卯，出帝为斛斯椿等诸佞关构，猜於齐献武王，托讨萧衍，盛暑征发河南诸
州之兵，天下怪恶之。语在《斛斯椿传》。
</p><p>
三年四月癸丑，日有蚀之。占曰“有乱杀天子者”。七月丁未，出帝为斛斯椿
等迫胁，遂出於长安。
</p><p>
孝静元象元年春正月辛丑朔，日有蚀之。占曰“大臣死”。八月辛卯，司徒公
高敖曹战殁於河陰。六月己丑，日晕一重，有两珥；上有背，长二丈余。十一月己
巳辰时，日晕，南面不合，东西有珥、背；有白虹，至珥不彻。
</p><p>
二年二月己丑巳时，日晕币，白虹贯日不彻。
</p><p>
兴和二年闰月丁丑朔，日有蚀之。占曰“有小兵”。七月癸巳，元宝炬广豫二
州行台赵继宗、南青州刺史崔康寇陽翟，镇将击走之。
</p><p>
武定三年冬十一月壬申，日晕两重，东南角不合；西南、东北有珥；西北有两
重背；东北、西北有白气，并有两珥；中间有一白气，东西横至珥。
</p><p>
十二月乙酉，竟天微有白云，日晕，东南角不合；西南、东北有珥；西北有一
背，去日一尺。
</p><p>
五年正月己亥朔，日有蚀之，从西南角起。占曰“不有崩丧，必有臣亡，天下
改服”。丙午，齐献武王薨。
</p><p>
三月辛丑，日晕币，西北交晕贯日，并有一珥一抱。
</p><p>
六年七月庚寅朔，日有蚀之。亏从西北角起。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87765.html' class='pagedaohang'>【上一篇】<i>:志第二 天象一之二</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87763.html' class='pagedaohang'>【下一篇】<i>：列传第九十二 自序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>