<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_列传第五十九 裴叔业  夏侯道迁  李元护  席法友  王世弼  江悦</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">列传第五十九 裴叔业  夏侯道迁  李元护  席法友  王世弼  江悦</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87800.html' class='pagedaohang'>【上一篇】<i>:列传第六十

</p><p>
阳尼  贾思伯  李叔虎  路恃庆  房亮</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87798.html' class='pagedaohang'>【下一篇】<i>：列传第五十八 刘藻 傅永 傅竖眼 李神</i></a></span>
</ul>
<div class="articleContent" id="articleContent"> <p>
裴叔业，河东闻喜人也。魏冀州刺史徽之后也。五代祖苞，晋秦州刺史。祖邕，
自河东居于襄陽。父顺宗、兄叔宝仕萧道成，并有名位。
</p><p>
叔业少有气干，颇以将略自许。仕萧赜，历右军将军、东中郎将、谘议参军。
萧鸾见叔业而奇之，谓之曰：“卿有如是志相，何虑不大富贵？深宜勉之。”鸾为
豫州，引为司马，带陈留太守。鸾辅政，叔业常伏壮士数百人于建业。及鸾废昭文，
叔业率众赴之。鸾之自立也，以叔业为给事黄门侍郎，封武昌县开国伯，食邑五百
户。高祖南巡，车驾次钟离。鸾拜叔业持节、冠军将军、徐州刺史，以水军入淮。
去王师数十里，高祖令尚书郎中裴聿往与之语。叔业盛饰左右服玩以夸聿曰：“我
在南富贵正如此，岂若卿彼之俭陋也？”聿云：“伯父仪服诚为美丽，但恨不昼游
耳。”徙辅国将军、豫州刺史，屯寿陽。
</p><p>
鸾死，子宝卷自立，迁叔业本将军、南兗州刺史。会陈显达围建鄴，叔业遣司
马李元护率军赴宝卷，其实应显达也。显达败而还。叔业虑内难未已，不愿为南兗，
以其去建鄴近，受制于人。宝卷嬖人茹法珍、王咺之等疑其有异，去来者并云叔业
北入。叔业兄子植、飏、粲等，弃母奔寿陽。法珍等以其既在疆场，急则引魏，力
不能制，且欲羁縻之，白宝卷遣中书舍人裴长穆慰诱之，许不复回换。
</p><p>
叔业虽云得停，而忧惧不已，遣亲人马文范以自安之计访之于宝卷雍州刺史萧
衍曰：“天下之事，大势可知，恐无复自立理。雍州若能坚据襄陽，辄当戮力自保；
若不尔，回面向北，不失作河南公。”衍遣文范报曰：“群小用事，岂能及远？多
遣人相代，力所不办；少遣人，又于事不足。意计回惑，自无所成。唯应送家还都
以安慰之，自然无患。若意外相逼，当勒马步二万直至横江，以断其后，则天下之
事一举可定也。若欲北向，彼必遣人相代，以河北一地相处，河南公宁复可得？如
此，则南归之望绝矣。”叔业沉疑未决，遣信诣豫州刺史薛真度，具访入国可否之
宜。真度答书，盛陈朝廷风化惟新之美，知卿非无款心，自不能早决舍南耳。但恐
临迫而来，便不获多赏。
</p><p>
叔业迟迟数反，真度亦遣使与相报复。乃遣子芬之及兄女夫韦伯昕奉表内附。
景明元年正月，世宗诏曰：“叔业明敏秀发，英款早悟，驰表送诚，忠高振古，宜
加褒授，以彰先觉。可使持节、散骑常侍、都督豫雍兗徐司五州诸军事、征南将军、
豫州刺史，封兰陵郡开国公，食邑三千户。”又赐叔业玺书曰：“前后使返有敕，
想卿具一二。宝卷昏狂，日月滋甚，虐遍宰辅，暴加戚属，婬刑既逞，朝无孑遗。
国有瓦解之形，家无自安之计。卿兼兹智勇，深惧祸萌，翻然高举，去彼危乱。朕
兴居在念，深嘉乃勋。前即敕豫州缘边诸镇兵马，行往赴援。杨大眼、奚康生铁骑
五千，星言即路；彭城王勰、尚书令肃精卒十万，络绎继发。将以长驱淮海，电击
衡巫。卿其并心戮力，同斯大举。殊勋茂绩，职尔之由，崇名厚秩，非卿孰赏？并
有敕与州佐吏及彼土人士，其有微功片效，必加褒异。”
</p><p>
军未渡淮，叔业病卒，年六十三。李元护、席法友等推叔业兄子植监州事。乃
赠开府仪同三司，余如故。谥忠武公，给东园温明秘器、朝服一袭、钱三十万、绢
一千匹、布五百匹、蜡三百斤。
</p><p>
子茜之，字文聪。仕萧鸾为随郡王左常侍，先卒。子谭绍封。
</p><p>
谭，粗险好杀，所乘牛马为小惊逸，手自杀之。然孝事诸叔，尽于子道，国禄
岁入，每以分赡，世以此称之。世宗以谭及高皇后弟贞、王肃子绍俱为太子洗马。
肃宗践祚，转员外常侍。迁辅国将军、中散大夫。卒，赠平南将军、豫州刺史，谥
曰敬。
</p><p>
子测，字伯源，袭。历通直散骑侍郎。天平中，走于关西。
</p><p>
茜之弟芬之，字文馥。长者，好施，笃爱诸弟。仕萧鸾，历位羽林监。入国，
以父勋授通直散骑常侍，上蔡县开国伯，食邑七百户。除广平内史，固辞不拜。转
辅国将军、东秦州刺史，在州有清静之称。入为征虏将军、太中大夫。徙封山茌县。
出为后将军、岐州刺史。正光末，元志西讨陇贼，军败退守岐州，为贼所围。城陷，
志与芬之并为贼擒，送于上邽，为莫折念生所害。赠平东将军、青州刺史。
</p><p>
子涉，字仲升，袭。卒。
</p><p>
子侨尼，袭。武定中，员外羽林监。齐受禅，爵例降。
</p><p>
芬之弟简之、英之，并早卒。
</p><p>
英之弟蔼之、字幼重。性轻率，好琴书。其内弟柳谐善鼓琴，蔼之师谐而微不
及也。历通直散骑侍郎，平东将军，安广、汝陽二郡太守。卒。
</p><p>
叔业长兄子彦先，少有志尚。叔业以寿春入国，彦先景明二年逃遁归魏。朝廷
嘉之，除通直散骑常侍，封雍丘县开国子，食邑三百户。出为赵郡太守，为政举大
纲而已。正始中，转渤海相。属元愉作逆，征兵郡县，彦先不从，为愉拘执，逾狱
得免。仍为沙门，潜行至洛。愉平，敕还郡。延昌中卒，时年六十一。熙平中，赠
持节、左将军、南青州刺史，谥曰惠恭。
</p><p>
子约，字元俭，性颇刚鲠。起家员外郎，转给事中。永平中，丹陽太守。后袭
爵。冀州大乘贼起，敕为别将，行渤海郡事。后州军为贼所败，遂围郡城，城陷见
害，年三十六。神龟中，赠平原太守。出帝时，复赠前将军、扬州刺史。
</p><p>
长子英起，武定末，洛州刺史。
</p><p>
英起弟威起，卒于齐王开府中兵参军，年三十二。赠鸿胪少卿。
</p><p>
彦先弟绚，扬州治中。时扬州霖雨，水入州城，刺史李崇居于城上，系船凭焉。
绚率城南民数千家泛舟南走，避水高原。谓崇还北，遂与别驾郑祖起等送子十四人
于萧衍，自号豫州刺史。衍将马仙琕遣军赴之。崇闻绚反，未测虚实，乃遣国侍郎
韩万兴单舸召之。绚闻崇在，怅然惊恨。报崇曰：“比因大水，蹎?贝不免，群情
所逼，推为盟首。今大计已尔，势不可追。恐民非公民，吏非公吏。愿早行，无犯
将士。”崇遣从弟宁朔将军神、丹陽太守谢灵宝勒水军讨绚。绚率众逆战，神等大
破之，斩其将帅十余人。绚众奔营，神乘胜克栅，众皆溃散。绚匹马单逃，为村民
所获。至尉升湖，绚曰：“吾为人吏，反而见擒，有何面目得视公也。”投水而死。
并郑祖起等皆斩之。
</p><p>
植，字文远，叔业兄叔宝子也。少而好学，览综经史，尤长释典，善谈理义。
仕萧宝卷，以军勋至长水校尉，随叔业在寿春。叔业卒，僚佐同谋者多推司马李元
护监州，一二日谋不决定，唯席法友、柳玄达、杨令宝等数人虑元护非其乡曲，恐
有异志，共举植监州。秘叔业丧问，教命处分皆出于植。于是开门纳国军，城库管
籥悉付康生。诏以植为征虏将军、兗州刺史、崇义县开国侯，食邑千户。寻进号平
东将军，入为大鸿胪卿。后以长子昕南叛，有司处之大辟。诏曰：“植阖门归款，
子昕愚昧，为人诱陷，虽刑书有常，理宜矜恤，可特恕其罪，以表勋诚。”寻除扬
州大中正，出为安东将军、瀛州刺史。罢州，复除大鸿胪卿。迁度支尚书，加金紫
光禄大夫。
</p><p>
植性非柱石，所为无恆。兗州还也，表请解官，隐于嵩山，世宗不许，深以为
怪。然公私集论，自言人门不后王肃，怏怏朝廷处之不高。及为尚书，志意颇满，
欲以政事为己任，谓人曰：“非我须尚书，尚书亦须我。”辞气激扬，见于言色。
入参议论，时对众官面有讥毁。又表毁征南将军田益宗，言华夷异类，不应在百世
衣冠之上。率多侵侮，皆此类也。侍中于忠、黄门元昭览之切齿，寝而不奏。会韦
伯昕告植欲谋废黜，尚书又奏：“羊祉告植姑子皇甫仲达，云受植旨，诈称被诏，
率合部曲，欲图领军于忠。臣等穷治，辞不伏引，然众证明昞</p><p>
。案律，在边合
率部众不满百人以下，身犹尚斩，况仲达公然在京称诏聚众，喧惑都邑，骇动人情。
量其本意，不可测度。按《诈伪律》：诈称制者死。今依众证，处仲达入死。金紫
光禄大夫、尚书、崇义县开国侯裴植，身居纳言之任，为禁司大臣，仲达又称其姓
名，募集人众，虽名仲达切让，无忿惧之心。众证虽不见植，皆言仲达为植所使。
召仲达责问而不告列，推论情状，不同之理不可分明。不得同之常狱，有所降减。
计同仲达，处植死刑。又植亲率城众，附从王化，依律上议，唯恩裁处。”诏曰：
“凶谋既尔，罪不合恕。虽有归化之诚，无容上议，亦不须待秋分也。”时于忠专
擅朝权，既构成其祸，又矫为此诏，朝野怨之。临终，神志自若，遗令子弟命尽之
后，剪落须发，被以法服，以沙门礼葬于嵩高之陰。年五十。
</p><p>
初，植与仆射郭祚、都水使者韦俊等同时见害。于后祚俊事雪加赠，而植追复
封爵而已。植故吏渤海刁冲上疏讼之，于是赠植征南将军、尚书仆射、扬州刺史。
乃改葬。
</p><p>
植母，夏侯道迁之姊也，性甚刚峻，于诸子皆如严君。长成之后，非衣幍不见，
小有罪过，必束带伏阁，经五三日乃引见之，督以严训。唯少子衍得以常服见之，
旦夕温凊。植在瀛州也，其母年逾七十，以身为婢，自施三宝，布衣麻菲，手执箕
帚，于沙门寺洒扫。植弟瑜、粲、衍并亦奴仆之服，泣涕而从，有感道俗。诸子各
以布帛数百赎免其母。于是出家为比丘尼，入嵩高，积岁乃还家。植虽自州送禄奉
母及赡诸弟，而各别资财，同居异爨，一门数灶，盖亦染江南之俗也。植母既老，
身又长嫡，其临州也，妻子随去，分违数岁。论者讥焉。
</p><p>
子惔，字道则，袭爵。
</p><p>
植弟飏，壮果有谋略。常随叔业征伐，以军功为宝卷骁骑将军。叔业之归诚也，
遣飏率军于外，外以讨蛮楚为名，内实备宝卷之众。景明初，以飏为辅国将军、南
司州刺史，拟戍义陽，封义安县开国伯，邑千户。诏命未至，为贼所杀。赠冠军将
军，进爵县侯，余如故。世宗以飏勋效未立而卒，其子炯不得袭封。肃宗初，炯行
货于执事，乃封城平县开国伯，食邑八百户。
</p><p>
炯，字休光，小字黄头。颇有文学，善事权门。领军元义纳其金帛，除镇远将
军、散骑侍郎、扬州大中正，进伯为侯，改封高城县，增邑一千户。寻兼尚书右丞。
出为东郡太守。孝昌三年，为城民所害。赠散骑常侍、镇东将军、青州刺史，开国
如故，谥曰简。
</p><p>
子斌，袭。武定中，广州长流参军。齐受禅，爵例降。
</p><p>
飏弟瑜，字文琬。初拜通直散骑常侍，封下密县开国子，食邑三百户。寻试守
荥陽郡，坐虐暴杀人免官。后徙封灌津子。卒于渤海太守，年四十五。赠平南将军、
豫州刺史，谥曰定。
</p><p>
子堪，字灵渊，袭爵。历尚书郎。兴和中，坐事死，爵除。
</p><p>
瑜弟粲，字文亮。景明初，赐爵舒县子。沉重善风仪，颇以骄豪为失。历正平、
恆农二郡太守。高陽王雍曾以事属粲，粲不从，雍甚为恨。后因九日马射，敕畿内
太守皆赴京师。雍时为州牧，粲往修谒，雍含怒待之。粲神情闲迈，举止抑扬，雍
目之不觉解颜。及坐定，谓粲曰：“相爱举动，可更为一行。”粲便下席为行，从
容而出。坐事免官。
</p><p>
后世宗闻粲善自标置，欲观其风度，忽令传诏就家急召之，须臾之间，使者相
属，合家恇惧，不测所以，粲更恬然，神色不变。世宗叹异之。时仆射高肇以外戚
之贵，势倾一时，朝士见者咸望尘拜谒。粲候肇，惟长揖而已。及还，家人尤责之，
粲曰：“何可自同凡俗也。”又曾诣清河王怿，下车始进，便属暴雨；粲容步舒雅，
不以沾濡改节。怿乃令人持盖覆之，叹谓左右曰：“何代无奇人！”性好释学，亲
升讲座，虽持义未精，而风韵可重。但不涉经史，终为知音所轻。世宗末，除前将
军、太中大夫、扬州大中正，迁安南将军、中书令。肃宗释奠，以为侍讲。转金紫
光禄大夫。后元颢入洛，以粲为西兗州刺史。寻为濮陽太守崔巨伦所逐，弃州入嵩
高山。
</p><p>
前废帝初，征为骠骑将军、左光禄大夫，复为中书令。后正月晦，帝出临洛滨，
粲起于御前再拜曰：“今年还节美，圣驾出游，臣幸参陪从，豫奉燕乐，不胜忻戴，
敢上寿酒。”帝曰：“昔岁北海入朝，暂窃神器，具闻尔日卿戒之以酒。今欲使我
饮，何异于往情？”粲曰：“北海志在沉湎，故谏其所失。陛下齐圣温克，臣敢献
微诚。”帝曰：“实乃寡德，甚愧来誉。”仍为命酌。
</p><p>
出帝初，出为骠骑大将军、胶州刺史。属时亢旱，士民劝令祷于海神。粲惮违
众心，乃为祈请，直据胡床，举杯而言曰：“仆白君。”左右云：“前后例皆拜谒。”
粲曰：“五岳视三公，四渎视诸侯，安有方伯而致礼海神也。”卒不肯拜。时青州
叛贼耿翔受萧衍假署，寇乱三齐。粲唯高谈虚论，不事防御之术。翔乘其无备，掩
袭州城。左右白言贼至，粲云：“岂有此理！”左右又言已入州门，粲乃徐云：
“耿王可引上?事，自余部众且付城外。”其不达时变如此。寻为翔所害，送首萧
衍，时年六十五。
</p><p>
子含，字文若。员外散骑侍郎。
</p><p>
粲弟衍，字文舒。学识优于诸兄，才行亦过之。事亲以孝闻，兼有将略。仕萧
宝卷至陰平太守。景明二年，始得归国，授通直郎。
</p><p>
衍欲辞朝命，请隐嵩高，乃上表曰：“臣幸乘昌运，得奉盛化，沐藉炎风，餐
佩唐德，于生于运，已溢已荣。但摄性乖和，恆苦虚弱。比风露增加，精形侵耗。
小人愚怀，有愿闲养。伏见嵩岑极天，苞育名草，修生救疾，多游此岫。臣质无灵
分，性乖山水，非敢追踵轻举，仿佛高踪，诚希药此沉疴，全养禀气耳。若所疗微
痊，庶偶影风云，永歌至德。荷衣葛屦，裁营已整；摇策纳屣，便陟山途。谨附陈
闻，乞垂昭许。”诏曰：“知欲养疴中岳，练石嵩岭，栖素云根，饵芝清壑，腾迹
之操，深用嘉焉。但治缺古风，有愧山客耳。既志往难裁，岂容有抑，便从来请。”
</p><p>
世宗之末，衍稍以出山，干禄执事。肃宗除散骑侍郎，行河内郡事。寻除建兴
太守，转河内太守，加征虏将军。遭母忧解任。衍历二郡，廉贞寡欲，善抚百姓，
民吏追思之。孝昌初，萧衍遣将曹敬宗寇荆州，山蛮应之，大路断绝。都督崔暹率
数万之众，盘桓鲁陽，不能前讨。荆州危急，朝廷忧之。诏衍为别将、假前将军，
与恆农太守王罴率军一万出武关以救荆州。贼逆战于浙陽，衍大破之，贼遂退走，
荆州围解。除使持节、散骑常侍、平东将军、假安东将军、北道都督，镇鄴西之武
城，封安陽县开国子，食邑三百户。
</p><p>
时相州刺史、安乐王鉴潜图叛逆，衍觉其有异，密表陈之。寻而鉴所部别将嵇
宗驰驿告变。乃诏衍与都督源子邕、李神轨等讨鉴，平之。除抚军将军、相州刺史、
假镇北将军、北道大都督，进封临汝县开国公，增邑千二百户，常侍如故。仍诏衍
与子邕北讨葛荣。军次陽平之东北漳曲，贼来拒战，衍军败见害。朝野人情，莫不
骇惋。赠使持节、车骑大将军、司空、相州刺史。
</p><p>
子嵩，袭。武定中，河内太守。齐受禅，爵例降。
</p><p>
又天水冀人尹挺，仕萧鸾，以军勋至陈郡太守。遂与叔业参谋归诚。景明初，
除辅国将军、南司州刺史，拟戍义陽，亦封宋县开国伯，食邑八百户。转冠军将军、
东郡太守。未拜而卒。赐布帛一百匹，赠本将军、泾州刺史。
</p><p>
子循，历太原太守。循弟彖，饶安令、辽西太守。兄弟皆有政事才。
</p><p>
时河东南解人柳玄达，颇涉经史。仕萧鸾，历诸王参军。与叔业姻娅周旋，叔
业之镇寿春，委以管记。及叔业之被猜疑，将谋献款，玄达赞成其计，前后表启皆
玄达之词。景明初，除辅国将军、司徒谘议参军，封南顿县开国子，邑二百户。二
年秋卒，时年四十三。后改封夏陽县，邑户如先。玄达曾著《大夫论》，备陈叔业
背逆归顺、契阔危难之旨，又著《丧服论》，约而易寻。文多不录。
</p><p>
子絺，袭。武定中，东太原太守。齐受禅，爵例降。
</p><p>
絺弟远，字季云。性粗疏无拘捡，时人或谓之“柳癫”。好弹琴，耽酒，时有
文咏。为肃宗挽郎。出帝初，除仪同开府参军事。放情琴酒之间。每出返，家人或
问有何消息，答云：“无所闻，纵闻亦不解。”元象二年，客游项城，遇患卒，时
年四十。
</p><p>
玄达弟玄瑜，景明初，除正员郎，转镇南大将军、开府、从事中郎，带汝陰太
守。延昌二年卒，年五十五。
</p><p>
子谐，颇有文学。善鼓琴，以新声手势，京师士子翕然从学。除著作佐郎。建
义初，于河陰遇害，时年二十六。
</p><p>
又武都人杨令宝，有膂力，善射。仕萧鸾，数为小将。征战著效，至谯郡太守，
遂参叔业归诚之谋。景明初，除辅国将军、南兗州刺史。拟戍淮陰，封宁陵县开国
子，食邑五百户。在淮南征战，累著劳捷。征拜冠军将军，试守京兆内史。卒，追
封邵陵县开国子，邑二百户，赐帛二百匹，赠征虏将军、华州刺史。
</p><p>
子彪，袭爵。永熙中，征虏将军、中散大夫。齐受禅，例降。
</p><p>
令宝弟令仁，亦随令宝立效。前将军、汝南内史。
</p><p>
又京兆杜陵人韦伯昕，学尚有壮气。自以才智优于裴植，常轻之，植疾之如仇。
即彦先之妹婿也。叔业以其有大志，故遣送子芬之为质。景明初，封云陵县开国男，
食邑二百户，拜南陽太守。数岁，坐事免。久之，拜员外散骑常侍，加中垒将军。
延昌末，告尚书裴植谋为废黜，植坐死。后百余日，伯昕亦病卒。临亡，见植为祟，
口云：“裴尚书死，不独见由，何以见怒也？”
</p><p>
其叔业爪牙心膂所寄者：裴智渊，左中郎将，封浚仪县；王昊，左军将军，封
南汝陰县；赵革，右中郎将，封西宋县。并开国男，食邑各二百户。李道真，右军
将军，封睢陽县开国子，食邑五百户；胡文盛，右军将军，封刚陽县；魏承祖，右
军将军，封平春县。并开国子，食邑各三百户。
</p><p>
承祖，广陵寒人也。依随叔业，为趋走左右。壮健，善事人，叔业待之甚厚。
及出为州，以为防阁。善抚士卒，兼有将用。自景明以后，常为统军，南北征伐，
累有战功。历太原太守，至光禄大夫、安南将军。萧衍遣将围义陽，士民应之。三
关既陷，州城时甚县急。以承祖持节，行抚军将军，率师讨之。大破贼众，解义陽
之围，还复三关，遂为名将。终于并州刺史。
</p><p>
衣冠之士，预叔业勋者：安定皇甫光、北地梁祐、清河崔高客、天水阎庆胤、
河东柳僧习等。
</p><p>
光，美须髯，善言笑。仕萧鸾，以军勋至右军将军。入国，为辅国将军，假南
兗州刺史。卒于渤海太守。
</p><p>
兄椿龄，薛安都婿也。随安都于彭城内附，历位司徒谘议、岐州刺史。光未入
朝而椿龄先卒。
</p><p>
椿龄子璋，乡郡相。
</p><p>
璋弟?易，为司徒胡国珍所拔，自太尉记室超迁吏部郎。性贪婪，多所受纳，
鬻卖吏官，皆有定价。后以丞相、高陽王雍之婿，超拜持节、冠军将军、豫州刺史。
为政残暴，百姓患之。罢州后，仍遇风病。久之，除安南将军、光禄大夫。太昌初
卒，年五十八。赠卫大将军、尚书左仆射、雍州刺史。子长卿，司州主簿、秘书郎
中、太尉司马。
</p><p>
祐，叔业之从姑子也。好学，便弓马。随叔业征伐，身被五十余创。景明初，
拜右军将军，赐爵山桑子。出为北地太守，清身率下，甚有治称。历骁骑将军、太
中大夫、右将军。从容风雅，好为诗咏，常与朝廷名贤泛舟洛水，以诗酒自娱。迁
光禄大夫，加平北将军。端然养志，不历权门。出为平西将军、京兆内史，当世叹
其抑屈。卒官，赠本将军、泾州刺史。
</p><p>
高客，博学，善文札，美风流。景明初，拜散骑侍郎。出为扬州开府掾，带陈
留太守。卒官。
</p><p>
庆胤父汪，参薜安都平北将军事。安都入国，听汪还南。庆胤博识洽闻，善于
谈论，听其言说，不觉忘疲。景明初，为李元谈辅国府司马。卒于敷城太守。
</p><p>
僧习，善隶书，敏于当世。景明初，为裴植征虏府司马。稍迁北地太守，为政
宽平，氐羌悦爱。肃宗时，至太中大夫，加前将军，出为颖川太守。卒官。
</p><p>
夏侯道迁，谯国人。少有志操。年十七，父母为结婚韦氏，道迁云：“欲怀四
方之志，不愿取熬。”家人咸谓戏言。及至婚日，求觅不知所在。于后访问，乃云
逃入益州。仕萧鸾，以军勋稍迁至前军将军、辅国将军。随裴叔业至寿春，为南谯
太守。两家虽为姻好，而亲情不协，遂单骑归国。拜骁骑将军，随王肃至寿春，遣
道迁守合肥。肃薨，道迁弃戍南叛。
</p><p>
会萧衍以庄丘黑为征虏将军、梁秦二州刺史，镇南郑，黑请道迁为长史，带汉
中郡。会黑死，衍以王镇国为刺史，未至，而道迁陰图归顺。先是，仇池镇将杨灵
珍阻兵反叛，战败南奔。衍以灵珍为征虏将军、假武都王，助戍汉中，有部曲六百
余人，道迁惮之。衍时又遣其左右吴公之等十余人使南郑。道迁乃伪会使者，请灵
珍父子，灵珍疑而不赴。道迁乃杀使者五人，驰击灵珍，斩其父子，并送使者五首
于京师。
</p><p>
江悦之等推道迁为持节、冠军将军、梁秦二州刺史。道迁表曰：“臣闻知机其
神，趋利如响。臣虽不武，敢忘机利。伏惟陛下，泽被区宇，德济苍生，八表同忻，
品物咸赖。臣顷亡蚁贼，匹马归阙，自斯搏噬，罄竭丹款。但中于寿陽，横为韦缵
所谤。理之曲直，并是杨集朗、王秉所悉。臣实愚短，岂能自安？便逃窜江吴，苟
存视息。萧衍梁州刺史庄丘黑与臣早旧，申臣为长史。值黑亡殁专任，天时素愿，
机会在兹。遇武兴私署侍郎郑洛生来此，臣即披露诚款，与其共契机要，报武兴王
杨绍先并其中叔集起等，请其遣军以为腹背。即遣左天长由寒山路驰启，复会通直
散骑常侍臣集朗还至武兴。臣闻其至，知事必克。集朗果遣郑右留使至臣间，密参
机举。会有萧衍使人吴公之至，知臣怀诚，将归大化，遂与府司马严思、臧恭，典
签吴宗肃、王胜等，共杨灵珍父子密相构结，期当取臣。臣幸先觉，悉得戮思、恭
等。臣即遣郑猥驰告集朗，急求军援。而武兴军未到之间，萧衍白马戍主尹天宝不
识天命，固执愚迷，乃率部曲驱掠民丁，敢为不逞。臣即遣军主江悦之率诸军主席
灵坦、庞树等领义勇应时讨扑。而树锐气难裁，违悦之节度，轻进失脱，天宝因此
直到南郑，重围州城。梁秦士庶，佥云危棘，以义逼臣，劝为刺史，须藉此威，镇
靖内外。臣赤诚奉国，苟取济事，辄捐小迹，且从权宜，假当州位。重遣皇甫选由
斜谷道以事启闻。臣即亲率士卒，四日三夜，交锋苦战，武兴之军，乘虚蹑后。天
宝凶徒，因宵鸟散，进既摧破，退失巢穴，潜舍军众，依山傍险，突入白马。集朗
与二弟躬擐甲胄，率其所领，登即擒斩。戍内户口，即放还民。斯由皇威遐振，罪
人授首，凶狡时殄，公私庆快，非但梁秦竭力，实关集朗赴接之机。臣前已遣军主
杜法先还洵陽，构合徒党，诱结乡落；令晋寿土豪王僧承、王文粲等还至西关，共
兴大义。当今庸蜀虚弱，楚邓悬危，开拓九区，扫清六合，形要之利，在于此时，
进趣之略，愿速处分。臣以愚陋，猥当推举。事定之后，便即束身，驰归天阙。但
物情草创，犹有参差。萧衍魏兴太守范珣、安康太守范泌共前巴西太守姜脩，屯聚
川东，尚规举斧，登遣讨袭，具于别启。集朗兄弟并议，曰臣往日归诚，誓尽心力，
超蒙荣奖，灰殒匪报。但留臣权相绥奖，须得扑灭珣等，便即首路。伏愿圣慈，特
垂鉴照。谨遣兼长史臣张天亮奉表略闻。”
</p><p>
诏曰：“得表闻之。将军前识机运，已投诚款，而中逢猜间，致有播越，复翻
然风返，建兹殊效，忠贯古烈，义动遐迩。汉郑既开，势翦庸蜀，混同之略，方自
斯始。擒凶扫恶，何快如之。想余党悉平，西南清荡，经算淹朔，当有劬劳。所请
军宜，别敕一二。”又赐道迁玺书曰：“得表，具诚节之怀。卿忠义夙挺，期委自
昔。中有事因，以致乖舛。知能乘机豹变，翻然改图，奖率同心，万里投顺，远举
汉中，为开蜀之始。洪规茂略，深有嘉焉。今授卿持节、散骑常侍、平南将军、豫
州刺史、丰县开国侯，食邑一千户。并同义诸人，寻有别授。王师数道，络绎电迈，
遣使持节、散骑常侍、都督征梁汉诸军事、镇西将军、尚书邢峦，指授节度。卿其
善建殊效，称朕意焉。”道迁表受平南、常侍，而辞豫州、丰县侯，引裴叔业公爵
为例。世宗不许。
</p><p>
道迁自南郑来朝京师，引见于太极东堂，免冠徒跣，谢曰：“比在寿春，遭韦
缵之酷，申控无所，致此猖狂。是段之来，希酬昔遇。勋微恩重，有靦心颜。”世
宗曰：“卿建为山之功，一篑之玷，何足谢也。”道迁以赏报为微，逡巡不拜。诏
曰：“道迁至止既淹，未恭州封，可敕吏部速令召拜。”道迁拜日，诏给百五十人
供。寻改封濮陽县开国侯，邑户如先。岁余，频表解州，世宗许之。除南兗州大中
正，不拜。
</p><p>
道迁虽学不渊洽，而历览书史，闲习尺牍，札翰往还，甚有意理。好言宴，务
口实，京师珍羞，罔不毕有。于京城之西，水次市地，大起园池，植列蔬果，延致
秀彦，时往游适，妓妾十余，常自娱乐。国秩岁入三千余匹，专供酒馔，不营家产。
每诵孔融诗曰：“‘坐上客恆满，樽中酒不空’，余非吾事也。”识者多之。
</p><p>
出为散骑常侍、平西将军、华州刺史，转安东将军、瀛州刺史，常侍如故。为
政清严，善禁盗贼。熙平年，病卒，年六十九。赠抚军将军、雍州刺史，赠帛五百
匹，谥曰明侯。
</p><p>
初，道迁以拔汉中归诚，本由王颍兴之计，求分邑户五百封之，世宗不许。灵
太后临朝，道迁重求分封。太后大奇其意，议欲更以三百户封颍兴，会卒，遂寝。
道迁不娉正室，唯有庶子数人。
</p><p>
长子夬，字元廷。历位前军将军、镇远将军、南兗州大中正。夬性好酒，居丧
不戚，醇醪肥鲜，不离于口。沽买饮啖，多所费用。父时田园，货卖略尽，人间债
负数犹千余匹，谷食至常不足，弟妹不免饥寒。初，道迁知夬好酒，不欲传授国封。
夬未亡前，忽梦见征虏将军房世宝来至其家，直上?事，与其父坐，屏人密言。夬
心惊惧，谓人曰：“世宝至官间，必击我也。”寻有人至，云“官呼郎”。随召即
去，遣左右杖之二百，不胜楚痛，大叫良久乃寤，流汗彻于寝具。至明，前凉城太
守赵卓诣之，见其衣湿，谓夬曰：“卿昨夕当大饮，溺衣如此。”夬乃具陈所梦。
先是旬余，秘书监郑道昭暴病卒。夬闻，谓卓曰：“人生何常，唯当纵饮耳。”于
是昏酣遂甚。梦后二日，不能言，针之乃得语，而犹虚劣。其从兄?等并营视之，
皆言危而获振。俄而心闷，旋转而死。为洗浴者视其尸体，大有杖处，青赤隐起二
百下许。赠钜鹿太守。初夬与南人辛谌、庾道、江文遥等终日游聚，酣饮之际，恆
相谓曰：“人生局促，何殊朝露，坐上相看，先后之间耳。脱有先亡者，当于良辰
美景，灵前饮宴。傥或有知，庶其歆飨。”及夬亡后，三月上巳，诸人相率至夬灵
前酌饮。时日晚天陰，室中微暗，咸见夬在坐，衣服形容不异平昔，时执杯酒，似
若献酬，但无语耳。时夬家客雍僧明心有畏恐，披帘欲出，便即僵仆，状若被殴。
夬从兄欣宗云：“今是节日，诸人忆弟畴昔之言，故来共饮，僧明何罪而被瞋责？”
僧明便寤。而欣宗鬼语如夬平生，并怒家人皆得其罪，又发擿陰私窃盗，咸有次绪。
夬妻，裴植女也，与道迁诸妾不穆，讼阋彻于公庭。
</p><p>
子籍，年十余岁，袭祖封。已数年，而夬弟昚等言其眇目痫疾，不任承继，自
以与夬同庶，己应绍袭。尚书奏籍承封。元象中，平东将军、太中大夫。齐受禅，
例降。
</p><p>
?，道迁兄子也。位至咸陽太守。
</p><p>
李元护，辽东襄平人。八世祖胤，晋司徒、广陆侯。胤子顺、璠及孙沉、志，
皆有名宦。沉孙根，慕容宝中书监。根子后智等随慕容德南渡河，居青州，数世无
名位，三齐豪门多轻之。
</p><p>
元护以国家平齐后，随父怀庆南奔。身长八尺，美须髯，少有武力。仕萧道成，
历官马头太守、后军将军、龙骧将军。虽以将用自达，然亦颇览文史，习于简牍。
高祖至钟离，元护时在城中，为萧鸾徐州刺史萧惠休奉使诣军，高祖见而善之。后
为裴叔业司马，带汝陰太守。叔业归顺，元护赞同其谋。及叔业疾病，外内阻贰，
元护督率上下，以俟援军。寿春克定，元护颇有力焉。
</p><p>
景明初，以元护为辅国将军、齐州刺史、广饶县开国伯，食邑一千户，便道述
职。其年入朝。寻以州民柳世明图为不轨，元护驰还历城，至即擒殄，诛戮所加，
微为滥酷。值州内饥俭，民人困敝，志存隐恤，表请赈贷，蠲其赋役。但多有部曲，
时为侵扰，城邑苦之，故不得为良刺史也。三年夏卒，年五十一。病前月余，京师
无故传其凶问。又城外送客亭柱，有人书曰：“李齐州死。”纲佐饯别者见而拭之。
后复如此。
</p><p>
元护妾妓十余，声色自纵。情欲既甚，支骨消削，须长二尺，一时落尽。赠平
东将军、青州刺史。元护为齐州，经拜旧墓，巡省笔宅，飨赐村老，莫不欣暢。及
将亡，谓左右曰：“吾尝以方伯簿伍至青州，士女属目。若丧过东陽，不可不好设
仪卫，哭泣尽哀，令观者改容也。”家人遵其诫。
</p><p>
子会，袭。正始中，降爵为子，邑五百户。延昌中，除宣威将军、给事中。会
顽騃好酒。其妻，南陽太守清河房伯玉女也，甚有姿色，会不答之。房乃通于其弟
机，因会饮醉，杀之。
</p><p>
子景宣，袭。天平中，除给事中。齐受禅，例降。机与房遂如夫妇。积十余年，
房氏色衰，乃更婚娶。
</p><p>
元护弟静，景明初，以归诚勋拜前将军。性甚贪忍，兄亡未敛，便剥脱诸妓服
玩及余财物。历齐州内史、天水太守。静子铉，羽林监。
</p><p>
元护从叔恤，卒于东代郡太守。子旷之。
</p><p>
席法友，安定人也。祖父南奔。法友仕萧鸾，以膂力自效军勋，稍迁至安丰、
新蔡二郡太守，建安戍主。萧宝卷遣胡景略代之。法友遂留寿春，与叔业同谋归国。
景明初，拜冠军将军、豫州刺史、苞信县开国伯，食邑千户。始，叔业卒后，法友
与裴植追成叔业志，淮南克定，法友有力焉。寻转冠军将军、华州刺史。未拜，改
授并州刺史。岁余代还。萧衍遣将杨公则寇扬州，假法友征虏将军以讨之。法友未
至而公则败走。后假法友前将军、持节，为别将出淮南，欲解朐山之围。法友始渡
淮而朐山败没，遂停散十年。恬静自处，不竞势利。世宗末，以本将军除济州刺史，
在州廉和著称。又徙封乘氏。肃宗初，拜光禄大夫。熙平二年卒。赠平西将军、秦
州刺史，赠帛三百匹，谥襄侯。
</p><p>
子景通，袭。善事元叉，兼以货赂叉父继，继为司空，引景通为掾。后加右军
将军、镇军将军，卒官。赠辅国将军、卫尉少卿。
</p><p>
子鶠，袭。永安末，尚书郎。走关西。
</p><p>
王世弼，京兆霸城人也。刘裕灭姚泓，其祖父从裕南迁。世弼身长七尺八寸，
魁岸有壮气。善草隶书，好爱坟典。仕萧鸾，以军勋至游击将军，为军主，助戍寿
春，遂与叔业同谋归诚。景明初，除冠军将军、南徐州刺史，拟戍钟离，悬封慎县
开国伯，食邑七百户。后以本将军除东徐州刺史，治任于刑，为民所怨，有受纳之
响。岁余，为御史中尉李平所弹，会赦免。久之，拜太中大夫，加征虏将军。寻以
本将军出为河北太守，治有清称。转渤海相，寻迁中山内史，加平北将军。直阁元
罗，领军叉弟也，曾行过中山，谓世弼曰：“二州刺史，翻复为郡，亦当恨恨耳。”
世弼曰：“仪同之号，起自邓骘；平北为郡，始在下官。”正光元年卒官。赠本将
军、豫州刺史，谥曰康。
</p><p>
长子会，汝陽太守。
</p><p>
次子由，字茂道。好学，有文才，尤善草隶。性方厚，有名士之风。又工摹画，
为时人所服。历给事中、尚书郎、东莱太守。罢郡后寓居颍川。天平初，元洪威构
逆，大军攻讨，为乱兵所害，时年四十三。名流悼惜之。
</p><p>
江悦之，字彦和，济陽考城人也。七世祖统，晋散骑常侍。刘渊、石勒之乱，
南徙渡江。祖兴之，父范之，并为刘裕所诛。
</p><p>
悦之少孤。仕刘骏，历诸王参军。好兵书，有将略，善待士，有部曲数百人。
萧道成初以悦之为荆州征西府中兵参军，领台军主。迁屯骑校尉，转后军将军。部
曲稍众，千有余人。萧赜遣戍汉中，就迁辅国将军。萧衍初，刘季连据蜀反叛，悦
之率部曲及梁秦之众讨灭之，以功进号冠军将军。武兴氐破白马，进图南郑，悦之
率军拒战，大破氐众，还复白马。
</p><p>
衍秦梁二州刺史庄丘黑死，夏侯道迁与悦之及庞树、军主李忻荣、张元亮、士
孙天与等，谋以梁州内附。既杀萧衍使者及杨灵珍，衍华陽太守尹天宝率众向州城。
悦之与树、忻荣勒众逆战，为天宝所败，遂围南郑。战经四日，众心危沮，咸怀离
贰。悦之尽以家财散赏士卒，身当矢刃，昼夜督战。会武兴军至，天宝败走。道迁
之克全勋款，悦之实有力焉。正始二年夏，与道迁俱至洛陽。寻卒，年六十一。赠
辅国将军、梁州刺史，追封安平县开国子，食邑三百户，谥曰庄。悦之二子：文遥、
文远。
</p><p>
文遥，少有大度，轻财好士，士多归之。道迁之图杨灵珍也，文遥奋剑请行，
遂手斩灵珍。正始二年，除步兵校尉。遭父忧解官。永平初，袭封，拜前军。出为
咸陽太守。勤于礼接，终日坐?事，至者见之，假以恩颜，屏人密问。于是民所疾
苦、大盗姓名、奸猾吏长，无不知悉，郡中震肃，奸劫息止，治为雍州诸郡之最。
征拜骁骑将军、辅国将军，进号征虏将军。肃宗初，拜平原太守。在郡六年，政理
如在咸陽。
</p><p>
迁后将军、安州刺史。文遥善于绥纳，甚得物情。时杜洛周、葛荣等相继叛逆，
自幽燕以南悉皆沦陷，唯文遥介在群贼之外，孤城独守。鸠集荒余，且耕且战，百
姓皆乐为用。建义元年七月遘疾，卒于州，年五十五。
</p><p>
长史许思祖等以文遥遗爱在民，复推其子果行州事。既摄州任，乃遣使奉表。
庄帝嘉之，除果通直散骑侍郎、假节、龙骧将军、行安州事、当州都督。既而贼势
转盛，台援不接。果以阻隔强寇，内徙无由，乃携诸弟并率城民东奔高丽。天平中，
诏高丽送果等，元象中，乃得还朝。
</p><p>
果弟昴，武定三年袭爵。齐受禅，例降。
</p><p>
文远，善骑射，勇于攻战。以军勋致效，自给事中稍迁中散大夫、龙骧将军。
</p><p>
庞树，南安人。世宗追录谋勋，封其子景亮襄邑县开国男，食邑二百户。
</p><p>
李忻荣，汉中人。与树俱击天宝，同时战殁。封其子建为清水县开国子，食邑
二百户。
</p><p>
张元亮，汉中人。便弓马，善战斗。以勋封抚夷县开国子，食邑二百户。拜东
莱太守，入为平远将军、左中郎将。迁中散大夫，加龙骧将军。卒，赠左将军、巴
州刺史。
</p><p>
士孙天与，扶风人。以勋封莫西县开国男，食邑二百户。拜武功太守。
</p><p>
又襄陽罗道珍、北海王安世、颍川辛谌、汉中姜永等，皆参其勋末。
</p><p>
道珍，除齐州东平原相，有治称。卒于镇远将军、屯骑校尉。
</p><p>
安世，苻坚丞相王猛之玄孙也。历涉书传，敏于人间，自羽林监稍迁安西将军、
北华州刺史。卒，赠本将军、梁州刺史。
</p><p>
谌，魏卫尉辛毗之后，有文学。历步兵校尉，濮陽、上党二郡太守。卒，赠征
虏将军、梁州刺史。子儒之，济州司马。
</p><p>
永，善弹琴，有文学。员外郎、梁州别驾、汉中太守。
</p><p>
永弟漾，亦善士。性亦至孝，为汉中所叹服。元罗之陷也，永入于建鄴，遂死
焉。时有颍川庾导者，亦与道迁俱入国，虽不参谋，亦为奇士。历览史传，善草隶
书，轻财重义。仕萧衍，右中郎将，助戍汉中。及至洛陽，环堵敝庐。多与俊秀交
旧，积二十余岁，殊无宦情。正光中，乃除幽州左将军府主簿、饶安令。罢县后，
仍客游齐鲁之间。天平中，卒于青州。
</p><p>
时有皇甫徽，字子玄，安定朝那人。仕萧衍，历诸王参军、郡守。及道迁之入
国也，徽亦因地内属。徽妻即道迁之兄女，道迁列上勋书，欲以徽为元谋。徽曰：
“创谋之始，本不关预，虽贪荣赏，内愧于心。”遂拒而不许。后刺史羊祉表授征
虏府司马，卒官。
</p><p>
子和，武定末，司空司马。
</p><p>
和弟亮，仪曹郎中。
</p><p>
淳于诞，字灵远。其先太山博人，后世居于蜀汉，或家安国之桓陵县。父兴宗，
萧赜南安太守。诞年十二，随父向扬州。父于路为群盗所害。诞虽童稚，而哀感奋
发，倾资结客，旬朔之内，遂得复仇，由是州里叹异之。赜益州刺史刘悛召为主簿。
萧衍除步兵校尉。
</p><p>
景明中，自汉中归国。既达京师，陈代蜀之计，世宗嘉纳之。延昌末，王师大
举，除骁骑将军、假冠军将军，都督别部司马，领乡导统军。诞不愿先受荣爵，乃
固让实官，止参戎号。及奉辞之日，诏遣主书赵桃弓宣旨劳勉，若克成都，即以益
州许之。师次晋寿，蜀人大震。属世宗晏驾，不果而还。后以客例，起家除羽林监。
萧衍遣将张齐攻围益州，诏诞为统军，与刺史傅竖眼赴援。事宁还朝。
</p><p>
正光中，秦陇反叛，诏诞为西南道军司、假冠军将军、别将，从子午南出斜谷，
趣建安，与行台魏子建共参经略。时衍益州刺史萧渊猷遣将樊文炽、萧世澄等率众
数万围小剑戍，益州刺史邴虬令子建拒之。因转营，为文炽所掩，统军胡小虎、崔
珍宝并见俘执。子建遣诞助讨之。诞勒兵驰赴，相对月余，未能摧殄。文炽军行之
谷，东峰名龙须山，置栅其上以防归路。诞以贼众难可角力，乃密募壮士二百余人，
令夜登山攻其栅。及时火起，烟焰涨天。贼以还途不守，连营震怖。诞率诸军鸣鼓
攻击，文炽大败，俘斩万计，擒世澄等十一人。文炽为元帅，先走获免。
</p><p>
孝昌初，子建以诞行华陽郡，带白马戍。二年，复以诞行巴州刺史。三年，朝
议以梁州安康郡阻带江山，要害之所，分置东梁州，仍以诞为镇远将军、梁州刺史。
永安二年四月卒，时年六十。赠安西将军、益州刺史，谥曰庄。
</p><p>
长子亢。
</p><p>
亢弟胤，字□馆。武定末，梁州骠骑府司马。
</p><p>
李苗，字子宣，梓潼涪人。父膺，萧衍尚书郎、太仆卿。苗出后叔父略。略为
萧衍宁州刺史，大著威名。王足伐蜀也，衍命略拒足于涪，许其益州。及足还退，
衍遂改授。略怒，将有异图，衍使人害之。苗年十五，有报雪之心，延昌中遂归阙。
仍陈图蜀之计。于是大将军高肇西伐，诏假苗龙骧将军、乡导统军。师次晋寿，世
宗晏驾，班师。后以客例，除员外散骑侍郎，加襄威将军。
</p><p>
苗有文武才干，以大功不就，家耻未雪，常怀慷慨。乃上书曰：“昔晋室数否，
华戎鼎沸，三燕两秦，咆勃中夏，九服分崩，五方圮裂。皇祚承历，自北而南，诛
灭奸雄，定鼎河洛，唯独荆扬，尚阻声教。今令德广被于江汉，威风远振于吴楚，
国富兵强，家给人足。以九居八之形，有兼弱攻昧之势，而欲逸豫，遗疾子孙，违
高祖之本图，非社稷之深虑。诚宜商度东西戍防轻重之要，计量疆场险易安危之理，
探测南人攻守窥觎之情，筹算卒乘器械征讨之备，然后去我所短，避彼所长，释其
至难，攻其甚易，夺其险要，割其膏壤，数年之内，荆扬可并。若舍舟楫，即平原，
敛后疏前，则江淮之所短；弃车马，游飞浪，乘流驰逐，非中国之所长。彼不敢入
平陆而争衡，犹我不能越巨川而趣利。若俱去其短，各恃其长，则东南未见可灭之
机，而淮沔方有相持之势。且夫满昃相倾，陰陽恆理；盛衰递袭，五德常运。今以
至强攻至弱，必见吞并之理；如以至弱御至强，焉有全济之术？故明王圣主，皆欲
及时立功，为万世之业。去高而就下，百川以之常流；取易而避难，兵家以之恆胜。
今巴蜀孤悬，去建鄴辽远，偏兵独戍，氵斥流十千，牧守无良，专行劫剥，官由财
进，狱以货成，士民思化，十室而九，延颈北望，日觊王师。若命一偏将，吊民伐
罪，风尘不接，可传檄而定。守白帝之厄，据上流之险，循士治之迹，荡建鄴之逋，
然后偃武修文，制礼作乐，天下幸甚，岂不盛哉！”于时肃宗幼冲，无远略之意，
竟不能纳。
</p><p>
正光末，二秦反叛，侵及三辅。时承平既久，民不习战。苗以陇兵强悍，且群
聚无资，乃上书曰：“臣闻食少兵精，利于速战；粮多卒众，事宜持久。今陇贼猖
狂，非有素蓄，虽据两城，本无德义。其势在于疾攻，日有降纳，迟则人情离阻，
坐受崩溃。夫飚至风起，逆者求万一之功；高壁深垒，王师有全制之策。但天下久
泰，人不晓兵，奔利不相待，逃难不相顾，将无法令，士非教习。以骄将御惰卒，
不思长久之计，务奇正之通，必有莫敖轻敌之志，恐无充国持重之规。如今陇东不
守，汧军败散，则二秦遂强，三辅危弱，国之右臂，于斯废矣。今且宜勒大将，深
沟高垒，坚守勿战。别命偏师精兵数千，出麦积崖以袭其后，则汧岐之下，群妖自
散。”于是诏苗为统军，与别将淳于诞俱出梁益，隶行台魏子建。子建以苗为郎中，
仍领军，深见知待。孝昌中，还朝，镇远将军、步兵校尉。俄兼尚书右丞，为西北
道行台，与大都督宗正珍孙讨汾、绛蜀贼，平之。还除司徒司马，转太府少卿，加
龙骧将军。
</p><p>
于时萧衍巴西民何难尉等豪姓，相率请讨巴蜀之间，诏苗为通直散骑常侍、冠
军将军、西南道慰劳大使。未发，会杀尔朱荣，荣从弟世隆拥荣部曲屯据河桥，还
逼都邑。孝庄亲幸大夏门，集群臣博议。百僚恇惧，计无所出。苗独奋衣而起曰：
“今小贼唐突如此，朝廷有不测之危，正是忠臣烈士效节之日！臣虽不武，窃所庶
几。请以一旅之众，为陛下径断河梁！”城陽王徽、中尉高道穆赞成其计。庄帝壮
而许焉。苗乃募人于马渚上流以舟师夜下，去桥数里便放火船，河流既驶，倏忽而
至。贼于南岸望见火下，相蹙争桥，俄然桥绝，没水死者甚众。苗身率士卒百许人
泊于小渚以待南援。既而官军不至，贼乃涉水，与苗死斗。众寡不敌，左右死尽，
苗浮河而殁，时年四十六。帝闻苗死，哀伤久之，曰：“苗若不死，当应更立奇功。”
赠使持节、都督梁益巴东梁四州诸军事、车骑大将军、仪同三司、梁州刺史、河陽
县开国侯、邑一千户，赗帛五百匹、粟五百石。谥忠烈侯。
</p><p>
苗少有节操，志尚功名。每读蜀书，见魏延请出长安，诸葛不许，常叹息谓亮
无奇计。及览《周瑜传》，未曾不咨嗟绝倒。太保、城陽王徽，司徒、临淮王彧重
之，二王颇或不穆，苗每谏之。及徽宠势隆极，猜忌弥甚。苗谓人曰：“城陽蜂目
先见，豺声今转彰矣。”解鼓琴，好文咏，尺牍之敏，当世罕及。死之日，朝野悲
壮之。及庄帝幽崩，世隆入洛，主者追苗赠封，以白世隆。世隆曰：“吾尔时群议，
更一二日便欲大纵兵士焚烧都邑，任其采掠。赖苗京师获全。天下之善士也，不宜
追之。”
</p><p>
子昙，袭爵。武定末，冀州仪同府刑狱参军。齐受禅，爵例降。
</p><p>
史臣曰：寿春形胜，南郑要险，乃建鄴之肩髀，成都之喉嗌。裴叔业、夏侯道
迁，体运知机，翻然鹊起，举地而来，功诚两茂。其所以大启茅赋，兼列旐旟，固
其宜矣。植不恆其德，器小志大，斯所以颠覆也。衍才行将略，不遂其终，惜哉！
李、席、王、江虽复因人成事，亦为果决之士。淳于诞好立功名，有志者竟能遂也。
李苗以文武干局，沉断过人，临难慨然，奋其大节，蹈忠履义，殁而后已。仁必有
勇，其斯人之谓乎！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87800.html' class='pagedaohang'>【上一篇】<i>:列传第六十

</p><p>
阳尼  贾思伯  李叔虎  路恃庆  房亮</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87798.html' class='pagedaohang'>【下一篇】<i>：列传第五十八 刘藻 傅永 傅竖眼 李神</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>