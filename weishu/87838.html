<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_列传第二十 高湖 崔逞 封懿</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">列传第二十 高湖 崔逞 封懿</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87839.html' class='pagedaohang'>【上一篇】<i>:列传第二十一 宋隐  王宪  屈遵  张蒲  谷浑  公孙表  张济  李</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87837.html' class='pagedaohang'>【下一篇】<i>：列传第十九 于栗磾</i></a></span>
</ul>
<div class="articleContent" id="articleContent"> <p>
高湖，字大渊，勃海蓚人也。汉太傅裒之后。祖庆，慕容垂司空。父泰，吏部
尚书。湖少机敏，有器度，与兄韬俱知名于时，雅为乡人崔逞所敬异。少历显职，
为散骑常侍。登国十年，垂遣其太子宝来伐也，湖言于垂曰：“魏，燕之与国。彼
有内难，此遣赴之;此有所求，彼无违者。和好多年，行人相继。 往求马不得，遂
留其弟，曲在于此，非彼之失。政当敦修旧好，乂宁国家，而复令太子率众远伐。
且魏主雄略，兵马精强，险阻艰难，备尝之矣。太子富于春秋，意果心锐，轻敌好
胜，难可独行。兵凶战危，愿以深虑！”言颇切厉。垂怒，免湖官。既而宝果败于
参合。宝立，乃起湖为征虏将军、燕郡太守。宝走和龙，兄弟交争，湖见其衰乱，
遂率户三千归国。太祖赐爵东阿侯，加右将军，总代东诸部。世祖时，除宁西将军、
凉州镇都大将，镇姑臧，甚有惠政。年七十，卒。赠镇西将军、秦州刺史，谥曰敬。
有四子。
</p><p>
第三子谧，字安平，有文武才度。天安中，以功臣子召入禁中，除中散，专典
秘阁。肃勤不倦，高宗深重之，拜秘书郎。谧以坟典残缺，奏请广访群书，大加缮
写。由是代京图籍，莫不审正。显祖之御宁光宫也，谧恆侍讲读，拜兰台御史。寻
转治书，掌摄内外，弹纠非法，当官而行，无所畏避，甚见称赏。延兴二年九月卒，
时年四十五。太昌初，追赠使持节、侍中、都督青徐齐济兗五州诸军事、骠骑大将
军、太尉公、青州刺史，谥武贞公。妻叔孙氏，陈留郡君。
</p><p>
长子树生。性通达，重节义，交结英雄，不事生产，有识者并宗奇之。蠕蠕侵
掠，高祖诏怀朔镇将、陽平王颐率众讨之。颐假树生镇远将军、都将，先驱有功。
树生尚气侠，意在浮沉自适，不愿职位，辞不受赏，论者高之。居宅数有赤光紫气
之异，邻伍惊恐，佥谓怪变，宅不可居。树生曰：“何往非善？”安之自若。雅好
音律，常以丝竹自娱。孝昌初，北州大乱，诏发众军，广开募赏。以树生有威略，
授以大都督，令率劲勇，镇捍旧蕃。二年卒，时年五十五。太昌初，追赠使持节、
都督冀相沧瀛殷定六州诸军事、大将军、太师、录尚书事，冀州刺史，追封勃海王，
谥曰文穆。妻韩氏，为勃海王国太妃。永熙中，后赠假黄钺，侍中，都督中外诸军
事，加后部羽葆鼓吹，余如故。长子即齐献武王也。
</p><p>
王弟琛，字永宝。天平中，骠骑大将军、开府仪同三司、御史中尉、南赵郡开
国公。
</p><p>
子叡，袭。武定末，太子庶子。
</p><p>
树生弟翻，字飞雀，亦以器度知名。卒于侍御中散。元象中，赠假黄钺、使持
节、侍中、都督冀定洛瀛并肆燕恆云朔十州诸军事、大将军、太傅、太尉公、录尚
书事、冀州刺史，谥曰孝宣。
</p><p>
子岳，武定末，侍中、太傅公、清河郡开国公。
</p><p>
谧长兄真，有志行。兄弟俱至孝，父亡，治丧墓次，甘露白雉降集焉。有司以
闻，诏标闾里。自泾州别驾，稍迁定安太守，甚著声绩。卒，赠龙骧将军，泾州刺
史。
</p><p>
囗带金城太守。神龟初卒。太昌元年，赠使持节、侍中、都督定相殷三州诸军
事、骠骑大将军、仪同三司、定州刺史，谥曰武康。
</p><p>
子仁，正光中，卒于河州别驾。太昌初，赠使持节、侍中、都督青齐济三州诸
军事、仪同三司、青州刺史，谥曰明穆。
</p><p>
子贯，字小胡。永兴末，通直散骑常侍，金紫光禄大夫、尚食典御。
</p><p>
拔弟?者兒，美容貌，膂力过人，尤善弓马。显祖时，羽林幢将。皇兴中，主
仗令。高祖初，给事中，累迁散骑常侍、内侍长。坐事死。
</p><p>
子香，字明珍，有器尚。初除侍御史，拜奉朝请、员外散骑侍郎。与叔徽俱使
西域，还至河洲遇贼攻围，城陷见害。太昌初，赠使持节，都督冀沧二州诸军事、
征东将军，冀州刺史。永熙中，重赠侍中、都督青徐光三州诸军事、骠骑大将军、
仪同三司、青州刺史，谥曰文景。
</p><p>
子永乐，兴和中，骠骑大将军、仪同三司、济州刺史、陽川县开国公。
</p><p>
永乐弟弼，武定中，安西将军、营州刺史、安陵县开国男。
</p><p>
?者兒弟徽，字荣显，小字苟兒。聪敏有气干，为任城王澄所知赏。景明中，
起家奉朝请。延昌中，假员外散骑常侍，使于嚈侯，西域诸国莫不敬惮之，破洛侯、
乌孙并因之以献名马。还，拜冗从仆射。神龟中，迁射声校尉、左中郎将、游击将
军。又假平西将军、员外散骑常侍，使嚈哒。还至枹罕，属莫折念生反于秦陇。时
河州刺史元祚为前刺史梁钊息、景进等招引念生攻河州，祚以忧死。长史元永平、
治中孟宾、台使元湛共推徽行河州事，绥接有方，兵士用命。别驾乞伏世则潜通景
进，徽杀之。徵兵于吐谷浑，吐谷浑率众救之。景进败，退走，奔秦州。景进寻率
羌夷复来攻逼，徽遣统军六景相驰表请师，诏徽仍行河州事。久无援救，力屈城陷，
为贼所害。永熙中，丧还洛陽。赠使持节、侍中、都督冀定相瀛沧五州诸军事、司
徒公、冀州刺史，谥曰文宣。
</p><p>
子归义，有志烈。初除奉朝请，加威烈将军。与父徽俱使西域。还都，稍迁龙
骧将军、中散大夫、西征都督，每有战功。后没于阵。太昌初，赠侍中、骠骑大将
军、仪同三司、雍州刺史，谥曰孝贞。
</p><p>
子普，武定末，安南将军、太子左卫率。
</p><p>
归义弟归彦，武定末，骠骑大将军、开府仪同三司、徐州刺史、安喜县开国男。
</p><p>
真弟各拔，广昌镇将。卒，赠燕州刺史。
</p><p>
子猛虎，鄯善镇录事。及居丧，以至性称，遂绝宦情。
</p><p>
子元国，早卒。
</p><p>
次显国，武定末，抚军将军、汶陽男。
</p><p>
显国弟达，武定中，骠骑将军、行沧州事。
</p><p>
达弟永国，征虏将军、中散大夫。
</p><p>
永国弟子国，武卫将军。
</p><p>
各拔少子盛，天平中、侍中、太尉公、广平郡开国公。
</p><p>
子子瑗，武定末，兼武卫将军。
</p><p>
谧弟稚，字幼宁。薄鼻律镇将、营州刺史。
</p><p>
子陀，字难拖。沃野镇长。卒，赠琅邪太守。
</p><p>
子雍，字景云，司徒从事。后与少子思义俱奔萧衍，卒于江南。元象初，丧还，
特赠使持节、散骑常侍、都督冀定瀛沧幽五州诸军事、骠骑大将军、尚书令、司徒
公、冀州刺史。
</p><p>
子思宗，武定末，中军将军、仪同三司、兗州刺史、上洛郡开国男。思义，特
赠使持节、散骑常侍、都督青兗齐三州军事、车骑大将军、尚书仆射、仪同三司、
青州刺史。
</p><p>
陀弟兴，早卒。兴子贵孙，晋州刺史。
</p><p>
湖弟恆，字叔宗，慕容垂钜鹿太守。太祖时，率郡降，赐爵泾县侯，加龙骧将
军，仍守钜鹿。卒赠安东将军、幽州刺史，谥曰惠。
</p><p>
子道，字始愔，袭爵。拜都牧令，迁镇南将军、相州刺史。未及之职，卒。仍
以为赠，谥曰庄。
</p><p>
子干，字干奴。好学，宽厚有雅度。袭爵泾县侯，后例降为伯。历南青州征虏
府司马、威远将军、鄯善镇远府长史。仍转汾州后军府长史、白水太守。所在以廉
平著称。太昌初，卒。赠使持节、都督秦雍二州诸军事、车骑大将军、司空公、雍
州刺史，谥曰孝穆。
</p><p>
子侃，字伯欣，袭。除南秦州长史。卒，赠辅国将军、凉州刺史，谥曰宣。
</p><p>
子绍，字广祖，袭爵。兴和初，征虏将军、沧州刺史。
</p><p>
侃弟腾，字伏兴。卒于安东将军、光州刺史、襄城县开国公。
</p><p>
子陟，字祖迁。司空中郎、太尉主簿。
</p><p>
陟弟憬，通直郎。憬弟翙，袭父爵。
</p><p>
腾弟隆之，武定末，太保、尚书令、平原郡开国公。
</p><p>
崔逞，字叔祖，清河东武城人也，魏中尉琰之六世孙。曾祖谅，晋中书令。祖
遇，仕石虎，为特进。父瑜，黄门郎。逞少好学，有文才。遭乱，孤贫，躬耕于野，
而讲诵不废。慕容暐时，郡举上计掾，补著作郎。撰《燕记》。迁黄门侍郎。及苻
坚并慕容暐，以为齐郡太守。坚败，司马昌明以逞为清河、平原二郡太守。为翟辽
所虏，授以中书令。慕容垂灭翟钊，以为秘书监。慕容宝东走和龙，为留台吏部尚
书。及慕容驎立，逞携妻子亡归太祖。张兗先称美逞，及见，礼遇甚重。拜为尚书，
任以政事，录三十六曹，别给吏属，居门下省，寻除御史中丞。
</p><p>
太祖攻中山未克，六军乏粮，民多匿谷，问群臣以取粟方略。逞曰：“取椹可
以助粮。故飞鸮食椹而改音，《诗》称其事。”太祖虽衔其侮慢，然兵既须食，乃
听以椹当租。逞又曰：“可使军人及时自取，过时则落尽。”太祖怒曰：“内贼未
平，兵人安可解甲仗入林野而收椹乎？是何言欤！”以中山未拔，故不加罪。天兴
初，姚兴侵司马德宗襄陽戍，戍将郗恢驰使乞师于常山王遵。遵以闻。太祖诏逞与
张衮为遵书以答。初，恢与遵书云：“贤兄虎步中原”，太祖以言悖君臣之体，敕
逞、衮亦贬其主号以报之。逞、衮乃云”贵主”。太祖怒曰：“使汝贬其主以答，
乃称贵主，何若贤兄也！”遂赐死。后司马德宗荆州刺史司马休之等数十人为桓玄
所逐，皆将来奔，至陈留南，分为二辈，一奔长安，一归广固。太祖初闻休之等降，
大悦，后怪其不至，诏兗州寻访。获其从者，问故，皆曰：“国家威声远被，是以
休之等咸欲归阙，及闻崔逞被杀，故奔二处。”太祖深悔之。自是士人有过者，多
见优容。
</p><p>
逞七子，二子早亡，第三子义，义弟諲，諲弟祎，祎弟严，严弟赜。逞之内徙
也，终虑不免，乃使其妻张氏与四子留冀州，令归慕容德，遂奔广固。逞独与小子
颐在平城。及逞之死，亦以此为谴。
</p><p>
颐，字泰冲。初为太子洗马，后稍迁散骑常侍，赐爵清河侯。后世祖闻刘义隆
以諲为冀州刺史，乃曰：“义隆知用其兄，我岂无冀州也。”乃以颐为平东将军，
冀州刺史。又为大鸿胪，持节策拜杨难当为南秦王。奉使数返，光扬朝命，世祖善
之。及骠骑大将军、乐平王丕等督诸军取上邽，使颐齑诏于丕前喻难当奉诏。后与
方士韦文秀诣王屋山造金丹，不就。真君初卒。颐五子。
</p><p>
长子秉，字公礼。早终，无子。
</p><p>
秉弟广，字公渊，袭爵。拜平东将军。子法度，早终。
</p><p>
广弟轨，字公则。太子中舍人、镇南司马。
</p><p>
轨弟穆，字公和。早终。
</p><p>
穆弟叡，字哲，小字男季。高祖初，以交通境外伏诛。从兄景真以子思叔继叡。
</p><p>
思叔，少为中书学生，迁中书博士。世宗时，历上党，钜鹿太守。自逞之死至
叡之诛，三世积五十余年而在北一门尽矣。
</p><p>
初，三齐平，祎孙相如入国，以才学知名。举冀州秀才，早卒。相如弟彧，在
《术艺传》。
</p><p>
逞兄适，字宁祖，亦有名于时。慕容垂尚书左丞，范陽、昌黎二郡太守。
</p><p>
适曾孙延寿，冀州主薄。轻财好施，甚收乡曲之誉。延寿子隆宗，简率爱友，
居丧以孝闻。历位冀州别驾，兰陵、燕郡二郡太守，司空谘议参军，冀州中正，中
军大将军府长史。仁信待物，出于至诚，故见重于世。卒，赠前将军、齐州刺史，
谥曰孝。
</p><p>
子敬保，员外散骑侍郎、冀州仪同府从事中郎。卒，赠冀州刺史。
</p><p>
子子恆，官至征虏将军、鲁郡太守。早卒。
</p><p>
子恆弟子安，冠军将军、西兗州司马。
</p><p>
子安弟子升，开府参军。武定中，坐连元瑾事，兄弟并伏法。
</p><p>
封懿，字处德，勃海蓚人也。曾祖释，晋东夷校尉。父放，慕容暐吏部尚书。
兄孚，慕容超太尉。懿俊伟有才气，能属文，与孚虽器行有长短，然名位略齐。仕
慕容宝，位至中书令、民部尚书。宝败，归阙，除给事黄门侍郎、都坐大官、宁朔
将军、章安子。太祖数引见，问以慕容旧事。懿应对疏慢，废还家。太宗初，复徵
拜都坐大官，进爵为侯。泰常二年卒。懿撰《燕书》，颇行于世。
</p><p>
子玄之，坐与司马国璠、温楷等谋乱，伏诛。临刑，太宗谓之曰：“终不令绝
汝种也，将宥尔一子。”玄之请曰：“弟虔之子磨奴，字君明，早孤，乞全其命。”
乃杀玄之四子，而赦磨奴。
</p><p>
磨奴被刑为宦人。崔浩之诛也，世祖谓磨奴曰：“汝本应全，所以至刑者，事
由浩之故。”后为中曹监，西使张掖，赐爵富城子，加建威将军、给事中。久之，
出为冠军将军、怀州刺史。太和七年卒。赠平东将军、冀州刺史、勃海公，谥曰定。
以族子叔念为后，高祖赐名回。
</p><p>
回父鉴，即慕容暐太尉弈之后也。回，皇兴初为中书学生。袭爵富城子，累迁
太子家令。世宗即位，以回行华州事。回在州鞭中散大夫党智孙，为尚书左丞韦绩
纠奏，免。寻除镇远将军、安州刺史。山民愿朴，父子宾旅，同寝一室。回下车，
勒令别处，其俗遂改。徵为太尉长史，频行定州、徐州事。寻除后将军、汾州刺史。
</p><p>
肃宗初，转凉州刺史，加右将军，固辞不拜，仍授平北将军、瀛州刺史。时大
乘寇乱之后，加以水潦，百姓困乏。回表求赈恤，免其兵调，州内甚赖之。又为度
支尚书。寻转都官尚书、冀州大中正。荥陽郑云谄事长秋卿刘腾，货腾紫缬四百匹，
得为安州刺史。除书旦出，暮往诣回，坐未定，谓回曰：“我为安州，卿知之否？
彼土治生，何事为便？”回答之曰：“卿荷国宠灵，位至方伯，虽不能拔园葵，去
织妇，宜思方略以济百姓，如何见造而问治生乎？封回不为商贾，何以相示？”云
惭愧失色。
</p><p>
灵太后临朝，召百官问得失，群臣莫敢言。回对曰：“昔孔丘为司寇，十日而
诛少正卯，鲁国肃然，欺巧自息。姬旦行戮，不避兄弟，周道用隆。徐偃专行仁义，
其国乃灭。自古及今，未有不厉威刑而能治者。顷来颇由长吏宽怠，侵剥百姓，盗
贼群起。请肃刑书，以惩未犯。”太后意纳之，而不能用。转为七兵尚书，领御史
中尉。尚书右仆射元钦与从父兄丽妻崔氏奸通，回乃劾奏，时人称之。除镇东将军、
冀州刺史。
</p><p>
肃宗末，徵为殿中尚书，频表逊职，以为右光禄大夫。庄帝初，遇害于河陰，
时年七十七。赠侍中、车骑大将军、司空公、定州刺史，谥曰孝宣。
</p><p>
长子隆之，武定中，开府仪同三司，齐州刺史，安德郡开国公。
</p><p>
子子绘，武定中，勃海太守。
</p><p>
隆之弟兴之，字祖胄。经明行修，恬素清静。起家太学博士，员外郎。出为瀛
冀二州平北府长史，所历有当官之誉。孝昌中卒。天平中，追赠散骑常侍、抚军将
军、雍州刺史。寻重赠殿中尚书，谥曰文。
</p><p>
子孝琬，字子倩。武定末，开府中郎。
</p><p>
孝琬弟孝琰，秘书郎。
</p><p>
兴之弟延之，字祖业。天平中，骠骑大将军、青州刺史，剡县开国子。
</p><p>
磨奴既以回为后，请于显祖，赠鉴宁远将军、沧水太守。
</p><p>
鉴长子琳，字彦宝。显祖末，本州表贡，拜中书博士。高祖初，大军南讨，琳
参镇南军事。后为河南七州大使。还，拜中书侍郎，与侍中、南平王冯诞等议定律
令，赐布帛六百匹，栗六百石，马牛各一。迁太尉长史，转司宗下大夫，有长者之
称。行东兗州事。及改定百官，除司空长史。出为立忠将军、南青州刺史、兼散骑
常侍、持节，西道大使。还为长兼太中大夫，转广平内史，又为光禄大夫。世宗末，
除后将军、夏州刺史。徵为安东将军、光禄大夫。神龟二年卒。赠使持节、抚军将
军、相州刺史。
</p><p>
子元称，元称弟子盛，并早卒。
</p><p>
子盛弟子施，武定末，沛郡太守。
</p><p>
琳子肃，在《文苑传》。
</p><p>
懿从兄子恺，字思悌，弈之孙也。父劝，慕容垂侍中、太常卿。恺，给事黄门
侍郎、散骑常侍。后入代都，名出懿子玄之右，俱坐司马氏事死。恺妻，庐玄姊也。
恺子伯达弃母及妻李氏南奔河表，改婚房氏。显祖末，伯达子休杰内入，祖母庐犹
存，垂百岁矣，而李已死。休杰，高祖时以归国勋为河间太守，兼冀州咸陽王府谘
议参军。
</p><p>
休杰从弟灵佑，仕刘义隆为青州治中、勃海太守。慕容白曜平三齐，灵佑率二
百人诣白曜降，赐爵下密子。后除建威将军、勃海太守。卒。
</p><p>
子进寿，袭爵。肃宗时，为扬州治中，以失义州为刺史元志所杀。事具《志传》。
</p><p>
子子游，武定中，开府中兵参军。
</p><p>
进寿弟蚌，卒于冀州别驾。
</p><p>
蚌弟粲，起家荆州长流参军、司空水曹参军、殿中侍御史。累迁征东将军、广
州长史。还，除光禄大夫。卒，赠卫将军、冀州刺史。
</p><p>
回族叔轨，字广度。沉谨好学，博通经传。与光禄大夫武邑孙惠蔚同志友善，
惠蔚每推轨曰：“封生之于经义，非但章句可奇，其标明纲格，统括大归，吾所弗
如者多矣。”善自修洁，仪容甚伟。或曰：“学士不事修饰，此贤何独如此？”轨
闻，笑曰：“君子整其衣冠，尊其瞻视，何必蓬头垢面，然后为贤？”言者惭退。
</p><p>
太和中，拜著作佐郎，稍迁尚书仪曹郎中，兼员外散骑常侍。衔命高丽，高丽
王云恃其偏远，称疾不亲受诏。轨正色诘之，喻以大义，云乃北面受诏。先是，契
丹虏掠边民六十余口，又为高丽拥掠东归。轨具闻其状，移书徵之，云悉资给遣还。
有司奏轨远使绝域，不辱朝命，权宜晓慰，边民来苏，宜加爵赏。世宗诏曰：“权
宜徵口，使人常体，但光扬有称，宜赏一阶。”转考功郎中，除本郡中正。勃海太
守崔休入为吏部郎，以兄考事干轨。轨曰：“法者，天下之平，不可以旧君故亏之
也。”休叹其守正。轨在台中，称为儒雅。奏请遣四门博士明经学者，检试诸州学
生。诏从之。寻除国子博士，加扬武将军。假通直散骑常侍，慰劳汾州山胡。
</p><p>
司空、清河王怿表修明堂辟雍，诏百僚集议。轨议曰：“明堂者，布政之宫，
在国之陽，所以严父配天，听朔设教，其经构之式，盖已尚矣。故《周官·匠人职》
云：夏后氏世室，殷人重屋，周人明堂，五室、九阶、四户、八窗。郑玄曰：‘或
举宗庙，或举王寝，或举明堂，互之以见同制。’然则三代明堂，其制一也。案周
与夏殷，损益不同，至于明堂，因而弗革，明五室之义，得天数矣。是以郑玄又曰：
‘五室者，象五行也。然则九阶者，法九土;四户者，达四时;八窗者，通八风。”
诚不易之大范，有国之恆式。若其上园下方以则天地，通水环宫以节观者，茅盖白
盛为之质饰，赤缀白缀为之户牖，皆典籍所具载，制度之明义也。在秦之世，焚灭
五典，毁黜三代，变更先圣，不依旧宪。故吕氏月令见九室之义，大戴之礼著十二
堂之论。汉承秦法，亦未能改，东西二京，俱为九室。是以《黄图》，《白虎通》，
蔡邕，应劭等，咸称九室以象九州，十二堂以象十二辰。夫室以祭天，堂以布政。
依天而祭，故室不过五;依时布政，故堂不逾四。 州之与辰，非所可法，九与十二，
其用安在？今圣朝欲尊道训民，备礼化物，宜则五室，以为永制。至如庙学之嫌，
台沼之杂，袁准之徒已论正矣，遗论具在，不复须载。”
</p><p>
寻以本官行东郡太守。迁前军将军、行夏州事。好立条教，所在有绩。转太子
仆射，迁延尉少卿，加征虏将军。卒，赠右将军、济州刺史。
</p><p>
初，轨深为郭祚所知，祚常谓子景尚曰：“封轨、高绰二人，并干国之才，必
应远至。吾平生不妄进举，而每荐此二公，非直为国进贤，亦为汝等将来之津梁也。”
其见重如此。轨既以方直自业，高绰亦以风概立名。尚书令高肇拜司徒，绰送迎往
来，轨竟不诣。绰顾不见轨，乃遽归，曰：“吾一生自谓无愆规矩，今日举措，不
如封生远矣。”轨以务德慎言，修身之本；奸回谗佞，世之巨害，乃为《务德》，
《慎言》，《远佞》，《防奸》四戒，文多不载。
</p><p>
轨长子伟伯，字君良。博学有才思，弱冠除太学博士，每朝廷大议，伟伯皆预
焉。雅为太保崔光、仆射游肇所知赏。太尉、清河王怿辟参军事，怿亲为《孝经解
诂》，命伟伯为《难例》九条，皆发起隐漏。伟伯又讨论《礼》、《传》、《诗》、
《易》疑事数十条，儒者咸称之。寻将经始明堂，广集儒学，议其制度。九五之论，
久而不定。伟伯乃搜检经纬，上《明堂图说》六卷。正光末，尚书仆射萧宝夤以为
关西行台郎。及宝夤为逆，伟伯乃与南平王冏潜结关中豪右韦子粲等谋举义兵。事
发见杀，年三十六，时人惜之。永安中，追赠散骑常侍、征虏将军、瀛州刺史，听
一子出身。伟伯无子，转授第三弟翼。伟伯撰《封氏本录》六卷，并诗赋碑诔杂文
数十篇。
</p><p>
伟伯弟业，字君修。奉朝请，领殿中侍御史。早卒。
</p><p>
业弟翼，字君赞。美容貌，腰带十围。以兄伟伯立节之勋，除给事中。后加扬
烈将军。武定初卒。
</p><p>
翼弟述，字君义。武定末，延尉少卿。
</p><p>
述弟询，字景文。尚书起部郎。
</p><p>
史臣曰：高敬侯才鉴明远，见机而作，身名俱劭，世载人英，天所赞也。崔逞
文学器识，当年之俊，虑远忽微，俱以为祸。赜有兹休烈，厥世不延。封懿获全为
幸，回乃克光家，世不乏人矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87839.html' class='pagedaohang'>【上一篇】<i>:列传第二十一 宋隐  王宪  屈遵  张蒲  谷浑  公孙表  张济  李</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87837.html' class='pagedaohang'>【下一篇】<i>：列传第十九 于栗磾</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>