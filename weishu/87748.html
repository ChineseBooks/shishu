<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_灵征八上 志第十七</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">灵征八上 志第十七</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87749.html' class='pagedaohang'>【上一篇】<i>:志第十八 灵征八下</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87747.html' class='pagedaohang'>【下一篇】<i>：志第十六 刑罚七</i></a></span>
</ul>
<div class="articleContent" id="articleContent"> <p>
帝王者，配德天地，协契陰陽，发号施令，动关幽显。是以克躬修政，畏天敬
神，虽休勿休，而不敢怠也。化之所感，其征必至，善恶之来，报应如响。斯盖神
祇眷顾，告示祸福，人主所以仰瞻俯察，戒德慎行，弭谴咎，致休祯，圆首之类，
咸纳于仁寿。然则治世之符，乱邦之孽，随方而作，厥迹不同，眇自百王，不可得
而胜数矣。今录皇始之后灾祥小大，总为《灵征志》。
</p><p>
地震
</p><p>
《洪范论》曰：地陰类，大臣之象，陰静而不当动，动者，臣下强盛，将动而
为害之应也。
</p><p>
太宗泰常四年二月甲子，司州地震，屋室尽摇动。
</p><p>
世祖太延二年十一月丁卯，并州地震。
</p><p>
四年三月乙未，京师地震。
</p><p>
十一月丁亥，幽兗二州地震。
</p><p>
真君元年五月丙午，河东地震。
</p><p>
高祖延兴四年五月，雁门崎城有声如雷，自上西引十余声，声止地震。
</p><p>
十月己亥，京师地震。
</p><p>
太和元年四月辛酉，京师地震。
</p><p>
五月，统万镇地震，有声如雷。
</p><p>
闰月，秦州地震，殷殷有声。四年正月，雍州氐民齐男王反。
</p><p>
二年二月丙子，兗州地震。四年十月，兰陵民桓富反，杀其县令。
</p><p>
十月丁卯，并州地震有声。
</p><p>
三年三月戊辰，平州地震，有声如雷，野雉皆雊。
</p><p>
七月丁卯，京师地震。五年二月，沙门法秀谋反。
</p><p>
四年五月己酉，并州地震。
</p><p>
五年二月戊戌，秦州地震。
</p><p>
六年五月癸未，秦州地震有声。
</p><p>
八月甲午，秦州地震，有声如雷。乙未又震。
</p><p>
七年三月甲子，秦州地震有声。
</p><p>
四月丁卯，肆州地震有声。
</p><p>
六月甲子，东雍州地震有声。
</p><p>
八年十一月丙申，并州地震。
</p><p>
十年正月辛未，并州地震，殷殷有声。
</p><p>
闰月丙午，秦州地震。
</p><p>
二月甲子，京师地震。丙寅又震。
</p><p>
丙午，秦州地震有声。
</p><p>
三月壬子，京师及营州地震。十二年三月，中散梁众保谋反。
</p><p>
十九年二月已未，光州地震，东莱之牟平虞丘山陷五所，一处有水。
</p><p>
二十年正月辛未，并州地震。
</p><p>
四月乙未，营州地震。十二月，恆州刺史穆泰等在州谋反，诛。
</p><p>
二十二年三月癸未，营州地震。
</p><p>
八月戊子，兗州地震。
</p><p>
九月辛卯，并州地震。
</p><p>
二十三年六月乙未，京师地震。
</p><p>
世宗景明元年六月庚午，秦州地震。
</p><p>
四年正月辛酉，凉州地震。
</p><p>
壬申，并州地震。
</p><p>
六月丁亥，秦州地震。
</p><p>
十二月辛已，秦州地震。正始三年正月，秦州民王智等聚众二千，自号王公，
寻推秦州主簿吕苟兒为主。
</p><p>
正始元年四月庚辰，京师地震。
</p><p>
六月乙已，京师地震。
</p><p>
二年九月己丑，恆州地震。
</p><p>
三年七月己丑，凉州地震，殷殷有声，城门崩。
</p><p>
八月庚申，秦州地震。九月，夏州长史曹明谋反。
</p><p>
永平元年春正月庚寅，秦州地震。三年二月，泰州沙门刘光秀谋反。
</p><p>
九月壬辰，青州地震，殷殷有声。
</p><p>
二年正月壬寅，青州地震。
</p><p>
四年五月庚戌，恆、定二州地震，殷殷有声。
</p><p>
十月己已，恆州地震，有声如雷。
</p><p>
延昌元年四月庚辰，京师及并、朔、相、冀、定、瀛六州地震。恆州之繁畤、
桑乾、灵丘，肆州之秀容、雁门地震陷裂，山崩泉涌，杀五千三百一十人，伤者二
千七百二十二人，牛马杂畜死伤者三千余。后尔朱荣强擅之征也。
</p><p>
十月壬申，秦州地震有声。
</p><p>
十一月己酉，定、肆二州地震。
</p><p>
十二月辛未，京师地震，东北有声。
</p><p>
二年三月己未，济州地震有声。
</p><p>
阙</p><p>
月丙戌，京师地震。
</p><p>
三年正月辛亥，有司奏：“肆州上言秀容郡敷城县自延昌二年四月地震，于今
不止。”尔朱荣征也。
</p><p>
四年正月癸丑，华州地震。
</p><p>
十一月甲午，地震从西北来，殷殷有声。丁酉，又地震从东北来。
</p><p>
肃宗熙平二年十二月乙已，秦州地震有声。
</p><p>
正光二年六月，秦州地震有声，东北引。五年，莫折念生反。
</p><p>
三年六月庚辰，徐州地震。孝昌元年，元法僧反。
</p><p>
孝静武定三年冬，并州地震。
</p><p>
七年夏，并州乡郡地震。
</p><p>
山崩
</p><p>
《洪范论》曰：山，陽，君也；水，陰，民也。天戒若曰：君道崩坏，百姓将
失其所也。
</p><p>
太祖天赐六年春三月，恆山崩。
</p><p>
世祖太延四年四月己酉，华山崩。其占曰：山岳配天，犹诸侯之系天子。山岳
崩，诸侯有亡者。沮渠牧犍将灭之应。
</p><p>
世宗景明元年五月乙丑，齐州山茌县太陰山崩，飞泉涌出，杀一百五十九人。
</p><p>
四年十一月丁已，恆山崩。
</p><p>
正始元年十一月癸亥，恆山崩。
</p><p>
延昌三年八月辛已，兗州上言：“泰山崩，颓石涌泉十七处。”泰山，帝王告
成封禅之所也，而山崩泉涌，陽黜而陰盛，岱又齐地也。天意若曰：当有继齐而兴，
受禅让者。齐代魏之征也。
</p><p>
大风
</p><p>
京房《易传》曰：众逆同志，至德乃潜，厥异风。
</p><p>
太宗永兴三年二月甲午，京师大风。五月己已，昌黎王慕容伯兒谋反，伏诛。
</p><p>
十一月丙午，又大风。五年，河西叛胡曹龙、张大头等各领部众二万入蒲子。
</p><p>
四年正月癸卯，元会而大风晦冥，乃罢。
</p><p>
五年十一月庚寅，京师大风，起自西方。
</p><p>
神瑞元年四月，京师大风。
</p><p>
二年正月，京师大风。三月，河西饥胡反，屯聚上党，推白亚栗斯为盟主。
</p><p>
世祖太延二年四月甲申，京师暴风，宫墙倒，杀数十人。
</p><p>
三年十二月，京师大风，扬沙折树。
</p><p>
真君元年二月，京师有黑风竟天，广五丈余。四月庚辰，沮渠无讳寇张掖，秃
发保周屯于删丹岭。
</p><p>
高宗和平二年三月壬午，京师大风晦暝。
</p><p>
高祖延兴五年五月，京师赤风。
</p><p>
太和二年七月庚申，武川镇大风，吹失六家，羊角而上，不知所在。
</p><p>
壬戌，雍州赤风。
</p><p>
三年六月壬辰，相州大风，从酉上来，发屋折树。
</p><p>
七年四月，相、豫二州大风。
</p><p>
八年三月，冀、定、相三州暴风。
</p><p>
四月，济、光、幽、肆、雍、齐六州暴风。
</p><p>
九年六月庚戌，济、洛、肆、相四州及灵丘、广昌镇暴风折木。
</p><p>
十二年五月壬寅，京师连日大风，甲辰尤甚，发屋拔树。
</p><p>
六月壬申，京师大风。
</p><p>
十四年七月丁酉朔，京师大风，拔树发屋。二十三年八月，徐州自甲寅至己未，
大风拔树。
</p><p>
闰月庚申，河州暴风，大雨雹。
</p><p>
世宗景明元年二月癸已，幽州暴风，杀一百六十一人。
</p><p>
三年闰月甲午，京师大风，拔树发屋，吹折阊阖门关。
</p><p>
九月丙辰，幽、岐、梁、东秦州暴风昏雾，拔树发屋。
</p><p>
四年三月己未，司州之河北、河东、正平、平陽大风拔树。
</p><p>
正始元年七月戊辰，东秦州暴风，拔树发屋。
</p><p>
二年二月癸卯，有黑风羊角而上，起于柔玄镇，盖地一顷，所过拔树。甲辰，
至于营州，东入于海。
</p><p>
四年五月甲子，京师大风。
</p><p>
永平元年四月壬申，京师大风拔树。八月癸亥，冀州刺史、京兆王愉据州反。
</p><p>
三年五月己亥，南秦州广业、仇池郡大风，发屋拔树。
</p><p>
延昌四年三月癸亥，京师暴风，从西北来，发屋折树。
</p><p>
肃宗熙平二年九月，瀛州暴风大雨，自辛酉至于乙丑。
</p><p>
正光三年四月癸酉，京师暴风大雨，发屋拔树。
</p><p>
四年四月辛已，京师大风。
</p><p>
孝昌二年五月丙寅，京师暴风，拔树发屋，吹平昌门扉坏，永宁九层撜折。于
时天下所在兵乱。
</p><p>
前废帝普泰元年夏，大风雨，吹普光寺门屋于地。
</p><p>
孝静武定七年三月，颍川大风。
</p><p>
大水
</p><p>
《洪范论》曰：大水者，皆君臣治失而陰气蓄积盛强，生水雨灾也。
</p><p>
太祖天赐三年八月，霖雨，大震，山谷水溢。
</p><p>
太宗泰常三年八月，河内大水。
</p><p>
世祖延和元年六月甲戌，京师水溢，坏民庐舍数百家。
</p><p>
真君八年七月，平州大水。
</p><p>
高祖太和二年夏四月，南豫、徐、兗州大霖雨。
</p><p>
六年七月，青、雍二州大水。
</p><p>
八月，徐、东徐、兗、济、平、豫、光七州，平原、枋头、广阿、临济四镇大
水。
</p><p>
九年九月，南豫、朔二州各大水，杀千余人。
</p><p>
二十二年戊午，兗、豫二州大霖雨。
</p><p>
二十三年六月，青、齐、光、南青、徐、豫、兗、东豫八州大水。
</p><p>
世宗景明元年七月，青、齐、南青、光、徐、兗、豫、东豫，司州之颍川、汲
郡大水，平隰一丈五尺，民居全者十四五。
</p><p>
正始二年三月，青、徐州大雨霖，海水溢出于青州乐陵之隰沃县，流漂一百五
十二人。
</p><p>
永平三年七月，州郡二十大水。
</p><p>
延昌元年夏，京师及四方大水。
</p><p>
二年五月，寿春大水。
</p><p>
肃宗熙平元年六月，徐州大水。
</p><p>
二年九月，冀、瀛、沧三州大水。
</p><p>
正光二年夏，定、冀、瀛、相四州大水。
</p><p>
孝昌三年秋，京师大水。
</p><p>
出帝太昌元年六月庚午，京师大水，谷水泛溢，坏三百余家。
</p><p>
孝静元象元年，定、冀、瀛、沧四州大水。
</p><p>
兴和四年，沧州大水。
</p><p>
涌泉
</p><p>
太宗泰常五年十二月壬辰，涌泉出于平城。
</p><p>
高宗和平五年十一月，雁门泉水穿石涌出。
</p><p>
前废帝普泰元年秋，司徒府太仓前井并溢。占曰：“民迁流之象。”永熙一年
十月，都迁于鄴。
</p><p>
孝静天平四年七月，泰州井溢。
</p><p>
元象元年二月，鄴城西南有枯井溢。
</p><p>
雨雹
</p><p>
《洪范论》曰：陽之专气为雹，陰之声气为霰。此言陽专而陰胁之，陰专而陽
薄之，不能相入，则转而为雹。犹臣意不合于君心也。
</p><p>
高祖延兴四年四月庚午，泾州大雹，伤稼。
</p><p>
承明元年四月辛酉，青、齐、徐、兗大风，雹。
</p><p>
八月庚申，并州乡郡大雹，平地尺，草木禾稼皆尽。
</p><p>
癸未，定州大雹杀人，大者方圆二尺。
</p><p>
世宗景明元年六月，雍、青二州大雨雹，杀麞鹿。
</p><p>
四年五月癸酉，汾州大雨雹。
</p><p>
六月乙已，汾州大雨雹，草木、禾稼、雉兔皆死。
</p><p>
七月甲戌，暴风，大雨雹，起自汾州，经并、相、司、兗，至徐州而止，广十
里，所过草木无遗。
</p><p>
正始二年三月丁丑，齐、济二州大雹，雨雪。
</p><p>
永平三年五月庚子，南秦广业郡大雨雹，杀鸟兽、禾稼。
</p><p>
雪
</p><p>
《洪范论》曰：《春秋》之大雨雪，犹庶征之恆雨也，然尤甚焉。夫雨，陰也，
雪又陰也。大雪者，陰之蓄积盛甚也。一曰与大水同，冬故为雪耳。
</p><p>
世祖始光二年十月，大雪数尺。
</p><p>
真君八年五月，北镇寒雪，人畜冻死。是时为政严急。
</p><p>
高祖太和四年九月甲子朔，京师大风，雨雪三尺。
</p><p>
世宗正始元年五月壬戌，武川镇大雨雪。
</p><p>
四年二月乙卯，司、相二州暴风，大雨雪。
</p><p>
九月壬申，大雪。
</p><p>
肃宗正光二年四月，柔玄镇大雪。
</p><p>
霜
</p><p>
京房《易传》曰：兴兵妄诛，兹谓亡法，厥灾霜，夏杀五谷，冬杀麦；诛不原
情，兹谓不仁，夏先大霜。
</p><p>
太祖天赐五年七月，冀州陨霜。
</p><p>
世祖太延元年七月庚辰，大陨霜，杀草木。
</p><p>
高宗和平六年四月乙丑，陨霜。
</p><p>
高祖太和三年七月，雍、朔二州及枹罕、吐京、薄鼻律、敦煌、仇池镇并大霜，
禾豆尽死。
</p><p>
六年四月，颍川郡陨霜。
</p><p>
七年三月，肆州风霜，杀菽。
</p><p>
九年四月，雍、青二州陨霜。
</p><p>
六月，洛、肆、相三州及司州灵丘、广昌镇陨霜。
</p><p>
十四年八月乙未，汾州陨霜。
</p><p>
世宗景明元年四月丙子，夏州陨霜杀草。
</p><p>
六月丁亥，建兴郡陨霜杀草。
</p><p>
八月乙亥，雍、并、朔、夏、汾五州，司州之正平、平陽频暴风陨霜。
</p><p>
二年三月辛亥，齐州陨霜，杀桑麦。
</p><p>
四年三月壬戌，雍州陨霜，杀桑麦。
</p><p>
辛已，青州陨霜，杀桑麦。
</p><p>
正始元年五月壬戌，武川镇陨霜。
</p><p>
六月辛卯，怀朔镇陨霜。
</p><p>
七月戊辰，东秦州陨霜。
</p><p>
八月庚子，河州陨霜杀稼。
</p><p>
二年四月，齐州陨霜。
</p><p>
五月壬申，恆、汾二州陨霜杀稼。
</p><p>
七月辛已，豳、岐二州陨霜。
</p><p>
乙未，敦煌陨霜。
</p><p>
戊戍，恆州陨霜。
</p><p>
三年六月丙申，安州陨霜。
</p><p>
四年三月乙丑，豳州频陨霜。
</p><p>
四月乙卯，敦煌督陨霜。
</p><p>
八月，河州陨霜。
</p><p>
永平元年三月乙酉，岐、豳二州陨霜。
</p><p>
己丑，并州陨霜。
</p><p>
四月戊午，敦煌陨霜。
</p><p>
二年四月辛亥，武州镇陨霜。
</p><p>
延昌四年三月癸亥，河南八州陨霜。
</p><p>
肃宗熙平元年七月，河南、北十一州霜。
</p><p>
无云而雷
</p><p>
《洪范论》曰：雷，陽也；云，陰也。有云然后有雷，有臣然后有君也。雷托
于云，君托于臣，陰陽之合也。故无云而雷，示君独处无臣民也。
</p><p>
显祖皇兴元年七月，东北无云而雷。
</p><p>
二年七月，东北有声如雷。
</p><p>
世宗延昌元年二月已酉，有声起东北，南引，殷殷如雷，二声而止。
</p><p>
鼓妖
</p><p>
世祖太延四年十月辛酉，北有声如大鼓，西北行。
</p><p>
雷
</p><p>
《洪范论》曰：陽用事百八十三日而终，陰用事亦百八十三日而终，雷出地百
八十三日而入地，入地百八十三日而复出地，是其常经也。故雷安，万物安；雷害，
万物害。犹国也，君安，国亦安；君害，国亦害。不当雷而雷，皆失节也。
</p><p>
世祖神墼年十月己酉，雨，雷电。
</p><p>
太延三年十月癸丑，雷。
</p><p>
四年十一月丁亥，雷。
</p><p>
高祖太和三年十一月庚戌，豫州雷雨。
</p><p>
戊申，豫州大雷雨，平地水三寸。
</p><p>
四年十月戊戌，雷。
</p><p>
七年十一月辛已，幽州雷电，城内尽赤。
</p><p>
世宗景明二年十一月辛卯，凉州雷，七发声。
</p><p>
三年十二月己已，夜雷，九发声。
</p><p>
正始元年十一月甲寅，秦、齐、荆、朔四州雷电。
</p><p>
肃宗正光元年正月壬寅，雷。
</p><p>
震
</p><p>
《春秋》震夷伯之庙，左丘明谓展氏有隐匿焉。刘向以为夷伯世大夫，天戒若
曰：勿使大夫世官，将专事也。
</p><p>
太祖天赐六年四月，震天安殿东序。帝恶之，令左校以冲车攻殿东西两序屋毁
之。帝竟暴崩。
</p><p>
显祖皇兴二年十一月夜，震电。
</p><p>
高祖太和三年五月戊午，震东庙东中门屋南鸱尾。
</p><p>
雾
</p><p>
班固说：上不宽大包容臣下，则不能居圣位。貌、言、视、听，以心为主，四
者皆失，则区瞀无识，故其咎雾。
</p><p>
世祖太延四年正月庚子，雨土如雾于洛陽。
</p><p>
高祖太和十二年十一月丙戌，土雾竟天，六日不开，到甲夜仍复浓密，勃勃如
火烟，辛惨人鼻。
</p><p>
世宗景明三年二月己丑，秦州黄雾，雨土覆地。
</p><p>
八月己酉，浊气四塞。
</p><p>
四年八月辛已，凉州雨土覆地，亦如雾。
</p><p>
正始二年正月己丑夜，陰雾四塞，初黑后赤。
</p><p>
三年正月辛丑，土雾四塞。
</p><p>
九月壬申，黑雾四塞。
</p><p>
延昌元年二月甲戌，黄雾蔽塞。时高肇以外戚见宠，兄弟受封，同汉之五侯也。
</p><p>
桃李花
</p><p>
庶征之恆燠。刘向、班固以冬亡冰及霜，不杀草之应。京房《易传》曰：夏暑
杀人，冬则物华实。
</p><p>
世祖真君五年八月，华林园诸果尽花。
</p><p>
高祖延兴五年八月，中山桃李花。
</p><p>
承明元年九月，幽州民齐渊家杜树结实既成，一朝尽落，花叶复生，七日之中，
蔚如春状。
</p><p>
世宗景明四年十一月，齐州东清河郡桃李花。
</p><p>
延昌四年闰十月辛亥，京师柰树花。
</p><p>
火不炎上
</p><p>
《洪范传》曰：弃法律，逐功臣，杀太子，以妾为妻，则火不炎上。谓火失其
性而为灾。
</p><p>
高宗太安五年春三月，肥如城内大火，官私庐舍焚烧略尽，唯有东西二寺佛图
像舍火独不及。
</p><p>
高祖太和八年五月戊寅，河内沁县泽自燃，稍增至百余步，五日乃灭。
</p><p>
世宗景明元年三月乙已，恆岳祠灾。
</p><p>
肃宗正光元年五月，钩盾禁灾。
</p><p>
孝昌二年夏，幽州遒县地燃。
</p><p>
三年春，瀛州城内大火，烧三千余家。
</p><p>
出帝永熙三年二月，永宁寺九层佛图灾。既而时人咸言有人见佛图飞入东海中。
永宁佛图，灵像所在，天意若曰：永宁见灾，魏不宁矣。渤海，齐献武王之本封也，
神灵归海，则齐室将兴之验也。
</p><p>
三月，并州三级寺南门灾。
</p><p>
孝静天平四年秋，鄴阊阖门东阙火。
</p><p>
武定三年冬，汾州西河北山火潜行地下，热气上出。
</p><p>
黑眚黑祥
</p><p>
世祖始光二年正月甲寅夜，天东南有黑气，广一丈，长十丈。占有兵。二月，
慕容渴悉邻反于北平。
</p><p>
显祖皇兴三年正月，河济起黑云，广数里，掩东陽城上，昏暗如夜。既而东陽
城溃。
</p><p>
世宗景明三年九月己卯，黑气四塞。甲辰，扬州破萧衍将张嚣之，斩级二千。
</p><p>
赤眚
</p><p>
高祖太和二年十一月丁未夜，有三白气从地出，须臾，变为黄赤，光明照地。
</p><p>
十六年九月丁已，昏时，赤气见于西北，长二十丈，广八九尺，食顷乃灭。
</p><p>
世宗延昌元年三月丙申，有赤气见于天，自卯至戌。
</p><p>
肃宗正光元年十一月辛未，西北赤气竟天畔，似火气。京师不见，凉州以闻。
</p><p>
三年九月甲辰夜，西北有赤气似火焰，东西一匹余。北镇反乱之征。
</p><p>
五年五月癸酉申时，北有赤气，东西竟天，如火焰。
</p><p>
庄帝永安三年十一月己丑，有赤气如雾，从显陽殿阶西南角斜属步廊，高一丈
许，连地如绛纱幔，自未至戌不灭。帝见而恶之，终有幽崩之祸。
</p><p>
孝静天平三年正月己亥戌时，东方有赤气，可三丈余，三食顷而灭。
</p><p>
青眚
</p><p>
庄帝永安三年六月甲子申时，辰地有青气，广四尺，东头缘山，西北引，至天
半止。西北戌地有黑赤黄云，如山峰，头有青气，广四尺许，东南引。至天半，二
气相接。东南气前散，西北气后灭。亦帝执崩之征也。
</p><p>
夜妖
</p><p>
班固说：夜妖者，云风并起而杳冥，故与常风同象也。温而风，则生螟螣之孽。
</p><p>
世宗正始元年六月乙已，晦。
</p><p>
八月甲辰，昼晦。
</p><p>
人彖
</p><p>
刘歆说：貌之不恭，是谓不肃。上嫚下暴，则陰气胜，水伤百谷，衣食不足，
奸宄并作，故其极恶也。一曰，民多被刑，貌丑恶也。班固以为六畜谓之祸，言其
著也；及人，谓之彖彖，病貌，言寝深也。
</p><p>
太宗永兴三年，民乌兰喉下生骨，状如羊角，长一尺余。
</p><p>
高祖太和十六年五月，尚书李冲奏：“定州中山郡毋极县民李班虎女献容以去
年九月二十日右手大拇指甲下生毛九茎，至十月二十日长一尺二寸。”
</p><p>
肃宗熙平二年十一月己未，并州表送祁县民韩僧真女令姬从母右肋而生。灵太
后令付掖庭。
</p><p>
正光元年五月戊戌，南兗州下蔡郡有大人迹，见行七步，迹长一尺八寸，广七
寸五分。
</p><p>
高祖延兴三年秋，秀容郡妇人一产四男，四产十六男。
</p><p>
庄帝永安三年十一月丁卯，京师民家妻产男，一头、二身、四手、四脚、三耳。
</p><p>
太和十六年十一月乙亥，高祖与沙门道登幸侍中省。日入六鼓，见一鬼衣黄褶
裤，当户欲入。帝以为人，叱之而退。问诸左右，咸言不见，唯帝与道登见之。
</p><p>
显祖皇兴二年十月，豫州疫，民死十四五万。
</p><p>
世宗永平三年四月，平陽之禽昌、襄陵二县大疫，自正月至是月，死者二千七
百三十人。
</p><p>
金沴
</p><p>
太和十九年六月，徐州表言丈八铜像汗流于地。
</p><p>
永安、普泰、永熙中京师平等寺定光金像每流汗，国有事变，时咸畏异之。
</p><p>
永安三年二月，京师民家有二铜像，各长尺余，一颐下生白毫四，一颊傍生黑
毛一。
</p><p>
龙蛇之孽
</p><p>
《洪范论》曰：龙，鳞虫也，生于水。云亦水之象，陰气盛，故其象至也，人
君下悖人伦，上乱天道，必有篡杀之祸。
</p><p>
世祖神廴年三月，有白龙二见于京师家人井中。
</p><p>
真君六年二月丙辰，有白龙见于京师家人井中。龙，神物也，而屈于井中，皆
世祖暴崩之征也。
</p><p>
肃宗正光元年八月，有黑龙如狗，南走至宣陽门，跃而上，穿门楼下而出。魏
衰之征也。
</p><p>
庄帝永安二年，晋陽龙见于井中，久不去。庄帝暴崩晋陽之征也。
</p><p>
前废帝普泰元年四月甲寅，有龙迹自宣陽门西出，复入城。乙卯，群臣入贺，
帝曰：“国将兴，听于民；将亡，听于神。但当君臣上下，克己为治，未足恃此为
庆。”
</p><p>
马祸
</p><p>
《洪范论》曰：马者，兵象也，将有寇戎之事，故马为怪也。
</p><p>
肃宗熙平二年十一月辛未，恆州送马驹，肉尾长一尺，幋Σ簧毛。
</p><p>
正光元年九月，沃野镇官马为虫入耳，死者十四五。虫似螝，长五寸已下，大
如箸。
</p><p>
牛祸
</p><p>
《洪范论》：《易》曰“坤为牛”，坤，土也，土气乱则牛为怪，一曰牛祸。
其象，宗庙将灭。一曰，转输烦则牛生祸。
</p><p>
世宗景明二年五月，冀州上言长乐郡牛生犊，一头、二面、二口、三目、三耳。
</p><p>
羊祸
</p><p>
《洪范论》曰：君不明，失政之所致。
</p><p>
高祖太和二十三年三月，肆州上言陽曲县羊生羔，一头，二身，一牝，一牡，
三耳，八足。寻高祖崩，六辅专事。
</p><p>
世宗正始元年七月，鄯善镇送羊羔，一头、两身、八脚。
</p><p>
二年正月，鄯善镇送八脚羊。
</p><p>
延昌四年五月，薄鼻律镇上言：羊羔一头、六足、两尾。
</p><p>
豕祸
</p><p>
京房《传》曰：凡妖象其类足多者，所任邪也。京房《易》：妖曰豕生人头豕
身者，邑且乱亡。
</p><p>
高祖延兴元年九月，有司奏豫州刺史、临淮公王让表，有猪生子，一头、二身、
八足。
</p><p>
世宗景明四年九月，梁州上言，犬豕交。
</p><p>
正始四年八月，京师猪生子，一头、四耳、两身、八足。
</p><p>
延昌四年七月，徐州上言陽平戍猪生子，头面似人，顶有肉髻，体无毛。灵太
后、幼主倾覆之征也。
</p><p>
鸡祸
</p><p>
《洪范论》曰：京房《传》曰：鸡小畜，犹小臣也。角者，兵之象，在上，君
之威也。此小臣执事者将秉君之威以生乱，不治之害。
</p><p>
高祖太和元年夏五月，有司奏京师有雌鸡二，头上生冠如角，与众鸡异。是时
文明太后临朝，信用群小之征。
</p><p>
世宗正始元年四月，河南有鸡雏，四足四翼。语在《崔光传》。
</p><p>
八月，司州上言：河内民席众家鸡雏，近尾上复有一头，口目具。二头皆从颈
后各有二翼，二足旁行。是时世宗颇任群小，更有朋党，邪佞干政之验。
</p><p>
延昌四年十二月，洛州上言魏兴太守常矫家黄雌鸡，头上肉角大如枣，长寸三
分，角上生聚毛，长寸半。
</p><p>
肃宗正光元年正月，虎贲中郎将兰兜家鸡雄、雌二，各头上生两角，其毛杂色，
上耸过冠。时灵太后临朝专政。
</p><p>
羽虫之孽
</p><p>
《洪范论》曰：视不明，听不聪之罚也。
</p><p>
太宗泰常三年十一月，京师获白枭。
</p><p>
肃宗正光二年八月己卯，获秃鹙鸟于殿内。
</p><p>
孝昌二年四月，民有送死鸭雏，一头、两身、四足、四翅、两尾。
</p><p>
孝静天平二年三月，雄雉飞入尚书省，殿中获之。
</p><p>
蝗虫螟
</p><p>
《洪范论》曰：刑罚暴虐，取利于下；贪饕无厌，以兴师动众；取邑治城，而
失众心，则虫为害矣。
</p><p>
高祖太和五年七月，敦煌镇蝗，秋稼略尽。
</p><p>
六年七月，青、雍二州虸蚄害稼。
</p><p>
八月，徐、东徐、兗、济、平、豫、光七州，平原、枋头、广阿、临济四镇，
蝗害稼。
</p><p>
七年四月，相、豫二州蝗害稼。
</p><p>
八年三月，冀、州、相三州虸蚄害稼。
</p><p>
四月，济、光、幽、肆、雍、齐、平七州蝗。
</p><p>
六月乙已，相、齐、光、青四州虸蚄害稼。
</p><p>
十六年十月癸巳，枹罕镇蝗，害稼。
</p><p>
世宗景明元年五月，青、齐、徐、兗、光、南青六州虸蚄害稼。
</p><p>
四年三月壬午，河州大螟，二麦无遗。
</p><p>
五月，光州虸蚄害稼。
</p><p>
六月，河州大蝗。
</p><p>
七月，东莱郡虸蚄害稼。
</p><p>
正始元年六月，夏、司二州蝗害稼。
</p><p>
四年四月，青州步屈虫害枣花。
</p><p>
八月，泾州黄鼠、蝗虫、班虫，河州虸蚄、班虫，凉州、司州恆农郡蝗虫并为
灾。
</p><p>
永平元年六月己已，凉州蝗害稼。
</p><p>
五年五月，青州步屈虫害枣花。
</p><p>
七月，蝗虫，京师虸蚄。
</p><p>
八月，青、齐、光三州虸蚄害稼，三分食二。
</p><p>
肃宗熙平元年六月，青、齐、光、南青四州虸蚄害稼。
</p><p>
显祖天安元年六月，兗州有黑蚁与赤蚁交斗，长六十步，广四寸，赤蚁断头而
死。黑主北，赤主南。十一月，刘彧兗州刺史毕众敬遣使内属，诏镇南大将军尉元
纳之，大破贼将周凯等。
</p><p>
高祖太和十年七月，并州治中张万寿表：建兴濩泽县民贾日成以去四月中养蚕，
有丝网成幕，中有卷物似绢带，长四尺，广三寸，薄上复得黄茧二，状如履形。
</p><p>
世宗正始二年三月，徐州蚕蛾吃人，尪残者一百一十余人，死者二十二人。
</p><p>
毛虫之孽
</p><p>
谓变常而为异也。
</p><p>
太祖登国中，河南有虎七，卧于河侧，三月乃去。后一年，蚍蜉、白鹿尽渡河
北。后一年，河水赤如血。此卫辰灭亡之应。及诛其族类，悉投之河中，其地遂空。
</p><p>
孝静元象元年正月，有狼入城，至硖石，曹疑</p><p>
获之。
</p><p>
武定五年十二月，北城铜爵台上获豹一。
</p><p>
高祖太和元年五月辛亥，有狐魅截人发，时文，明太后临朝，行多不正之征也。
</p><p>
肃宗熙平二年，自春，京师有狐魅截人发，人相惊恐。六月壬辰，灵太后召诸
截发者，使崇训卫尉刘腾鞭之于千秋门外，事同太和也。
</p><p>
《瑞图》：外镇王公、刺史、二千石、令长酷暴百姓，人民怨嗟，则白鼠至。
</p><p>
太宗永兴三年二月，京师民赵温家有白鼠，以献。
</p><p>
三年春，于北苑获白鼠一，寻死。割之，腹中有三子，尽白。
</p><p>
四年三月，上幸西宫，获白鼠一。
</p><p>
八月，御府民张安获白鼠一。
</p><p>
神瑞二年五月，帝猎于榼仑山，获白鼠一；平城获白鼠三。六月，平城获白鼠
二。
</p><p>
八月，豫章王夔获白鼠一。
</p><p>
泰常元年十一月，京师民获白一以献。
</p><p>
二年六月，中山获白鼠二。
</p><p>
三年三月，京师获白鼠一。
</p><p>
十一月，京师获白鼠一。
</p><p>
世祖始光三年八月，相州魏郡获白鼠。
</p><p>
太延元年八月，雁门献白鼠。
</p><p>
高祖太和二十三年八月，京师获白鼠。
</p><p>
世宗景明四年五月，京师获白鼠。
</p><p>
正始元年六月，京师获白鼠。
</p><p>
肃宗熙平元年四月，肆州表送白鼠。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87749.html' class='pagedaohang'>【上一篇】<i>:志第十八 灵征八下</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87747.html' class='pagedaohang'>【下一篇】<i>：志第十六 刑罚七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>