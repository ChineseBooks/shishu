<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_列传阉官第八十二 宗爱  仇洛齐  段霸  王琚  赵黑  孙小  张宗</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">列传阉官第八十二 宗爱  仇洛齐  段霸  王琚  赵黑  孙小  张宗</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87776.html' class='pagedaohang'>【上一篇】<i>:列传第八十三 匈奴刘聪  羯胡石勒  铁弗刘虎  徒何慕容廆  临渭</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87774.html' class='pagedaohang'>【下一篇】<i>：列传恩幸第八十一 王叡  王仲兴  寇猛  赵修  茹皓  赵邕  侯刚</i></a></span>
</ul>
<div class="articleContent" id="articleContent"> <p>
夫宫腐之族，置于阍寺，取则天象，事历百王。身乖全品，任事宫掖，亲由亵
狎，恩生趋走，便僻俯仰，当宠擅权。斯则伊戾、竖刁因而祸两国，石显、张让所
以翦二京也。岂非形质既亏，生命易忽，譬之胥靡，不惧登高。此亦苟且之事，由
变不已也。王者殷鉴，宜改往辙，而后庭婉娈游宴之地，椒壶留运，终见任使。巧
佞由之而自达，权幸俄然而复归。斯盖其由来远矣，非一朝一世也。
</p><p>
魏氏则宗爱杀帝害王，刘腾废后戮相，其间窃官爵，盗财贿，乘势使气为朝野
之患者，何可胜举。今谨录其尤显焉。
</p><p>
宗爱，不知其所由来，以罪为Yan人，历碎职至中常侍。正平元年正月，世祖大
会于江上，班赏群臣，以爱为秦郡公。
</p><p>
恭宗之监国也，每事精察。爱天性险暴，行多非法，恭宗每衔之。给事仇尼道
盛、侍郎任平城等任事东宫，微为权势，世祖颇闻之。二人与爱并不睦。为惧道盛
等案其事，遂构告其罪。诏斩道盛等于都街。时世祖震怒，恭宗遂以忧薨。
</p><p>
是后，世祖追悼恭宗，爱惧诛，遂谋逆。二年春，世祖暴崩，爱所为也。尚书
左仆射兰延、侍中吴兴公和疋、侍中太原公薛提等秘不发丧。延、疋二人议以高宗
冲幼，欲立长子，征秦王翰置之秘室。提以高宗有世嫡之重，不可废所宜立而更求
君。延等犹豫未决。爱知其谋。始爱负罪于东宫，而与吴王余素协，乃密迎余自中
宫便门入，矫皇后令征延等。延等以爱素贱，弗之疑，皆随之入。爱先使Yan竖三十
人持仗于宫内，及延等入，以次收缚，斩于殿堂。执秦王翰，杀之于永巷而立余。
余以爱为大司马、大将军、太师、都督中外诸军事，领中秘书，封冯翊王。
</p><p>
爱既立余，位居元辅，录三省，兼总戎禁，坐召公卿，权恣日甚，内外惮之。
群情咸以为爱必有赵高、阎乐之祸，余疑之，遂谋夺其权。爱愤怒，使小黄门贾周
等夜杀余，事在《余传》。高宗立，诛爱、周等，皆具五刑，夷三族。
</p><p>
仇洛齐，中山人，本姓侯氏。外祖父仇款，始出冯翊重泉。款，石虎末徙鄴南
枋头，仕慕容暐为乌丸护军、长水校尉。生二子，长曰嵩，小曰腾。嵩仕慕容垂，
迁居中山，位殿中侍御史。嵩有二子，长曰广，小曰盆。洛齐生而非男，嵩养为子，
因为之姓仇。
</p><p>
初嵩长女有姿色，充冉闵宫闱，闵破，入慕容俊，又转赐卢豚。生子鲁元，有
宠于世祖，而知外祖嵩已死，唯有三舅，每言于世祖，世祖为访其舅。是时东方罕
有仕者，广、盆皆不乐入平城，洛齐独请行，曰：“我养子，兼人道不全，当为兄
弟试祸福也。”乃乘驴赴京。鲁元候知将至，结从者百余骑，迎于桑乾河，见而下
拜，从者亦同致敬。入言于世祖，世祖问其才用所宜，将授之以官。鲁元曰：“臣
舅不幸生为Yan人，唯合与陛下守宫闱耳。”而不言其养子。世祖矜焉，赐以奴马，
引见。寻拜武卫将军，俄而赐爵文安子，稍迁给事黄门侍郎。
</p><p>
魏初禁网疏阔，民户隐匿漏脱者多。东州既平，绫罗户民乐葵因是请采漏户，
供为纶绵。自后逃户占为细茧罗谷者非一。于是杂、营户帅遍于天下，不属守宰，
发赋轻易，民多私附，户口错乱。不可检括。洛齐奏议罢之，一属郡县。
</p><p>
从平凉州，以功超迁散骑常侍，又加中书令、宁南将军、进爵零陵公。拜侍中、
平远将军、冀州刺史，为内都大官。兴安二年卒，谥曰康。
</p><p>
养子俨，袭。柔和敦敏，有长者风。太和中，为虎牢镇将。初洛齐贵盛之后，
广、盆坐他事诛，世祖以其非仇氏子，不与焉。还取侯家近属，以俨为子。后欲还
本。而广有女孙配南安王桢，生章武王彬，即中山王英弟也。仇妃闻而请俨曰：
“由我仇家富贵至此，奈何一旦孤背恩养也！”桢时在内都主司品臣，俨隶于桢，
畏惮之，遂不敢。九年卒，谥曰静。子振，袭。稍迁至中坚将军、长水校尉。广、
盆并善营产业，家于中山，号为巨富，子孙仕进至州主簿。腾曾孙俊，位至龙骧将
军、骁骑将军、乐平男。
</p><p>
段霸，雁门原平人。父乾，慕容垂广武令。太祖初遣骑略地至雁门，霸年幼见
执，因被宫刑。乾寻率乡部归化云中。
</p><p>
霸少以谨敏见知，稍迁至中常侍、中护军将军、殿中尚书，领寿安少府，赐爵
武陵公。出为安东将军、定州刺史。世祖亲考内外，朋明黜陟。前定州治中张浑屯
告霸前在定州浊货贪秽，便道致财，归之乡里。召霸定对，霸不首引。世祖以霸近
臣而不尽实，由此益怒，欲斩之。恭宗进请，遂免霸为庶人。
</p><p>
霸从弟，雍州别驾。兄弟诸从遂世居广武城，修饰有士风。
</p><p>
王琚，高平人，自云本太原人。高祖始，晋豫州刺史。琚以泰常中被刑入宫禁，
小心守节，久乃见叙用。稍迁为礼部尚书，赐爵广平公，加宁南将军。高祖以琚历
奉先朝，志在公正，授散骑常侍。后为侍中、征南将军、冀州刺史，假广平王。征
还，进为征南将军，进爵高平王，侍中如故，遣还冀州。高祖、文明太后东巡冀州，
亲幸其家，存问周至。还京，以其年老，拜散骑常侍，养老于家。前后赐以车马衣
服杂物不可称计。后降爵为公，扶老自平城从迁洛邑。高祖以其朝旧，遣左右劳问
之。琚附表自陈初至家多乏，蒙赐帛二百匹。常饮牛乳，色如处子。太和二十年冬
卒，时年九十。赠征南将军、冀州刺史，谥曰靖。
</p><p>
养子寄生，未袭而亡。子盖海，袭祖琚爵。初琚年七十余，赐得世祖时宫人郭
氏，本钟离人，明严有母德，内外妇孙百口，奉之肃若严君，家内以治。盖海官至
青州乐陵太守。
</p><p>
赵黑，字文静，初名海，本凉州隶户。自云其先河内温人也，五世祖术，晋末
为平远将军、西夷校尉，因居酒泉安弥县。
</p><p>
海生而凉州平，没入为Yan人，因改名为黑。有容貌，恭谨小心。世祖使进御膳，
出入承奉，初无过行。迁侍御，典监藏，拜安远将军，赐爵睢陽侯。转选部尚书，
能自谨厉，当官任举，颇得其人。加侍中，进爵河内公。
</p><p>
显祖将传位京兆王子推，访诸群臣，百官唯唯，莫敢先言者，唯源贺等词义正
直，不肯奉诏。显祖怒，变色，复以问黑。黑曰：“臣愚无识，信情率意。伏惟陛
下春秋始富，如日方中，天下说其盛明，万物怀其光景，元元之心，愿终万岁。若
圣性渊远，欲颐神味道者，臣黑以死奉戴皇太子，不知其他。”显祖默然良久，遂
传祚于高祖。
</p><p>
黑得幸两宫，禄赐优厚。是时尚书李亦有宠于显祖，与黑对绾选部。奏中
书侍郎崔鉴为东徐州，北部主书郎公孙处显为荆州，选部监公孙蘧为幽州，皆曰有
能也，实有私焉。黑疾其亏乱选体，遂争于殿庭曰：“以功授官，因爵与禄，国之
常典。中书侍郎、尚书主书郎、诸曹监，勋能俱立，不过列郡，今皆用为方州，
臣实为惑。”显祖疑之，曰：“公孙蘧且止。”蘧最为厚，于是黑与遂为深隙。
竟列黑为监藏时多所截没。先是法禁宽缓，百司所典，与官并食，故多所损折。
遂黜为门士。黑自以为诉所陷，叹恨终日，废寝忘食，规报前怨。逾年，还入为侍
御、散骑常侍、侍中、尚书左仆射，复兼选部如昔。黑告专恣，遂出为徐州。
及其将获罪也，黑构成以诛之。然后食甘寝安，志在于职事。
</p><p>
出为假节、镇南大将军、仪同三司、定州刺史，进爵为王。克己清俭，忧济公
私。时有人欲行私赂，黑曰：“高官禄厚，足以自给，卖公营私，本非情愿。”终
无所纳。高祖、文明太后幸中山，闻之，赐帛五百匹、谷一千五百石。转冀州刺史。”
太和六年秋薨于官。诏赐绢四百五十匹、谷一千斛、车牛二十乘，致柩至都。追赠
司空公，谥曰康。黑养族弟赵奴第四子炽为后。
</p><p>
炽，字贵乐。初为中散，袭黑爵，后降为公。官至扬州安南府长史，加平远将
军。元嵩之死寿春也，炽处分安辑，微有声称。神龟中卒，赠光州刺史。黑为定州，
与炽纳钜鹿魏干女，有二子。
</p><p>
长子揆，字景则。袭父侯爵，官至乐陵太守。卒，赠左将军、沧州刺史。揆弟
俊之，字仲彦，轻薄无行。为给事中，转谒者仆射，为刘腾养息。犹以Yan官余资，
赂遗权门，频历显官而卒。
</p><p>
孙小，字茂翘，咸陽石安人。父瓚，姚泓安定护军。为赫连屈丐所侵，人怀危
惧，亡奔者相属，瓚独率众拒守，见杀。小没入宫刑。会魏平统万，遂徙平城，内
侍东宫。以聪识有智略称。
</p><p>
未几，转西台中散，每从征伐，屡有战功，多获赏赐。世祖幸瓜步，虑有北寇
之虞，乃加小左卫将军，赐爵泥陽子，除留台将军。车驾还都，迁给事中，绾太仆
曹。乃请父瓚赠谥，求更改葬，诏赠振威将军、秦州刺史、石安县子，谥曰戴。转
小领驾部，课理有方，畜牧蕃息。出为冠军将军、并州刺史，进爵中都侯，州内四
郡百余人诣阙颂其政化。后迁冀州刺史，声称微少于前。然所有清约，当时牧伯无
能及也。性颇忍酷，所养子息。驱驰鞭挞，视如仇雠。小之为并州，以郭祚为主簿，
重祚门才，兼任之以书记，时人多之。
</p><p>
张宗之，字益宗，河南巩人，家世寒微。父孟舒，刘裕西征，假洛陽令。及宗
之贵幸，高宗赠孟舒平南将军、洛州刺史、巩县侯，谥曰贞。
</p><p>
初缑氏宗文邕聚党于伊阙谋反，逼胁孟舒等。文邕败，孟舒走免，宗之被执入
京，充腐刑。以忠厚谨慎，擢为侍御中散，赐爵巩县侯，遂历右将军，中常侍，仪
曹、库部二曹尚书，领中秘书，进爵彭城公。出为散骑常侍、宁西将军、东雍州刺
史。以在官有称，入为内都大官。出除散骑常侍、镇东将军、冀州刺史。又例降为
侯。太和二十年卒，年六十九，赠建节将军、怀州刺史，谥曰敬。
</p><p>
宗之兄鸾旗，中书侍郎、东宫中庶子，兼宿卫给事。加宁远将军，赐爵洛陽男。
转殿中给事。出为散骑常侍、冠军将军、泾州刺史，进爵为侯。复为殿中给事、中
常侍。卒，赠洛州刺史，谥曰靖。
</p><p>
始宗之纳南来殷孝祖妻萧氏，刘义隆仪同三司思话弟思度女也，多悉妇入仪饰
故事。太和中，初制六宫服章，萧被命在内预见访采，数蒙赐赉。萧兄子超业，后
名彦，幼随姑入国。娶李洪之女，赖其给赡以自济。历位太尉长史、武卫将军、齐
州刺史、散骑常侍、中军将军、金紫光禄大夫。彦时来往萧宝夤，致敬称名，呼之
为尊。彦于河陰遇害，赠车骑将军、仪同三司、徐州刺史。
</p><p>
子百年，西河太守。
</p><p>
宗之养兄子袭绍爵。袭，字子业。高祖初，除主文中散，稍迁员外郎，京兆王
大农。久之，除义陽太守，为司空刘腾谘议参军、散骑常侍、平东将军、光禄大夫。
太昌初卒，年七十七。赠骠骑大将军、仪同三司、冀州刺史。
</p><p>
子颢，邵郡太守。卒，赠荆州刺史。颢弟璟，中散大夫。璟弟玮，武定中，豫
州征西府长史。诸中官皆世衰，唯赵黑及宗之后，家僮数百，通于士流。
</p><p>
剧鹏，高陽人。粗览经史，闲晓吏事。与王质等俱充宦官，性通率，不以阍Yan
为耻。文明太后时，亦见眷遇，为给事中。高祖迁洛，常为宫官，事幽后。后之惑
萨菩萨也，鹏密谏止之，不从，遂发愤而卒。
</p><p>
兄买奴，亦为宦者。历位幽州刺史。才志远不及鹏。
</p><p>
是时有李丰之徒数人，皆被眷宠，出入禁闱，并致名位，积赀巨万，第宅华壮。
文明太后崩后，乃渐衰矣。
</p><p>
张祐,字安福，安定石唐人。父成，扶风太守。世祖末，坐事诛，祐充腐刑。积
劳至曹监、中给事，赐爵黎陽男。稍迁散骑常侍，都绾内藏曹。时文明太后临朝，
中官用事。祐以左右供承合旨，宠幸冠诸Yan官，特迁为尚书，加安南将军，进爵陇
东公，仍绾内藏曹。未几，监都曹，加侍中，与王叡等俱入八议。太后嘉其忠诚，
为造甲宅。宅成，高祖，太后亲率文武往燕会焉。拜散骑常侍、镇南将军、尚书左
仆射，进爵新平王，受职于太华庭，备威仪于宫城之南，观者以为荣。高祖、太后
亲幸其宅，飨会百官。祐性恭密，出入机禁二十余年，未曾有过。则是特被恩宠，
岁月赏赐，家累巨万。与王质等十七人俱赐金券，许以不死。太和十年薨，时牟四
十九。高祖亲临之，诏鸿胪典护丧事。赐帛千匹，赠征南大将军、司空公，谥曰恭。
葬日，车驾亲送出郊。
</p><p>
祐养子显明，后名庆，少历内职。有姿貌，江陽王继以女妻之。袭爵，降为陇
东公，又降为侯。迁洛，废替二十余年，虚爵而已。
</p><p>
熙平初，为员外常侍、兼卫尉少卿。以元叉姊婿，故越次而授焉。神龟二年冬，
灵太后为肃宗采名家女，庆女入充世妇，未几为嫔，即叉甥也。正光三年，正少卿，
寻出为将军、高平镇将。卒，子迥洛袭。
</p><p>
抱嶷，字道德，安定石唐人，居于直谷。自言其先姓杞，汉灵帝时杞匡为安定
太守，董卓时，惧诛，由是易氏，即家焉。无得而知也。幼时，陇东人张乾王反叛，
家染其逆。及乾王败，父睹生逃逸得免，嶷独与母没内京都，毅力为宦人。小心慎
密，恭以奉上，沉迹冗，经十九年。后以忠谨被擢，累迁为中常侍、安西将军、中
曹侍御、尚书，赐爵安定公。
</p><p>
自总纳言，职当机近，诸所奏议，必致抗直。高祖、文明太后嘉之，以为殿中
侍御，尚书领中曹如故，以统宿卫。俄加散骑常侍。高祖、太后每出游幸，嶷多骖
乘，入则后宫导引。太后既宠之，乃征其父睹生，拜太中大夫，赏赐衣马。睹生将
还，见于皇信堂。高祖执手谓之曰：“老人归途，几日可达，好慎行路。”太和十
二年，迁都曹，加侍中、祭酒，尚书领中曹、侍御。后降爵为侯。睹生卒，赠秦州
刺史，谥曰靖。赐黄金八十斤、缯彩及绢八百匹，以供丧用，并别使劳慰。加嶷大
长秋卿。嶷老疾，请乞外禄，乃以为镇西将军、泾州刺史，特加右光禄大夫。将之
州，高祖饯于西郊乐陽殿，以御白羽扇赐之。十九年，被诏赴洛，以刺史从驾南征，
常参侍左右。以嶷耆旧，每见劳问，数追称嶷之正直。命乘马出入行禁之间，与司
徒冯诞同例。军回还州。
</p><p>
自以故老前宦，为政多守往法，不能遵用新制。侮慢旧族，简于接礼。天性酷
薄，虽弟侄甥婿，略无存润。后数年，卒于州。先以从弟老寿为后，又养太师冯熙
子次兴。嶷死后，二人争立。嶷妻张氏致讼经年，得以熙子为后。老寿亦仍陈诉，
终获绍爵。次与还于本族，给奴婢三十口。嶷前后赐赏奴婢牛马盖数百千，他物称
是。
</p><p>
老寿凡薄，酒色肆情。御史中尉王显奏言：“风闻前洛州刺史陰平子石荣、积
射将军抱老寿恣荡非轨，易室而奸，臊声布于朝野，丑音被于行路，即摄鞫问，皆
与风闻无差，犯礼伤化，老寿等即主。谨案：石荣籍贯兵伍，对隔宦流，处世无入
朝之期，在生绝冠冕之望。遭时之运，逢非次之擢，以犬马延慈，簪履恩念，自微
至贵，位阶方岳。不能怀恩感德，上酬天施，乃咎彰遐迩，向秽京墟。老寿种类无
闻，氏姓莫纪，丐乞刑余之家，覆养Yan人之室。蒙国殊泽，预班爵序，正宜治家假
内，疑教诚闺庭。方恣其婬奸，换妻易妾。荣前在洛州，远迎老寿妻常氏，兵人千
里，疲于道路。老寿同敝笱之在梁，若其原疑之无别，男女三人，莫知谁子。人事
所未闻，鸟兽之不若。请以见事，免官付廷尉理罪，鸿胪削爵。”诏可。老寿妻常
氏，万敌弟女也。老寿死后，收纪家业，稍复其旧，奴婢尚六七百人。三女并嫔贵
室。为老寿祖父皆造碑铭，自洛就乡而建之。西方云，直谷出二贵人。
</p><p>
石荣者，从主书稍进为州。自被劾后，遂便废顿。子长宣，武定中，南兗州刺
史，与侯景反，伏法。
</p><p>
王遇，字庆时，本名他恶，冯翊李润镇羌也。与雷、党、不蒙俱为羌中强族。
自云其先姓王，后改氏钳耳，世宗时复改为王焉。自晋世已来，恆为渠长。父守贵，
为郡功曹，卒。遇既贵，追赠安西将军、秦州刺史、澄城公。
</p><p>
遇坐事腐刑，为中散，迁内行令、中曹给事中，加员外散骑常侍、右将军，赐
爵富平子。迁散骑常侍、安西将军，进爵宕昌公。拜尚书，转吏部尚书，仍常侍。
例降为侯。出为安西将军、华州刺史，加散骑常侍。幽后之前废也，遇颇言其过。
及后进幸，高祖对李冲等申后无咎，而称遇谤议之罪。冲言：“果尔，遇合死也。”
高祖曰：“遇旧人，未忍尽之，当止黜废耳。”遂遣御史驰驿免遇官，夺其爵，收
衣冠，以民还私第。世宗初，兼将作大匠。未几，拜光禄大夫，复夺爵。
</p><p>
废后冯氏之为尼也，公私罕相供恤。遇自以常更奉接，往来祗谒，不替旧敬，
衣食杂物，每有荐奉。后皆受而不让。又至其馆，遇夫妻迎送谒伏，侍立执臣妾之
礼。
</p><p>
遇性巧，强于部分。北都方山灵泉道俗居宇及文明太后陵庙，洛京东郊马射坛
殿，修广文昭太后墓园，太极殿及东西两堂、内外诸门制度，皆遇监作。虽年在耆
老，朝夕不倦，跨鞍驱驰，与少壮者均其劳逸。又长于人事，留意酒食之间，每逢
僚旧，具设肴果，觞膳精丰。然竞于荣利，趋求势门。赵脩之宠也，遇往还宗承，
受敕为之监作第宅，增于本旨，笞击作人，莫不嗟怒。卒于官。初，遇之疾也，太
傅、北海王与太妃俱往临问，视其危惙，为之泣下。其善奉诸贵，致相悲悼如此。
赠使持节、镇西将军、雍州刺史，侯如故。
</p><p>
始遇与抱嶷并为文明太后所宠，前后赐以奴婢数百人，马牛羊他物称是，二人
俱号富室。
</p><p>
遇养弟子厉，本郡太守。稍迁至右军将军，袭爵宕昌侯。产业有于遇时。
</p><p>
苻承祖，略陽氐人也。因事为Yan人，为文明太后所宠，自御厩令迁中部给事中、
散骑常侍、辅国将军，赐爵略陽侯，兼典选部事，中部如故。转吏部尚书，仍领中
部。高祖为造甲第，数临幸之。进爵略陽公，安南将军，加侍中，知都曹事。初太
后以承祖居腹心之任，许以不死之诏。后承祖坐赃应死，高祖原之，削职禁锢在家，
授悖义将军、佞浊子，月余遂死。
</p><p>
王质，字绍奴，高陽易人也。其家坐事，幼下蚕室，颇解书学。为中曹吏、内
典监。稍迁秘书中散，加宁朔将军，赐爵永昌子，领监御。迁为侍御给事，又领选
部、监御二曹事，复特加前将军，进爵魏昌侯。转选部尚书，加员外散骑常侍。
</p><p>
出为镇远将军、瀛州刺史。质在州十年，风化粗行，察奸纠慝，究其情状，民
庶畏服之。而刑政刻峻，多所笞戮，号为威酷。高祖颇念其忠勤宿旧，每行留大故，
冯司徒亡，废冯后，陆叡、穆泰等事，皆赐质以玺书，手笔莫不委至，同之戚贵。
质皆宝掌以为荣。入为大长秋卿，未几而卒。
</p><p>
李坚，字次寿，高陽易人也。高宗初，因事为Yan人。文明太后临朝，稍迁至中
给事中，赐爵魏昌伯。小心谨慎，常在左右，虽不及王遇、王质等，而亦见任用。
高祖迁洛，转被委授，为太仆卿，检课牧产，多有滋息。世宗初，出为安东将军、
瀛州刺史，本州之荣，同于王质。所在受纳，家产巨万。值京兆王愉反于冀州，坚
勒众征愉，为愉所破。代还，遇风疾，拜光禄大夫，数年卒。赠抚军将军、相州刺
史，赗帛五百匹。以弟子昙景为后，袭爵魏昌伯，为羽林监、直后。
</p><p>
秦松，不知其所由。太和末，为中尹，迁长秋卿，赐爵高都子。有罪免。世宗
复其爵，起为光禄大夫，领中常侍。迁平北将军，领长秋卿。出为散骑常侍、安北
将军、并州刺史。卒，赠大将军、肆州刺史，谥曰定。
</p><p>
白整者，亦因事腐刑。少掌宫掖碎职，以恭敏著称，稍迁至中常侍。
</p><p>
太和末，为长秋卿，赐爵云陽男。世宗封其妻王氏为云陽县君。卒，赠平北将
军、并州刺史。
</p><p>
刘腾，字青龙，本平原城民，徙属南兗州之谯郡。幼时坐事受刑，补小黄门，
转中黄门。高祖之在悬瓠，腾使诣行所。高祖问其中事，腾具言幽后私隐，与陈留
公主所告符协，由是进冗从仆射，仍中黄门。
</p><p>
后与茹皓使徐兗，采召民女。及还，迁中给事，稍迁中尹、中常侍，特加龙骧
将军。后为大长秋卿、金紫光禄大夫、太府卿。
</p><p>
肃宗践极之始，以腾预在宫卫，封开国子，食邑三百户。是年，灵太后临朝，
以与于忠保护之勋，除崇训太仆，加中侍中，改封长乐县开国公，食邑一千五百户。
拜其妻时为钜鹿郡君，每引入内，受赏赍亚于诸主外戚。所养二子，为郡守、尚书
郎。腾曾疾笃，灵太后虑或不救，迁卫将军、仪同三司，余官仍旧。后疾瘳。腾之
拜命，肃宗当为临轩，会其日大风寒甚而罢，乃遣使持节授之。腾幼充宫役，手不
解书，裁知署名而已。奸谋有余，善射人意。灵太后临朝，特蒙进宠，多所干托，
内外碎密，栖栖不倦。洛北永桥，太上公、太上君及城东三寺，皆主修营。
</p><p>
吏部尝望腾意，奏其弟为郡带戍，人资乖越，清河王怿抑而不与。腾以为恨，
遂与领军元叉害怿。废灵太后于宣光殿，宫门昼夜长闭，内外继绝。腾自执管钥，
肃宗亦不得见，裁听传食而已。太后服膳俱废，不免饥寒。又使中常侍贾粲假言侍
肃宗书，密令防察。叉以腾为司空公，表里擅权，共相树置。叉为外御，腾为内防，
迭直禁闼，共裁刑赏。腾遂与崔光同受诏乘步挽出入殿门。四年之中，生杀之威，
决于叉、腾之手。八坐、九卿，旦造腾宅，参其颜色，然后方赴省爱，亦有历日不
能见者。公私属请，唯在财货。舟车之利，水陆无遗；山泽之饶，所在固护；剥削
六镇，交通互市。岁入利息以巨万计。又颇役嫔御，时有征求；妇女器物，公然受
纳。逼夺邻居，广开室宇。天下咸患苦之。
</p><p>
正光四年三月，薨于位，年六十。赗帛七百匹、钱四十万、蜡二百斤。鸿胪少
卿护丧事。中官为义息，衰绖者四十余人。
</p><p>
腾之初治宅也，奉车都尉周特为之筮，不吉，深谏止之，腾怒而不用。特告人
曰：“必困于三月、四月之交。”至是果死，F事甫成，陈尸其下。追赠使持节、
骠骑大将军、大尉公、冀州刺史。腾之葬日，Yan官为义服，杖绖衰缟者以百数，朝
贵皆从，轩盖填塞，相属郊野。魏初以来，权Yan存亡之盛莫及焉。
</p><p>
灵太后反政，追夺爵位，发其冢散露骸鼻，没入财产。后腾所养一子叛入肃衍，
太后大怒，因徙腾余养于北裔，寻遣密使追杀之于汲郡。
</p><p>
贾粲，字季宣，酒泉人也。太和中，坐事腐刑。颇涉书记。世宗末，渐被知识，
得充内侍。自崇训丞为长兼中给事中、中尝药典御，转长兼中常侍。迁光禄少卿、
光禄大夫。
</p><p>
灵太后之废，粲与元叉、刘腾等伺帝动静。右卫奚康生之谋杀叉也，灵太后、
肃宗同升于宣光殿，左右侍臣俱立西阶下。康生既被囚执，粲绐太后曰：“侍官怀
恐不安，陛下宜亲安慰。”太后信之，适下殿，粲便扶肃宗于东序，前御显陽，还
闭太后于宣光殿。粲既叉党，威福亦震于京邑。自云本出武威，魏太尉文和之后，
遂移家属焉。时武威太守韦景承粲意，以其兄绪为功曹。绪时年向七十。未几，又
以绪为西平太守，比景代下，已转武威太守。
</p><p>
灵太后反政，欲诛粲，以叉、腾党与不一，恐惊动内外乃止。出粲为济州刺史，
未几，遣武卫将军刁宣驰驿杀之，资财没于县官。
</p><p>
杨范，字法僧，长乐广宗人也。高宗时，坐宗人劫贼被诛，范宫刑，为王琚所
养，恩若父子，往来出入其家。范为为谒者，转黄门、中谒者仆射、中给事中、射
声校尉，加宁远将军，为中尹。世宗崩，高陽王雍总政，出为白水太守，中龙骧将
军。
</p><p>
灵太后临朝，征为常侍、崇训太仆卿，领中尝药典御，赐爵华陰子。为平西将
军、华州刺史。中官侍贵者，灵太后皆许其方岳，以范年长，拜跪为难，所司非要，
故得早遂其请。父子纳货，劳役兵民，为御史所纠。子遂逃窜，范事得散。赴京师，
遂废于家。
</p><p>
后灵太后念范勤旧。乃以范为中侍中、安南将军，寻进镇南将军、崇训太仆、
华州大中正。卒，赠征西将军、秦州刺史。
</p><p>
成轨，字洪义，上谷居庸人。少以罪刑，入事宫掖，以谨厚称。除中谒者仆射。
高祖意有所欲，轨瞻候容色，时有奏发，辄合帝心。从驾南征，专进御食。于时高
祖不豫，常居禁中，昼夜无懈。车驾还，赐帛百匹。
</p><p>
景明中，尝食典御丞，仆射如故。转中给事中、步兵校尉，敕侍东宫。延昌末，
迁中常侍、中尝食典御、光禄大夫，赐始平伯，统京染都将，转崇训太仆少卿。遭
母忧，诏遣主书常显景吊慰。又起为本官，进安东将军、崇训卫尉卿。久之，超迁
中侍中、抚军将军，典御、崇训如故。寻除中军将军、燕州大中正。孝昌二年，以
勤旧封始平县开国伯，食邑三百户。肃宗所幸潘嫔，以轨为假父，颇为中官之所敬
惮。建义初轨迎于河陰，诏令安慰宫内，进爵为侯，增户三百，并前六百户，迁卫
将军。其年八月卒，赠车骑大将军、雍州刺史，谥曰孝惠。
</p><p>
养弟子仲庆，袭。历位镇军将军、光禄大夫。卒。子朏，袭。齐受禅，例降。
</p><p>
王温，字桃汤，赵郡栾城人。父冀，高邑令，坐事被诛。温与兄继叔俱充宦者。
高祖以其谨慎，补中谒者、小黄门，转中黄门、钩盾令。稍迁中尝食典御、中给事
中，给事东宫，加左中郎将。
</p><p>
世宗之崩，群官迎肃宗于东宫。温于卧中起肃宗，与保母扶抱肃宗，入践帝位。
商陽王雍既居冢宰，虑中人朋党，出为钜鹿太守，加龙骧将军。
</p><p>
灵太后临朝，征还为中常侍、光禄大夫，赐爵栾城伯，安东将军，领崇训太仆
少卿。特除使持节、散骑常侍、抚军将军、瀛州刺史。还，除中侍中，进号镇东将
军、金紫光禄大夫。迁车骑将军、左光禄大夫、光禄勋卿，侍中如故。孝昌二年，
封栾城县开国食，邑六百户。温后自陈本陽平武陽人，于是改封武陽县开国侯，邑
如故。建义初，于河陰遇害，年六十六。永安初，赠骠骑大将军、仪同三司、雍州
刺史。
</p><p>
养子冏哲，袭。齐受禅，例降。
</p><p>
孟鸾，字龙兒，不知何许人。坐事充Yan人。文明太后时，王遇有宠，鸾以谨敏
为遇左右，往来方山，营诸寺舍。由是渐见眷职。
</p><p>
灵太后临朝，为左中郎将、中给事中。素被病，面常黯黑，于九龙殿下暴疾，
半身不摄，扶载归家，其夜亡。鸾初出，灵太后闻之，曰：“鸾必不济，我为之忧。”
及奏其死，为之下泪，曰：“其事我如此，不见我一日忻乐时也。”遂赐帛三百匹、
黄绢十匹以供丧用。七日，灵太后为设二百僧斋，赐助施五十匹。同类荣焉。
</p><p>
平季，字稚穆，燕国蓟人。祖济，武威太守。父雅，州秀才，与沙门法秀谋反，
伏诛。季坐腐刑，入事宫掖。久之，除小黄门，以忤旨出为潞县令，不拜。仍除奉
朝请。灵太后反政，授宁朔将军、长水校尉，领黄门令。转前军将军、中给事中。
时四方多事，太后每令季出使于外。
</p><p>
后慰劳西军，还至潼关，华州羌人舜明等据险作逆，都督姜道明不能进讨。会
舜明遣十余人诈降入道明军。阙遂散。
</p><p>
出为新兴太守。肃宗崩，与尔朱荣等议立庄帝。庄帝即位，起拜平北将军、肆
州刺史。寻除抚军将军、中侍中。以参谋之勋，封元城县开国侯，食邑七百户。仍
加金紫光禄大夫、幽州大中正，寻摄燕、安、平、营中正。前废帝以为车骑将军、
右光禄大夫，中侍中如故。永熙中，加骠骑将军。季遇疾，诏遣使存问。三年九月
卒。天平初，赠使持节、都督幽燕安平四州诸军事、仪同三司、幽州刺史，中侍中、
将军、侯如故。初季以兄叔良为。袭季爵。卒。子世胄，袭。齐受禅，例降。
</p><p>
封津，字丑汉，勃海蓚人也。祖羽，真君中为薄鼻律镇副将，以贪污赐死。父
令德，娶党宝女。宝伏诛，令德以连坐从法。津受刑，给事宫掖。
</p><p>
积官久之，除中谒者仆谢，迁奉车都尉。肃宗初，冀州大乘贼起，诏津慰劳。
津世不居桑梓，故不为州乡所归。灵太后令津侍肃宗书。迁常山太守。孝昌初，除
中侍中，加征虏将军，仍除崇训太仆，领宫室都将，冀州大中正。超拜金紫光禄大
夫。二年，封东光县开国子，食邑二百户，镇南将军，兼中关右慰劳大传。出为散
骑常侍、征东将军、济州刺史。永安初，中侍中、卫将军，寻转大长秋、右光禄大
夫。太昌初，骠骑大将军、仪同三司。津少长宫闱。给事左右，善候时情，号为机
悟。
</p><p>
天平初，除开府仪同三司、本将军、怀州刺史。元象初，复为中侍中、大长秋
卿，仍开府仪同。夏薨，年六十二。赠都督冀瀛幽安四州诸军事、本将军、司徒公、
冀州刺史，谥曰孝惠。
</p><p>
养兄子长业，袭爵。齐受禅，例降。
</p><p>
津兄凭，字元寄，当时逃窜，后会赦免。太和中，奉朝请，冀州赵郡王干田曹
参军、定州彭城王勰水曹参军、给人事中、越骑校尉。以讨大乘功，除左中郎将，
迁龙骧将军、中散大夫。孝昌中，历恆农、武邑二郡太守。寻除征虏将军、光这州
刺史。还，为平东将军、光禄大夫，转镇南将军、金紫光禄大夫。除卫将军、右光
禄大夫。初津被敕营出帝父广平王陵。永熙中，以营陵功，封津城卫县开国子，邑
三百户。津自有封，乃启转于凭。后除卫大将军、左光禄大夫。兴和三年夏卒，年
六十七。凭无他才伎，始终资历，皆由于津。津卒之后，凭亦无赠。
</p><p>
子灵素，袭。齐受禅，例降。
</p><p>
津从兄答，光禄大夫。
</p><p>
子宗显，司徒掾。
</p><p>
刘思逸，平原人。父直，武邑太守。与元愉又于信都，伏诛。思逸少充腐刑。
初为中小史，转寺人。久之，除小黄门，拜奉朝请，坐事免。后除东莞太守。思逸
虽身在Yan寺，而性颇豪率，轻薄无行，好结朋游。又除左将军、大长秋卿，迁中侍
中、平东将军。武定中，与元瑾等谋反，伏诛。
</p><p>
又有张景嵩、毛暢者，咸以阍寺在肃宗左右，而并黠了，甚见知遇。俱为小黄
门，每承间陈元义之恶于肃宗。元义之出，景嵩、暢颇有力焉。灵太后反政，未即
戮义。时内外喧喧，云“义还入知政事。”暢等恐祸及己，及启肃宗，欲诏右卫将
军杨津密往杀义。诏书已成，未及出。义妻知之，告太后云：“景嵩、暢与清河王
息邵欲废太后。”太后信之，责暢，暢出诏书草，以呈太后。太后读之，知无废己
状，意为小解。然义妻构之不已，遂致疑惑。未几，出暢为顿丘太守。后复出景嵩
为鲁君太守。乃密令御史掩暢，暢走免，寻捕杀之。景嵩因入都，太后数其与暢同
计之事，大致嫌责。后为陽城、荥陽二郡太守。孝静时，位至中侍中，坐事死。
</p><p>
史臣曰。阙 </p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87776.html' class='pagedaohang'>【上一篇】<i>:列传第八十三 匈奴刘聪  羯胡石勒  铁弗刘虎  徒何慕容廆  临渭</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87774.html' class='pagedaohang'>【下一篇】<i>：列传恩幸第八十一 王叡  王仲兴  寇猛  赵修  茹皓  赵邕  侯刚</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>