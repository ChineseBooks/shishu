<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>魏书_帝纪第十二 孝静纪</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/weishu/">魏书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/weishu/'>魏书</a> > </div>
<div class="kind">
  <h1 class="h11">帝纪第十二 孝静纪</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87862.html' class='pagedaohang'>【上一篇】<i>:列传第一 皇后列传</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87860.html' class='pagedaohang'>【下一篇】<i>：帝纪第十一 前废帝广陵王 后废帝 安定王〓出帝平阳王</i></a></span>
</ul>
<div class="articleContent" id="articleContent"> <p>
孝静皇帝，讳善见，清河文宣王亶之世子也。母曰胡妃。永熙三年，拜通直散
骑侍郎。八月，为骠骑大将军、开府仪同三司。出帝既入关，齐献武王奉迎不克，
乃与百僚会议，推帝以奉肃宗之后，时年十一。
</p><p>
冬十月丙寅，即位于城东北，大赦天下，改永熙三年为天平元年。庚午，以太
师、赵郡王谌为大司马，以司空、咸陽王坦为太尉，以开府仪同三司高盛为司徒，
以开府仪同三司高昂为司空。壬申，有事于太庙。诏曰：“安安能迁，自古之明典；
所居靡定，往昔之成规。是以殷迁八城，周卜三地。吉凶有数，隆替无恆。事由于
变通，理出于不得已故也。高祖孝文皇帝式观乾象，俯协人谋，发自武州，来幸嵩
县。魏虽旧国，其命惟新。及正光之季，国步孔棘，丧乱不已，寇贼交侵，俾我生
民，无所措手。今远遵古式，深验时事，考龟袭吉，迁宅漳滏。庶克隆洪基，再昌
宝历。主者明为条格，及时发迈。”丙子，车驾北迁于鄴。诏齐献武王留后部分。
改司州为洛州，以卫大将军、尚书令元弼为骠骑大将军、仪同三司、洛州刺史，镇
洛陽。诏从迁之户，百官给复三年，安居人五年。十有一月，兗州刺史樊子鹄、南
青州刺史大野拔据瑕丘反。庚寅，车驾至鄴，居北城相州之廨。改相州刺史为司州
牧，魏郡太守为魏尹，徙鄴旧人西径百里，以居新迁之人。分鄴置临漳县，以魏郡、
林虑、广平、陽丘、汲郡、黎陽、东濮陽、清河、广宗等郡为皇畿。十有二月丁卯，
燕郡王贺拔允薨。庚午，诏内外解严，百司悉依旧章，从容雅服，不得以矛钐从事。
丙子，遣侍中封隆之等五人为大使，巡谕天下。丁丑，赦畿内。闰月，萧衍以元庆
和为镇北将军、魏王，入据平濑乡。宇文黑獭既害出帝，乃以南陽王宝炬僭尊号。
初置四中郎将，于僵石桥置东中，蒲泉置西中，济北置南中，洛水置北中。
</p><p>
二年春正月，宝炬渭州刺史可朱浑道元拥部来降，齐献武王迎纳之，赈其廪食。
己巳，诏以齐献武王为相国，假黄钺，剑履上殿，入朝不趋，余悉如故。王固让不
受。乙亥，兼尚书右仆射、东南道行台元晏讨元庆和，破走之。二月壬午，以太尉、
咸陽王坦为太傅，以司州牧、西河王忭为太尉。己丑，前南青州刺史大野拔斩樊子
鹄以降，兗州平。戊戌，萧衍司州刺史陈庆之寇豫州，刺史尧雄击走之。三月辛酉，
以司徒高盛为太尉，以司空高昂为司徒，济陰王晖业为司空。齐献武王讨平山胡刘
蠡升，斩之。其子南海王复僭帝号，献武王进击，破擒之，及其弟西海王、皇后、
夫人已下四百人，并逋逃之人二万余户。辛未，以旱故，诏京邑及诸州郡县收瘗骸
骨。是春，高丽、契丹并遣使朝贡。
</p><p>
夏四月，前青州刺史侯渊反，攻掠青齐。癸未，济州刺史蔡俊讨平之。壬辰，
降京师见囚。
</p><p>
五月，大旱，勒城门、殿门及省、府、寺、署、坊门浇人，不简王公，无限日，
得雨乃止。六月，元庆和寇南豫州，刺史尧雄大破之。
</p><p>
秋七月甲戌，封汝南王悦孙绰为琅邪王。八月辛卯，司空、济陰王晖业坐事免。
甲午，发众七万六千人营新宫。九月，齐献武王以治民之官多不奉法，请选朝士清
正者，州别遣一人，问疾苦。丁巳，以开府仪同三司、襄城王旭为司空。冬十有一
月丁未，萧衍将柳仲礼寇荆州，刺史王元击破之。癸丑，祀圆丘。甲寅，阊阖门灾，
龙见并州人家井中。丙寅，诏齐文襄王起家为散骑常侍、骠骑大将军、左光禄大夫、
仪同三司、太原郡开国公，食邑三千户。十有二月壬午，车驾狩于鄴东。甲午，文
武百官，量事各给禄。
</p><p>
三年春正月癸卯朔，飨群臣于前殿。戊申，诏百官举士，举不称才者两免之。
齐献武王袭宝炬西夏州，克之。诏加齐献武王九锡之礼，侍中元子思敦谕，固让乃
止。二月丁未，萧衍光州刺史郝树以州内附。丁酉，诏加齐文襄王使持节、尚书令、
大行台、大都督，以鲜卑、高车酋庶皆隶之。三月甲寅，以开府仪同三司、华山王
鸷为大司马。丁卯，陽夏太守卢公纂据郡南叛，大都督元整破之。
</p><p>
夏四月丁酉，昌乐王诞薨。五月癸卯，赐鳏寡孤独贫穷者衣物各有差。丙辰，
以录尚书事、西河王忭为司州牧。戊辰，大尉高盛薨。六月辛巳，赵郡王谌薨。
</p><p>
秋七月庚子，大赦天下。萧衍夏州刺史田独鞞、颍川防城都督刘鸾庆并以州内
附。八月，并、肆、汾、建四州陨霜，大饥。九月壬寅，以定州刺史侯景兼尚书右
仆射、南道行台，节度诸军南讨。丙辰，陽平人路季礼聚众反。辛酉，御史中尉窦
泰讨平之。冬十有一月戊申，诏尚书可遣使巡检河北流移饥人，邢陉、滏口所经之
处，若有死尸，即为藏掩。勿使灵台枯骨，有感于通梦；广汉露骸，时闻于夜哭。
侯景攻克萧衍楚州，获刺史桓和。十有二月，以并州刺史尉景为太保。辛未，遣使
者板假老人官，百岁已下各有差。壬申大司马、清河王亶薨。丁丑，齐献武王自晋
陽西讨，次于蒲津，司徒公、大都督高敖曹趋上洛，车骑大将军窦泰入自潼关。癸
未，以太傅、咸陽王坦为太师。乙酉，勿吉国遣使朝贡。是岁，高丽国遣使朝贡。
</p><p>
四年春正月，禁十五日相偷戏。窦泰失利自杀。丁巳，高敖曹攻上洛，克之，
擒宝炬骠骑大将军、洛州刺史泉企。以汝陽王暹为录尚书事。
</p><p>
夏四月辛未，迁七帝神主入新庙，大赦天下，内外百官普进一阶。先是，荥陽
人张俭等聚众反于大騩山，通宝炬。壬辰，武卫将军高元盛讨破之。
</p><p>
六月己巳，幸华林园理讼。辛未，诏尚书掩骼埋胾，推录囚徒。壬午，阊阖门
灾。先是，萧衍因益州刺史傅和请通好。秋七月甲辰，遣兼散骑常侍李谐、兼吏部
郎中卢元明、兼通直散骑常侍李鄴使于萧衍。八月，宝炬、宇文黑獭寇陕州，城陷，
刺史李徽伯为黑獭所杀。九月，侍中元子思与其弟子华谋西入，并赐死。闰月乙丑，
卫将军、右光禄大夫蒋天乐谋反，伏诛。禁京师酤酒。
</p><p>
冬十月，以咸陽王坦为录尚书事。壬辰，齐献武王西讨，至沙苑，不克而还。
己酉，宝炬行台宫景寿、都督杨白驹寇洛州，大都督韩延大破之。宝炬又遣其子大
行台元季海、大都督独孤如愿逼洛州，刺史广陽王湛弃城退还。季海、如愿遂据金
墉。颍州长史贺若微执刺史田迅西叛，引宝炬都督梁回据城。宝炬又遣其都督赵继
宗、右丞韦孝宽等攻陷豫州。十有一月丙子，以骠骑大将军、仪同三司万俟普为太
尉。十有二月甲寅，萧衍遣使朝贡。河间人邢摩纳、范陽人卢仲礼等各聚众反。是
岁，高丽、蠕蠕国并遣使朝贡。
</p><p>
元象元年春正月，有巨象自至?易郡陂中，南兗州获送于鄴。丁卯，大赦，改
元。大都督贺拔仁攻宝炬南汾州。己卯，拔之，擒其刺史韦子粲。行台任祥率豫州
刺史尧雄等与大行台侯景、司徒高敖曹、大都督万俟受洛干等于北豫相会，俱讨颍
州。梁回等弃城遁走。颍州平。二月，豫州刺史尧雄攻扬州，拔之，擒宝炬义州刺
史韩显、扬州长史丘岳，送京师。丙辰，遣兼散骑常侍郑伯猷使于萧衍。三月，齐
献武王固请解大丞相，诏从之。
</p><p>
夏四月庚寅，曲赦畿内。壬辰，齐献武王还晋陽，请开酒禁。六月壬辰，帝幸
华林都堂听讼。是夏，山东大水，虾蟆鸣于树上。
</p><p>
秋七月乙亥，高丽国遣使朝贡。行台侯景、司徒公高敖曹围宝炬将独孤如愿于
金墉，宝炬、宇文黑獭并来赴救。大都督库狄于率诸将前驱，齐献武王总众继进。
八月辛卯，战于河陰，大破之。斩其大都督、仪同三司寇洛生等二十余人，俘获数
万。司徒公高敖曹、大都督李猛、宋显并战没。宝炬留其将长孙子彦守金墉。壬辰，
齐献武王济河，子彦弃城走。九月，大都督贺拔仁击邢摩纳、卢仲礼等，破平之。
</p><p>
冬十月，萧衍遣使朝贡。十有一月庚寅，遣陆操使于萧衍。齐献武王来朝。十
有二月甲辰，还晋陽。
</p><p>
兴和元年春正月辛酉，以尚书令孙腾为司徒。三月甲寅朔，封常山郡王劭第二
子曜为陈郡王。夏五月，齐文襄王来朝。甲戌，立皇后高氏。乙亥，大赦天下。是
月，高丽国遣使朝贡。六月乙酉，以尚书左仆射司马子如为山东黜陟大使，寻为东
北道大行台，差选勇士。庚寅，前颍州刺史奚思业为河南大使，简发勇士。丁酉，
萧衍遣使朝贡。戊申，开府仪同三司、汝陽王暹薨。
</p><p>
秋七月丁丑，诏以齐献武王为相国、录尚书事、大行台。固辞相国。八月壬辰，
兼散骑常侍王元景、兼通直散骑常侍魏收使于萧衍。九月甲子，发畿内民夫十万人
城鄴城，四十日罢。辛未，曲赦畿内死罪以下各有差。冬十有一月癸亥，以新宫成，
大赦天下，改元。八十以上赐绫帽及杖，七十以上赐帛，及有疾废者赐粟帛。筑城
之夫，给复一年。
</p><p>
二年春正月壬申，以太保尉景为太傅，以骠骑大将军、开府仪同三司库狄于为
太保。丁丑，徒御新宫，大赦，内外百官普进一阶，营构主将别优一阶。三月己卯，
萧衍遣使朝贡。夏五月己酉，西魏行台宫延和、陕州刺史宫元庆率户内属，置之河
北。新附赈廪各有差。壬子，遣兼散骑常侍李象使于萧衍。闰月己丑，封皇兄景植
为宜陽王，皇弟威为清河王，谦为颍川王。六月壬子，大司马华山王鸷薨。
</p><p>
冬十月丁未，萧衍遣使朝贡。十有二月乙卯，遣兼散骑常侍崔长谦使于萧衍。
是岁，蠕蠕、高丽、勿吉国并遣使朝贡。
</p><p>
三年春二月甲辰，阿至罗出吐拔那浑大率部来降。三月己酉，梁州人公孙贵宾
聚众反，自号大王。陽夏镇将讨擒之。
</p><p>
夏四月戊申，阿至罗国主融伏罗越居子去宾来降，封为高车王。六月乙丑，萧
衍遣使朝贡。
</p><p>
秋七月，齐文襄王如晋陽。己卯，宜陽王景植薨。八月甲子，遣兼散骑常侍李
骞使于萧衍。
</p><p>
冬十月癸卯，齐文襄王自晋陽来朝。先是，诏文襄王与群臣于麟趾阁议定新制，
甲寅，班于天下。己巳，发夫五万人筑漳滨堰，三十五日罢。癸亥，车驾狩于西山。
十有一月戊寅，还宫。丙戌，以开府仪同三司、彭城王韶为太尉，以度支尚书胡僧
敬为司空。是岁，蠕蠕、高丽、勿吉国并遣使朝贡。
</p><p>
四年春正月丙辰，萧衍遣使朝贡。夏四月丙寅，遣兼散骑常侍李绘使于萧衍。
乙酉，以侍中、广陽王湛为太尉，以尚书右仆射高隆之为司徒，以太尉、彭城王韶
为录尚书事。丁亥，太傅尉景坐事降为骠骑大将军、开府仪同三司。辛卯，以太保
库狄于为太傅，以领军将军娄昭为大司马，封祖裔为尚书右仆射。
</p><p>
五月辛巳，齐献武王来朝，请令百官月一面敷政事，明扬仄陋，纳谏屏邪，亲
理狱讼，褒黜勤怠；牧守有愆，节级相坐；椒掖之内，进御以序；后园鹰犬，悉皆
放弃。六月，还晋陽。丙申，复前侍中、乐浪王忠爵。丁酉，复陈留王景皓、常山
王绍宗、高密王永业爵。秋八月庚戌，以开府仪同三司、吏部尚书侯景为兼尚书仆
射、河南行台，随机讨防。
</p><p>
冬十月甲寅，萧衍遣使朝贡。齐献武王围宝炬玉壁。十有一月壬午，班师。骠
骑大将军、开府仪同三司、青州刺史、西河王忭薨。十有二月辛亥，遣兼散骑常侍
陽斐使于萧衍。是岁，蠕蠕、高丽、吐谷浑国并遣使朝贡。
</p><p>
武定元年春正月壬戌朔，大赦天下，改元。己巳，车驾搜于邯郸之西山；癸酉，
还宫。二月壬申，北豫州刺史高仲密据虎牢西叛。三月，宝炬遣其子突与宇文黑獭
率众来援仲密。庚子，围河桥南城。丙午，帝亲纳讼。戊申，齐献武王讨黑獭，战
于邙山，大破之，擒宝炬兄子临洮王森，蜀郡王荣宗，江夏王升，钜鹿王阐，谯郡
王亮，骠骑大将军、仪同三司、太子詹事赵善，督将参僚等四百余人，俘斩六万余，
甲仗牛马不可胜数。豫洛二州平。齐献武王追奔至恆农而还。
</p><p>
夏四月，封彭城王韶弟袭为武安王。五月壬辰，以克复虎牢，降天下死罪以下
囚。乙未，以吏部尚书侯景为司空。六月乙亥，萧衍遣使朝贡。戊寅，封前员外散
骑侍郎元长春为南郡王。秋八月乙未，以汾州刺史斛律金为大司马。壬午，遣兼散
骑常侍李浑使于萧衍。是月，齐献武王召夫五万于肆州北山筑城，西自马陵戍，东
至土隥。四十日罢。冬十有一月甲午，车驾狩于西山。乙巳，还宫。是岁，吐谷浑、
高丽、蠕蠕国并遣使朝贡。
</p><p>
二年春正月，地豆于国遣使朝贡。二月丁卯，徐州人刘乌黑聚众反。遣行台慕
容绍宗讨平之。三月，萧衍遣使朝贡。以旱故，宥死罪以下囚。丙午，以开府仪同
三司孙腾为太保。壬子，以齐文襄王为大将军，领侍中，其文武职事、赏罚众典，
询禀之。中书监元弼为录尚书，左仆射司马子如为尚书令，以今上为右仆射。
</p><p>
夏四月，室韦国遣使朝贡。五月甲午，遣散骑常侍御季景使于萧衍。丁酉，太
尉、广陽王湛薨。秋八月癸酉，尚书令司马子如坐事免。九月甲申，以开府仪同三
司、济陰王晖业为太尉。太师、咸陽王坦坐事免，以王还第。
</p><p>
冬十月丁巳，太保孙腾、大司马高隆之各为括户大使，凡获逃户六十余万。十
有一月，西河地陷，有火出。甲申，以司徒高隆之为尚书令，以前大司马娄昭为司
徒。齐文襄王如晋陽。庚子，车驾有事于圜丘。辛丑，萧衍遣使朝贡。壬寅，齐文
襄王从献武王讨山胡，破之，俘获一万余户，分配诸州。是岁，吐谷浑、高丽、蠕
蠕、勿吉国并遣使朝贡。
</p><p>
三年春正月丙申，遣兼散骑常侍李奖使于萧衍。丁未，齐献武王请于并州置晋
陽宫，以处配没之口。二月庚申，吐谷浑国奉其从妹以备后庭，纳为容华嫔。夏五
月甲辰，大赦天下。
</p><p>
秋七月庚子，萧衍遣使朝贡。
</p><p>
冬十月，遣中书舍人尉瑾使于萧衍。乙未，齐献武王请邙山之俘，释其桎梏，
配以人间寡妇。十有二月，以司空侯景为司徒，以中书令韩轨为司空。戊子，以太
保孙腾为录尚书事。是岁，高丽、吐谷浑、蠕蠕国并遣使朝贡。
</p><p>
四年夏五月壬寅，萧衍遣使朝贡。六月庚子，以司徒侯景为河南大行台，应机
讨防。
</p><p>
秋七月壬寅，遣兼散骑常侍元廓使于萧衍。八月，移洛陽汉魏《石经》于鄴。
齐献武王自鄴帅众西伐，文襄王会于晋州。九月，围玉壁以挑之，宝炬、黑獭不敢
应。冬十有一月，齐献武王有疾，班师。文襄王如晋陽。是岁，室韦、勿吉、地豆
于、高丽、蠕蠕国，并遣使朝贡。
</p><p>
五年春正月丙午，齐献武王薨于晋陽，秘不发丧。辛亥，司徒侯景反，颍州刺
史司马世云以城应之。景入据颍城，诱执豫州刺史高元成、襄州刺史李密、广州刺
史暴显等。遣司空韩轨，骠骑大将军、仪同三司贺拔胜、可朱浑道元，左卫将军刘
丰等帅众讨之。景乃遣使降于宝炬，请师救援。宝炬遣其将李景和、王思政帅骑赴
之。思政等入据颍川，景乃出走豫州。乙丑，萧衍遣使朝贡。二月，侯景复背宝炬，
归于萧衍。衍署景河南大将军，承制。
</p><p>
夏四月壬申，大将军齐文襄王来朝。甲午，遣兼散骑常侍李纬使于萧衍。五月
丁酉朔，大赦天下。戊戌，以尚书右仆射、襄城王旭为太尉。甲辰，以太原公今上
为尚书令，领中书监，余如故，询以政事。以青州刺史尉景为大司马，以开府仪同
三司库狄于为太师，以录尚书事孙腾为太傅，以汾州刺史贺仁为太保，以司空韩轨
为司徒，以领军将军可朱浑道元为司空，以司徒高隆之录尚书事，以除州刺史慕容
绍宗为尚书左仆射，高陽王斌为右仆射。戊午，大司马尉景薨。六月，司徒韩轨、
司空可朱浑道元等自颍州班师。乙酉，帝为齐献武王举哀于东堂，服缌缞。诏尚书
右仆射、高陽王斌兼大鸿胪卿，赴晋陽监护丧事；太尉、襄城王旭兼尚书令，奉诏
宣慰。
</p><p>
秋七月戊戌，诏赠王假黄钺、使持节、相国、都督中外诸军事、齐王玺绂，辒
辌车、黄屋、左纛、前后羽葆、鼓吹、轻车介士，兼备九锡之礼，谥曰献武王。以
齐文襄王为使持节、大丞相、都督中外诸军事、录尚书事、大行台、勃海王。壬寅，
诏王摄理军国，遣中使敦谕。八月，齐文襄王入朝，固辞丞相，诏复授大将军，余
如故。甲申，葬齐献武王于鄴城西北，车驾祖于漳滨。九月，齐文襄王还晋陽。辛
酉，萧衍遣其兄子贞陽侯渊明帅众寇徐州，堰泗水于寒山，灌彭城，以应侯景。
</p><p>
冬十月乙酉，以尚书左仆射慕容绍宗为东南道行台，与骠骑大将军、仪同三司、
大都督高岳，潘相乐讨渊明。十有一月，大破之，擒渊明及其二子瑀、道，将帅二
百余人，俘斩五万级，冻乏赴水死者不可胜数。十有二月乙亥，萧渊明至阙，帝御
阊阖门让而宥之。岳等回师讨侯景。是岁，高丽、勿吉国并遣使朝贡。
</p><p>
六年春正月己亥，大都督高岳等于涡陽大破侯景，俘斩五万余人，其余溺死于
涡水，水为之不流。景走淮南。己未，齐文襄王来朝，请以寒山获士赐百官及督将
等，各有差。二月己卯，萧衍遣使款阙乞和，并修书吊齐文襄王。文襄王还晋陽。
三月癸巳，以太尉、襄城王旭为大司马，以开府仪同三司高岳为太尉。辛亥，以冬
春亢旱，赦罪人各有差。
</p><p>
夏四月甲子，吏部令史张永和、青州人崔阔等伪假人官，事觉，纠检，首者六
万余人。秋八月甲戌，以尚书左仆射慕容绍宗为大行台，与太尉高岳、司徒韩轨、
大都督刘丰等讨王思政于颍川，引洧水灌其城。九月乙酉，萧衍遣使朝贡。
</p><p>
冬十月戊申，侯景济江，推萧衍弟子临贺王正德为主，以攻建业。是岁，高丽、
室韦、蠕蠕、吐谷浑国并遣使朝贡。
</p><p>
七年春正月戊辰，萧衍弟子北徐州刺史、封山侯萧正表以钟离内属，封兰陵郡
开国公、吴郡王。三月丁卯，侯景克建业，还以萧衍为主。衍弟子北兗州刺史、定
襄侯萧祗，相谭侯萧退来降。衍江北郡国皆内属。
</p><p>
夏四月，大行台慕容绍宗、大都督刘丰遇暴风，溺水死。甲辰，诏以齐文襄王
为相国、齐王，绿綟绶，赞拜不名，入朝不趋，剑履上殿，食冀州之勃海、长乐、
安德、武邑，瀛州之河间五郡，邑十五万户，余如故。王固让。是月，侯景杀萧衍，
立子纲为主。五月，齐文襄王师众自鄴赴颍川。六月丙申，克颍州，擒宝炬大将军、
尚书左仆射、东道大行台、太原郡开国公王思政，颍州刺史皇甫僧显等，及战士一
万余人，男女数万口。齐文襄王遂如洛州。
</p><p>
秋七月，齐文襄王至自南讨，请宥思政之罪。八月辛卯，诏立皇子长仁为皇太
子。齐文襄王薨于第，秘不发丧。癸巳，大赦天下，内外百官并加二级。甲午，齐
王如晋陽。
</p><p>
冬十月癸未，以开府仪同三司、咸陽王坦为太傅。甲午，以开府仪同三司潘相
乐为司空。十有二月甲辰，吴郡王萧正表薨。己酉，以并州刺史彭乐为司徒。是岁，
蠕蠕、地豆于、室韦、高丽、吐谷浑国并遣使朝贡。
</p><p>
八年春正月辛酉，帝为齐文襄王举哀于东堂。丁卯，诏赠齐文襄王假黄钺、使
持节、相国、都督中外诸军事、齐王玺绶，辒辌车、黄屋、左纛、前后部羽葆、鼓
吹、轻车介士，备九锡之礼，谥曰文襄王。戊辰，诏齐王为使持节、丞相、都督中
外诸军事、录尚书事、大行台、齐郡王，食邑一万户。甲戌，地豆于、契丹国并遣
使朝贡。二月甲申，葬齐文襄王，车驾祖于漳滨。庚寅，以尚书令高隆之为太保。
三月庚申，进齐郡王爵为齐王。
</p><p>
夏四月乙巳，蠕蠕遣使朝贡。五月甲寅，诏齐王为相国，总百揆，封冀州之勃
海、长乐、安德、武邑，瀛州之河间、高陽、章武，定州之中山、常山、博陵十郡，
二十万户，备九锡之礼；以齐国太妃为王太后，王妃为王后。丙辰，诏归帝位于齐
国，即日逊于别宫。
</p><p>
齐天保元年五月己未，封帝为中山王，邑一万户；上书不称臣，答不称诏，载
天子旌旗，行魏正朔，乘五时副车；封王诸子为县公，邑各一千户；奉绢三万匹，
钱一千万，粟二万石，奴婢三百人，水碾一具，田百顷，园一所；于中山国立魏宗
庙。二年十二月己酉，中山王殂，时年二十八。三年二月，奉谥曰孝静皇帝，葬于
漳西山岗。其后发之，陵崩，死者六十人。
</p><p>
帝好文学，美容仪。力能挟石师子以逾墙，射无不中。嘉辰宴会，多命郡臣赋
诗，从容沉雅，有孝文风。齐文襄王嗣事，甚忌焉，以大将军中兵参军崔季舒为中
书黄门侍郎，令监察动静，小大皆令季舒知。文襄与季舒书曰：“痴人复何似？痴
势小差未？”帝尝与猎于鄴东，驰逐如飞。监卫都督乌那罗受工伐从后呼帝曰：
“天子莫走马，大将军怒。”文襄尝侍饮，大举觞曰：“臣澄劝陛下酒。”帝不悦，
曰：“自古无不亡之国，朕亦何用此活！”文襄怒曰：“朕！朕！狈脚朕！”文襄
使季舒殴帝三拳，奋衣而出。明日，文襄使季舒劳帝，帝亦谢焉。赐绢，季舒未敢
受，以启文襄，文襄使取一段。帝束百匹以与之，曰：“亦一段耳！”帝不堪忧辱，
咏谢灵运诗曰：“韩亡子房奋，秦帝鲁连耻。本自江海人，忠义动君子。”常侍侍
讲荀济知帝意，乃与华山王大器、元瑾密谋，于宫内为山，而作地道向北城。至千
秋门，门者觉地下响动，以告文襄。文襄勒兵入宫，曰：“陛下何意反邪！臣父子
功存社稷，何负陛下邪！”将杀诸妃嫔。帝正色曰：“王自欲反，何关于我？我尚
不惜身，何况妃嫔！”文襄下床叩头，大啼谢罪。于是酣饮，夜久乃出。居三日，
幽帝于含章堂，大器、瑾等皆见烹于市。及将禅位于文宣，襄城王旭及司徒潘相乐、
侍中张亮、黄门郎赵彦琛等求入奏事。帝在昭陽殿见之。旭曰：“五行递运，有始
有终。齐王圣德钦明，万姓归仰。臣等昧死闻奏，愿陛下则尧禅舜。”帝便敛容答
曰：“此事推挹已久，谨当逊避。”又云：“若尔，须作诏书。”侍郎崔劭、裴让
之奏云：“诏已作讫。”即付杨愔，进于帝，凡十条。书讫，帝曰：“将安朕何所？
复若为而去？”杨愔对曰：“在北城别有馆宇，还备法驾，依常仗卫而去。”帝乃
下御座，步就东廊，口咏范尉宗《后汉书赞》云：“献生不辰，身播国屯。终我四
百，永作虞宾。”所司奏请发，帝曰：“古人念遗簪弊履，欲与六宫别，可乎？”
高隆之曰：“今天下犹陛下之天下，况在后宫。”乃与夫人妃嫔已下诀，莫不欷歔
掩涕。嫔赵国李氏诵陈思王诗云：“王其爱玉体，俱享黄发期。”皇后已下皆哭。
直长赵德以故犊车一乘候于东上阁。帝上车，德超上车持帝。帝肘之曰：“朕畏天
顺人，授位相国，何物奴，敢逼人！”赵德尚不下。及出云龙门，王公百僚衣冠拜
辞。帝曰：“今日不减常道乡公、汉献帝。”众皆悲怆，高隆之泣洒。遂入北城下
司马子如南宅。及文宣行幸，常以帝自随。帝后封太原公主，常为帝尝食以护视焉。
竟遇酖而崩。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/weishu/87862.html' class='pagedaohang'>【上一篇】<i>:列传第一 皇后列传</i></a></span><span class="tomenu"><a href="https://ChineseBooks.github.io/shishu/weishu/" title="魏书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/weishu/87860.html' class='pagedaohang'>【下一篇】<i>：帝纪第十一 前废帝广陵王 后废帝 安定王〓出帝平阳王</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>