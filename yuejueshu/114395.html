<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>越绝书_越绝卷第八</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/yuejueshu/">越绝书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/yuejueshu/'>越绝书</a> > </div>
<div class="kind">
  <h1 class="h11">越绝卷第八</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuejueshu/114396.html' class='pagedaohang'>【上一篇】<i>:越绝卷第九</i></a></span><span class="tomenu"><a href="https://ChineseBooks.github.io/shishu/yuejueshu/" title="越绝书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuejueshu/114394.html' class='pagedaohang'>【下一篇】<i>：越绝卷第七</i></a></span>
</ul>
<div class="articleContent" id="articleContent"> <p>越绝外传记地传第十 </p><p>昔者，越之先君无余，乃禹之世，别封于越，以守禹冢。问天地之道，万物之纪，莫失其本。神农尝百草、水土甘苦，黄帝造衣裳，后稷产穑，制器械，人事备矣。畴粪桑麻，播种五谷，必以手足。大越海滨之民，独以鸟田，小大有差，进退有行，莫将自使，其故何也？曰：禹始也，忧民救水，到大越，上茅山，大会计，爵有德，封有功，更名茅山曰会稽。及其王也，巡狩大越，见耆老，纳诗书，审铨衡，平斗斛。因病亡死，葬会稽。苇椁桐棺，穿圹七尺，上无漏泄，下无即水。坛高三尺，土阶三等，延袤一亩。尚以为居之者乐，为之者苦，无以报民功，教民鸟田，一盛一衰。当禹之时，舜死苍梧，象为民田也。禹至此者，亦有因矣，亦覆釜也。覆釜者，州土也，填德也。禹美而告至焉。禹知时晏岁暮，年加申酉，求书其下，祠白马。禹井，井者法也。以为禹葬以法度，不烦人众。 </p><p>无余初封大越，都秦余望南，千有余岁而至句践。句践徙治山北，引属东海，内、外越别封削焉。句践伐吴，霸关东，徙琅玡，起观台，台周七里，以望东海。死士八千人，戈船三百艘。居无几，躬求贤圣。孔子从弟子七十人，奉先王雅琴，治礼往奏。句践乃身被赐夷之甲，带步光之剑，杖物卢之矛，出死士三百人，为阵关下。孔子有顷姚稽到越。越王曰：“唯唯。夫子何以教之？”孔子对曰：“丘能述五帝三王之道，故奉雅琴至大王所。”句践喟然叹曰：“夫越性脆而愚，水行而山处，以船为车，以楫为马，往若飘风，去则难从，锐兵任死，越之常性也。夫子异则不可。”于是孔子辞，弟子莫能从乎。 </p><p>越王夫镡以上至无余，久远，世不可纪也。夫镡子允常。允常子句践，大霸称王，徙琅玡，都也。句践子与夷，时霸。与夷子子翁，时霸。子翁子不扬，时霸。不扬子无疆，时霸，伐楚，威王灭无疆。无疆子之侯，窃自立为君长。之侯子尊，时君长。尊子亲，失众，楚伐之，走南山。亲以上至句践，凡八君，都琅玡二百二十四岁。无疆以上，霸，称王。之侯以下微弱，称君长。 </p><p>句践小城，山陰城也。周二里二百二十三步，陆门四，水门一。今仓库是其宫台处也。周六百二十步，柱长三丈五尺三寸，霤高丈六尺。宫有百户，高丈二尺五寸。大城周二十里七十二步，不筑北面。而灭吴，徙治姑胥台。 </p><p>山陰大城者，范蠡所筑治也，今传谓之蠡城。陆门三，水门三，决西北，亦有事。到始建国时，蠡城尽。 </p><p>稷山者，句践斋戒台也。 </p><p>筷山者，句践起怪游台也。东南司马门，因以照龟。又仰望天气，观天怪也。高四十六丈五尺二寸，周五百三十二步，今东武里。一曰怪山。怪山者，往古一夜 自来，民怪之，故谓怪山。 </p><p>驾台，周六百步，今安城里。 </p><p>离台，周五百六十步，今淮陽里丘。 </p><p>美人宫，周五百九十步，陆门二，水门一，今北坛利里丘土城，句践所习 教美女 西施、郑旦宫台也。女出于苎萝山，欲献于吴，自谓东垂僻陋，恐女朴鄙，故近大道居。去县五里。 </p><p>乐野者，越之弋猎处，大乐，故谓乐野。其山上石室，句践所休谋也。去县七里。 </p><p>中宿台马丘，周六百步，今高平里丘。 </p><p>东郭外南小城者，句践冰室，去县三里。 </p><p>句践之出入也，齐于稷山，往从田里，去从北郭门。照龟龟山，更驾台，驰于离丘，游于美人宫，兴乐中宿，过历马丘。射于乐野之衢，走犬若耶，休谋石室，食于冰厨。领功铨土，已作昌土台。藏其形，隐其情。一曰：冰室者，所以备膳羞也。 </p><p>浦陽者，句践军败失众，懑于此。去县五十里。 </p><p>夫山者，句践绝粮，困也。其山上大冢，句践庶子冢也。去县十五里。 </p><p>句践与吴战于浙江 之上，石买为将。耆老、壮长进谏曰：“夫石买，人与为怨，家与为仇，贪而好利，细人也，无长策。王而用之，国必不遂。”王不听，遂遣之。石买发，行至浙江 上，斩杀无罪，欲专威服军中，动摇将率，独专其权。士众恐惧，人不自聊。兵法曰：“视民如婴儿，故可与赴深溪。”士众鱼烂而买不知，尚犹峻法隆刑。子胥独见可夺之证，变为奇谋，或北或南，夜举火击鼓，画陈诈兵，越师溃坠，政令不行，背叛乖离。还报其王，王杀买，谢其师，号声闻吴。吴王恐惧，子胥私喜：“越军败矣。胥闻之，狐之将杀，噆唇吸齿。今越句践其已败矣，君王安意，越易兼也。 ”使人入问之，越师请降，子胥不听。越栖于会稽之山，吴退而围之。句践喟然用种、蠡计，转死为霸。一人之身，吉凶更至。盛衰存亡，在于用臣。治道万端，要在得贤。越栖于会稽日，行成于吴，吴引兵而去。句践将降，西至浙江 ，待诏入吴，故有鸡鸣墟。其入辞曰： “亡臣孤句践，故将士众，入为臣虏。民可得使，地可得有。”吴王许之。子胥大怒，目若夜光，声若哮虎： “此越未战而服，天以赐吴，其逆天乎？臣唯君王急剬之。”吴王不听，遂许之浙江 是也。 </p><p>陽城里者，范蠡城也。西至水路，水门一，陆门二。 </p><p>北陽里城，大夫种城也，取土西山以济之。径百九十四步。或为南安。 </p><p>净陽里者，外越赐义也。处里门，美以练塘田。 </p><p>安城里高库者，句践伐吴，禽夫差，以为胜兵，筑库高阁之。周二百三十步，今安城里。 </p><p>渴禹宗庙，在小城南门外大城内。禹稷在庙西，今南里。 </p><p>独山大冢者，句践自治以为冢。徙琅玡，冢不成。去县九里。 </p><p>麻林山，一名多山。句践欲伐吴，种麻以为弓弦，使齐人守之，越谓齐人“多”，故曰麻林多，以防吴。以山下田封功臣。去县一十二里。 </p><p>会稽山上城者，句践与吴战，大败，栖其中。因以下为目鱼池，其利不租。 </p><p>会稽山北城者，子胥浮兵以守城是也。 </p><p>若耶大冢者，句践所徙葬先君夫镡冢也，去县二十五里。 </p><p>攫山者，句践罢吴，种葛，使越女织治葛布，献于吴王夫差。去县七里。 </p><p>棵中山者，越铜官之山也，越人谓之铜姑渎。长二百五十步，去县二十五里。 </p><p>净中大塘者，句践治以为义田，为肥饶，谓之富中。去县二十里二十二步。 </p><p>犬山者，句践罢吴，畜犬猎南山白鹿，欲得献吴，神不可得，故曰犬山。其高为犬亭。去县二十五里。 </p><p>白鹿山，在犬山之南，去县二十九里。 </p><p>鸡山、豕山者，句践以畜鸡豕，将伐吴，以食士也。鸡山在锡山南，去县五十里。豕山在民山西，去县六十三里。洹江 以来属越。疑豕山在余暨界中。 </p><p>练塘者，句践时采钖山为炭，称“炭聚”，载从炭渎至练塘，各因事名之。去县五十里。 </p><p>木客大冢者，句践父允常冢也。初徙琅玡，使楼船卒二千八百人伐松柏以为桴，故曰木客。去县十五里。一曰句践伐善材，文刻献于吴，故曰木客。 </p><p>抠渎者，句践工官也。去县十四里。 </p><p>苦竹城者，句践伐吴还，封范蠡子也。其僻居，径六十步。因为民治田，塘长千五百三十三步。其冢名土山。范蠡苦勤功笃，故封其子于是，去县十八里。 </p><p>北郭外路南溪北城者，句践筑鼓钟宫也，去县七里。其邑为龚钱。 </p><p>舟室者，句践船宫也，去县五十里。 </p><p>民西大冢者，句践客秦伊善照龟者冢也，因名冢为秦伊山。 </p><p>射浦者，句践教习 兵处也。今射浦去县五里。射卒陈音死，葬民西，故曰陈音山。 </p><p>种山者，句践所葬大夫种也。楼船卒二千人，钧足羡，葬之三蓬下。种将死，自策：“后有贤者，百年而至，置我三蓬，自章后世。”句践葬之，食传三贤。 </p><p>巫里，句践所徙巫为一里，去县二十五里。其亭祠今为和公群社稷墟。 </p><p>巫山者，越●，神巫之官也，死葬其上，去县十三里许。 </p><p>六山者，句践铸铜，铸铜不烁，埋之东阪，其上马箠。句践遣使者取于南社，徙种六山，饰治为马箠，献之吴。去县三十五里。 </p><p>江 东中巫葬者，越神巫无杜子孙也。死，句践于中江 而葬之。巫神，欲使覆祸吴人船。去县三十里。 </p><p>石塘者，越所害军船也。塘广六十五步，长三百五十三步。去县四十里。 </p><p>防坞者，越所以遏吴军也。去县四十里。 </p><p>杭坞者，句践杭也。二百石长买卒七士人，度之会夷。去县四十里。 </p><p>涂山者，禹所取妻之山也，去县五十里。 </p><p>朱余者，越盐官也。越人谓盐曰“余”。去县三十五里。 </p><p>句践已灭吴，使吴人筑吴塘，东西千步，名辟首。后因以为名曰塘。 </p><p>独妇山者，句践将伐吴，徙寡妇 致独山上，以为死士示，得专一也。去县四十里。后说之者，盖句践所以游军士也。 </p><p>马嗥者，吴伐越，道逢大风，车败马失，骑士堕死，疋马啼嗥，事见吴史。 </p><p>浙江 南路西城者，范蠡敦兵城也。其陵固可守，故谓之固陵。所以然者，以其大船军所置也。 </p><p>山陰古故陆道，出东郭，随直渎陽春亭。山陰故水道，出东郭，从郡陽春亭。去县五十里。 </p><p>语儿乡，故越界，名曰就李。吴疆越地以为战地，至于柴辟亭。 </p><p>女陽亭者，句践入官于吴，夫人从，道产女此亭，养于李乡，句践胜吴，更名女陽，更就李为语儿乡。 </p><p>吴王夫差伐越，有其邦，句践服为臣。三年，吴王复还封句践于越，东西百里，北乡臣事吴，东为右，西为左。大越故界，浙江 至就李，南姑末、写干。 </p><p>觐乡北有武原。武原，今海盐。姑末，今大末。写干，今属豫章。 </p><p>自无余初封于越以来，传闻越王子孙，在丹陽皋乡，更姓梅，梅里是也。 </p><p>自秦以来，至秦元王不绝年。元王立二十年，平王立二十三年，惠文王立二十七年，武王立四年，昭襄王亦立五十六年，而灭周赧王，周绝于此。孝文王立一年，庄襄王更号太上皇帝，立三年，秦始皇帝立三十七年，号曰赵政，政，赵外孙，胡 亥立二年，子婴立六月。秦元王至子婴，凡十王，百七十岁。汉高帝灭之，治咸陽，壹天下。 </p><p>政使将魏舍、内史教攻韩，得韩王安。政使将王贲攻魏，得魏王歇。政使将王涉攻赵，得赵王尚。政使将王贲攻楚，得楚王成。政使将史敖攻燕，得燕王喜。政使将王涉攻齐，得齐王建。政更号为秦始皇帝，以其三十七年，东游之会稽，道度牛渚，奏东安，东安，今富春。丹陽，溧陽，鄣故，余杭轲亭南。东奏槿头，道度诸暨、大越。以正月甲戌到大越，留舍都亭。取钱塘浙江 “岑石”。石长丈四尺，南北面广六尺，东面广四尺，西面广尺六寸，刻文立于越栋山上，其道九曲，去县二十一里。是时，徙大越民置余杭伊攻□故鄣。因徙天下有罪适吏民，置海南故大越处，以备东海外越。乃更名大越曰山陰。已去，奏诸暨、钱塘，因奏吴。上姑苏台，则治射防于宅亭、贾亭北。年至灵，不射，去，奏曲阿、句容，度牛渚，西到咸陽，崩。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuejueshu/114396.html' class='pagedaohang'>【上一篇】<i>:越绝卷第九</i></a></span><span class="tomenu"><a href="https://ChineseBooks.github.io/shishu/yuejueshu/" title="越绝书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuejueshu/114394.html' class='pagedaohang'>【下一篇】<i>：越绝卷第七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>