<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百五十四 【宋纪一百五十四】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百五十四 【宋纪一百五十四】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86665.html' class='pagedaohang'>【上一篇】<i>:卷第一百五十五 【宋纪一百五十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86663.html' class='pagedaohang'>【下一篇】<i>：卷第一百五十三 【宋纪一百五十三】</i></a></span>
</ul>
<div class="articleContent" id="articleContent"> <p>
起旃蒙单阏正月，尽强圉大荒落十二月，
凡三年。

</p><p>
讳扩，光宗第二子，母曰慈懿皇后李氏。光宗为恭王，慈懿梦日坠于庭，以手
承之，已而有娠，乾道四年十月丙午，生帝于王邸。五年五月，赐今名。淳熙五年
十月，封英国公。七年二月，初就傅。十二年三月，封平陽郡王。十六年三月，光
宗受禅，三月，进封嘉王。

</p><p>
○宁宗法天备道纯德茂功仁文哲武圣睿恭孝皇帝庆元元年（金明昌六年）
</p><p>
正月，丁巳朔，蠲两淮租税。旋蠲台、严、湖三州贫民身丁折帛钱一年。
</p><p>
辛卯，金敕有司给天水郡公家属田宅。
</p><p>
壬辰，金主如春水。
</p><p>
壬寅，黎州蛮寇安静寨，义勇军正将杨师杰及将佐王全等战却之。寻以师杰充
成都府路兵马都监。
</p><p>
辛亥，金主谕参知政事胥持国曰：“河上役夫聚居，恐生疾疫，可廪医护视之。”
</p><p>
二月，丁巳朔，诏两淮诸州劝民耕垦荒田。
</p><p>
金敕有司，行宫侧及猎所，有农者弗禁。
</p><p>
己未，金始祭高禖。
</p><p>
壬戌，诏嗣秀王伯圭赞拜不名。
</p><p>
庚午，金主还都。
</p><p>
丁丑，金京师地震，大雨雹，昼晦，震应天门右鸱尾。
</p><p>
戊寅，右丞相赵汝愚罢。初，韩侂胄欲逐汝愚而难其名，京镗曰：“彼宗姓也，
诬以谋危社稷，则一网打尽矣。”侂胄然之，以秘书监李沐有怨于汝愚，引为右正
言，使奏汝愚以同姓居相位，将不利于社稷。汝愚出浙江亭待罪，遂以观文殿大学
士出知福州。
</p><p>
甲申，谢深甫等论汝愚冒居相位，今既罢免，不当加以书殿隆名，帅籓重寄，
乃命提举洞霄宫。
</p><p>
直学士院郑湜草制，有云：“顷我家之多难，赖硕辅之精忠。持危定倾，安社
稷以为悦；任公竭节，利国家无不为。”坐无贬祠，亦免官。
</p><p>
兵部侍郎章颖侍经帏，帝曰：“谏官有言赵汝愚者，卿等谓何？”同列漫无可
否。颖言：“天地变迁，人情危疑，加以敌人嫚侮，国势未安，未可轻退大臣。愿
降诏宣谕汝愚，毋听其去。颖遂以汝愚党罢。
</p><p>
国子祭酒李祥言：“去岁寿皇崩，两宫隔绝，中外汹汹，留正弃宰相而去，官
僚几欲解散，居丧无主，国命如发。汝愚不畏灭族，决策立陛下，风尘不摇，天下
复安，社稷之臣也。奈何无念功至意，使精忠臣节，怫郁黯闇，何以示后世？”知
临安府徐谊，素为汝愚所器，凡有政务，多咨访之，谊随副裨助，不避形迹。又尝
劝汝愚早退及预防侂胄之奸，侂胄尤怨之。及是与国子博士杨简，亦抗论留汝愚；
李沐劾为党，皆斥之。
</p><p>
时余端礼在枢府，与汝愚同心辅政，汝愚尝曰：“士论未一，非余处恭不能任。”
及汝愚被逐，端礼不能救，但长吁而已。处恭，端礼字也。
</p><p>
三月，丙戌朔，日有食之。
</p><p>
甲午，金以翰林直学士富珠哩子元为右司谏，监察御史田仲礼为左拾遗，翰林
修撰布萨额尔克兼右拾遗。谕曰：“国家设置谏官，非取虚名，盖责实效，庶几有
所裨益。卿等皆朝廷选擢，宜直言无隐。路鐸左迁，本以它罪，卿等勿以被责，遂
畏避不敢言！”
</p><p>
癸丑，诏侍从、台谏、两省集议江南沿江诸州行铁钱利害。
</p><p>
夏，四月，丁巳，太府寺丞吕祖俭上封事曰：“陛下初政清明，登用忠良。然
曾未逾时，硃熹，老儒也，彭龟年，旧学也，有所论列，则亟许之去。至于李祥，
老成笃实，非有偏比，盖众听所共孚者，今又终于斥逐。臣恐自是天下有当言之事，
必将相视以为戒，钳口结舌之风一成而未易反，是岂国家之利耶？”又曰：“今之
能言之士，其所难非在于得罪君父，而在忤意权势。姑以臣所知者言之：难莫难于
论灾异，然言之而不讳者，以其事不关于权势也。若乃御笔之降，庙堂不敢重违，
台谏不敢深论，给舍不敢固执，盖以其事关贵幸，深虑乘间激发而重得罪也。故凡
劝导人主事从中出者，盖欲假人主之声势以渐窃威权耳。比者闻之道路，左右{执曰}
御，于黜陟废置之际，间得闻者，车马辐辏，其门如市，恃权怙宠，摇撼外庭。臣
恐事势浸婬，政归幸门，凡所荐进，皆其所私，凡所倾陷，皆其所恶，岂但侧目惮
畏，莫敢指言！而阿比顺从，内外表里之患，必将形见。臣因李祥获罪而深言及此
者，是岂矫激自取罪戾哉？实以士气颓靡之中，稍忤权臣，则去不旋踵。私忧过计，
深虑陛下之势孤，而相与维持宗社者浸寡也。”疏既上，命安置韶州。
</p><p>
中书舍人邓驿，缴奏祖俭不当罪遣。会楼钥进读吕公著元祐初所上十事，因进
曰：“如公著社稷臣，犹将十世宥之，祖俭乃其孙也，今投之岭外，万一即死，陛
下有杀言官之名，臣窃惜之。”帝问：“祖俭所言何事？”人始知韶州之贬，不出
上意。韩侂胄谓人曰：“复有救祖俭者，当处以新州。众乃不敢言。
</p><p>
或谓侂胄曰：“自赵丞相去，天下已切齿；今又投祖俭瘴乡，不幸或死，则怨
益重，曷若少徙内地？”侂胄后亦悟，改送吉州。
</p><p>
己未，以余端礼为右丞相，郑侨参知政事，京镗知枢密院事，谢深甫签书枢密
院事。
</p><p>
庚申，太学生杨宏中、周端朝、张道、林仲麟、蒋傅、徐范六人上书曰：“自
古国家患乱之由，初非一端，惟小人中伤君子，其祸尤惨。党锢弊汉，朋党乱唐，
大率由此。元祐以来，邪正交攻，卒成靖康之变。近者谏官李沐论罢赵汝愚，中外
咨愤，而沐以为父老欢呼；蒙蔽天听，一至于此。陛下独不念去岁之事乎？人情惊
疑，变在朝夕，假非汝愚出死力，定大议，虽有百李沐，罔知攸济。当国家多难，
汝愚位枢府，本兵柄，指挥操纵，何向不可！不以此时为利，今上下安妥，乃有异
意乎？章颖、李祥、杨简，发于中激，力辩其非，即遭逐斥，六馆之士，拂膺愤怨。
李沐自知邪正不两立，思欲尽安正人以便其私，于是托朋党以罔陛下之听。臣恐君
子小人消长之机，于此一判，则靖康已然之验，何堪再见于今日耶？愿陛下念汝愚
之忠勤，察祥、简之非党，灼李沐之回邪，窜沐以谢天下，还祥等以收士心。”疏
上，诏宏中等悉送五百里外编管。当时号为“六君子”。傅久居太学，忠鲠有闻，
扣阍之事，皆所属稿。
</p><p>
邓驿言：“国家开设学校，教养士类，德至渥也。自建太学以来，上书言事者
无时无之。累朝覆涵，不加之罪，甚者，押归本贯或它州听读而已。绍熙间，有布
衣余古，上书狂悖，若以指斥之罪坐之，诚不为过。太上始者震怒，降旨编管；已
而臣僚论奏，竟从宽典。陛下今日编管杨宏中六人，若以扇摇柄是非之，则未若指
斥乘舆之罪大也；以六辈之言，则一夫为至寡也。圣明初政，仁厚播闻；睿断过严，
人情震骇。所有录黄，未敢书行。”是日，知临安府钱象祖捕诸生押送贬所。未几，
驿罢，出知泉州。
</p><p>
癸亥，金敕有司以增修曲阜宣圣王庙毕，赐衍圣公以下三献法服及登歌乐一部，
仍送太常旧工往教孔氏子弟，以备祭礼。
</p><p>
甲子，金以尚书左丞乌凌阿愿为平章政事，右丞瓜勒佳衡为尚书左丞。
</p><p>
戊寅，金以修河防毕工，参知政事胥持国等进阶，赐银币有差。
</p><p>
庚辰，金以右丞相瓜勒佳清臣为左丞相，监修国史，封密国公；枢密使襄为右
丞相，封任国公。迁胥持国为尚书右丞。持国与李淑妃表里，筦擅朝政，士之好利
躁进者，争趋走其门。四方为之语曰：“经童作相，监婢为妃。”
</p><p>
五月，乙未，金判平陽府事镐王永中赐死，并其二子璋、彖。
</p><p>
初，傅尉希望风旨，过为苛细。永中自以世宗长子，且老矣，动有掣制，情思
郁郁，乃表乞间居，不许。及郑王永蹈以谋逆诛，增置诸王司马，球猎游宴，皆有
制限；家人出入，多禁防之。河东提刑判官巴哩哈，坐私谒永中，杖一百，解职。
同知西京留守费摩克斯，坐受永中请托免。
</p><p>
先是永中舅张汝弼妻高陀幹以诅咒诛，金主疑事在永中，未有以发也。会傅尉
奏永中第四子彖，因防禁严密，语涉不道，诏同签大睦亲府事膏、御史中丞孙即
康鞫问，并得第二子璋所撰词曲，有不逊语。家奴德格首永中尝与侍妾瑞雪言：
“我得天子，子为大王，以尔为妃。”诏遣官覆按，再遣礼部尚书张唷⒈部尚书
乌库哩庆裔覆之。金主谓宰臣曰：“镐王只以语言得罪，与永蹈罪异。”马琪曰：
“罪状虽异，人臣无将则一也。”金主又曰：“王何故辄出此言？”瓜勒佳清臣曰：
“素有妄想故也。”遂令百官杂议，请论如律。诏赐永中死，鄂兰哈、璋、彖等
皆弃市，永中妻子威州安置。
</p><p>
戊戌，诏戒百官朋比。
</p><p>
丙午，诏诸路提举司置广惠仓。
</p><p>
庚戌，金命瓜勒佳清臣行省于临潢府。
</p><p>
六月，丙辰，金右谏议大夫贾守谦、右拾遗布萨额尔克坐议镐王永中事奏对不
实，削官二阶，罢之。御史中丞孙即康、右补阙蒙古呼喇、右拾遗田仲礼并罚金。
</p><p>
丁巳，复留正观文殿大学士、充醴泉观使。
</p><p>
韩侂胄用意，士大夫素为清议所摈者，教以凡与为异者皆道学之人，疏姓名授
之，俾以次斥革。或又言道学何罪，当名曰“伪学”，善类自皆不安。由是有“伪
学”之目。
</p><p>
右正言刘德秀上言：“邪正之辨，无过真与伪而已。彼口道先生之言，而行如
市人所不为，在兴王之所必斥也。昔孝宗锐意恢复，首务核实，凡言行相违者，未
尝不深知其奸。臣愿陛下以孝宗为法，考核真伪，以辩邪正。”诏下其章。由是博
士孙元卿、袁燮、国子正陈武皆罢。司业汪逵入札子辨之，德秀以逵为狂言，亦被
斥。
</p><p>
己未，复置台谏言事簿。
</p><p>
丙寅，金以枢密副使唐古贡为枢密使。
</p><p>
庚午，诏：“三衙、江上诸军主帅、将佐，初除举自代一人，岁举所知三人。”
</p><p>
癸酉，以韩侂胄为保宁军节度使、提举万寿观。
</p><p>
秋，七月，丁酉，御史中丞何澹言：“顷岁有为专门之学者，以私淑诸人为己
任，非不善也。及其久也，有从而附和之者，有从而诋毁之者，有畏而不敢窃议者。
附和之者，则曰此致知格物、精义入神之学，而古圣贤之功用在是也。一人倡之，
千百人和之。幸其学之显行，则不问其人之贤否，兼收而并蓄之，以为此皆贤人也，
皆善类也，皆知趋向者也。诋毁之者，则曰其说空虚而无补于实用，其行矫伪而不
近于人情，一入其门而假借其声势，小可以得名誉，大可以得爵禄，今日宦学之捷
径，无以易此。畏之而无敢窃议者，则曰利其学者日烦而护其局者甚众，言一出口，
祸且及身。独不见某人乎？因言其学而弃置矣。又不见某人乎？因论其人而摈斥矣。
彼欲以此箝人之口，莫若置而不问。
</p><p>
“臣尝平心而论，以为附和者或流而为伪，诋毁者或失其为真，或畏之而无敢
窃议，则真伪举无所别矣，是非何自而定乎？有人于此，行乎闺门，达乎乡党，其
践履可观而不为伪行，其学术有用而不为空言，其见于事也，正直而不私，廉洁而
无玷，既不矫激以为异，亦不诡随以为同，则真圣贤之道学也，岂不可尊尚哉？苟
其学术之空虚而假此以盖其短拙，践履之不笃而借此以文其奸诈，或者又凭藉乎此
以沽名誉而钓爵禄，甚者屡沽赃秽，士论之不齿，而夤缘假托以借重，则为此学之
玷累尔。及人之窃议，则不知自反，又群起而攻之曰：彼其不乐道学也，彼其好伤
善类也。彼此是非，纷呶不已，则为汉甘陵、唐牛李，国家将受其害，可不虑哉？
</p><p>
“臣闻绍兴间，谏臣陈公辅尝言程颢、王安石之学皆有尚同之弊，高宗皇帝亲
洒宸翰，有曰：‘学者当以孔、孟为师。’臣愿陛下以高宗之言风厉天下，使天下
皆师孔、孟。有志于学者，不必自相标榜，使众人得而指目，亦不必以同门之故，
更相庇护。是者从其为是，非者从其为非，朝廷亦惟是之从，惟善之取，而无彼此
同异之说。听言而观行，因名而察实，录其真而去其伪，则人知勉励而无敢饰诈以
求售矣。士风纯而国是定，将必由此。”帝是之，诏榜于朝堂。
</p><p>
既而吏部郎官糜师旦，复请考核真伪，迁左司员外郎。又有张贵模者，指论
《太极图》，亦被赏擢。
</p><p>
澹复上疏言：“朝廷之臣，熟知其邪迹，然亦不敢白发以招报复之祸。望明诏
大臣，去其所当去者。”
</p><p>
诏赵汝愚以观文殿大学士罢祠。
</p><p>
八月，己巳，诏内外诸军主帅条奏武备边防之策。
</p><p>
九月，壬午朔，蠲临安府水灾贫民赋。
</p><p>
甲申，金册静宁山神为镇安公，呼图里巴山神为瑞圣公。
</p><p>
乙酉，以久雨，决系囚。
</p><p>
丙戌，金以知河间府事伊喇仲方为御史大夫。
</p><p>
辛卯，金主如秋山；冬，十月，丙辰，还都。
</p><p>
乙丑，升秀州为嘉兴府，舒州为安庆府，嘉州为嘉定府，英州为英德府。
</p><p>
壬申，封子恭为安定郡王。
</p><p>
金瓜勒佳清臣受命出师，侦如虚实，自选精兵一万，进至合勒河。前队宣徽使
伊喇敏等，于栲栲泺攻营十四，下之，回迎大军；属部斜出，掩其所获羊马资物以
归。清臣遣人责其赕罚，北准布由此叛去，大侵掠。
</p><p>
乙亥，金主命瓜勒佳衡行省于抚州，命选亲军武卫军各五百人以从。十一月，
戊子，清臣罢，命右丞相襄代之。
</p><p>
初议征讨，清臣主其事，既而领军出征，虽屡获捷，而贪小利，遂致北边不宁
者数岁。
</p><p>
戊戌，加上太皇太后、太上皇、太上皇后尊号。
</p><p>
乙巳，金以枢密使唐古贡、御史大夫伊喇仲方、礼部尚书张嗟榷十二人充计
议官，凡军事则议之。
</p><p>
丙午，窜故相赵汝愚于永州。
</p><p>
初，韩侂胄忌汝愚，必欲置之死。既罢宫观，监察御史胡纮遂上言：“汝愚倡
引其徒，谋为不轨，乘龙授鼎，假梦为符。”因条奏其十不逊，且及徐谊。诏责汝
愚永州安置，谊南安军安置。时汪义端当制，遂用汉诛刘屈氂、唐戮李林甫事，迪
功郎赵师召亦上书乞斩汝愚，帝不从。汝愚怡然就道，谓诸子曰：“观侂胄之意，
必欲杀我。我死，汝曹或可免也。”
</p><p>
丁未，命宰执大阅。
</p><p>
余端礼、郑侨言：“福建地狭人稠，无以赡养，生子多不举。福建提举宋之瑞
乞免鬻建、剑、汀郡没官田，收其租，助民举子之费。”从之。
</p><p>
十二月，乙卯，金主命招抚北边军民。
</p><p>
戊午，金礼部尚书张嗟冉《大金仪礼》。
</p><p>
丁卯，金应奉翰林文字、同知制诰滏陽赵秉文，上书论宰相胥持国当罢，宗室
守贞可大用。金主召问，言颇差异，命知大兴府事内族膏等鞫之。秉文初不肯言，
诘其仆，遍数交游者，秉文乃曰：“初欲上言，尝与修撰王庭筠、御史周昂、省令
史潘豹、郑赞道、高坦等私议。”庭筠等皆下狱、决罚有差。有司论秉文上疏狂妄，
法当追解，金主不欲以言罪人，特免之。当时为之语曰：“古有硃云，今有秉文。
硃云攀槛，秉文攀人。”士大夫莫不耻之，坐是久废。
</p><p>
乙亥，金诏加五镇、四渎王爵。
</p><p>
焕章阁待制、提举南京鸿庆宫硃熹，始以庙议自劾，不许；以疾再乞休致，诏：
“辞职谢事，非朕优贤之意，依旧秘阁修撰。”
</p><p>
是月，金右丞相襄率驸马都尉布萨揆等自临潢进军大盐泺，分兵攻取诸营。
</p><p>
金完颜守贞既罢相出守，胥持国等犹忌之。俄有言守贞在政府日，尝与近侍窃
言宫掖事而妄称奏下。金主命有司鞫问，守贞款伏。夺官一阶，解职，遣中使持诏
切责之，仍以守贞不公事宣谕百官于尚书省。

</p><p>
○宁宗法天备道纯德茂功仁文哲武圣睿恭孝皇帝庆元二年（金承安元年）
</p><p>
春，正月，甲申，金大盐泺群牧使伊喇伊都等为广吉喇部兵所败，死之。
</p><p>
丁亥，金国子学斋长张守愚上《平边议》，特授本学教授，以其议付史馆。
</p><p>
庚寅，以余端礼为左丞相，京镗为右丞相，谢深甫参知政事，郑侨知枢密院事，
何澹同知枢密院事。
</p><p>
赵汝愚行至衡州，病作。衡守钱鍪，承韩侂胄风旨，窘辱百端；庚子，汝愚暴
卒。天下冤之。帝命追复原官，许归葬，中书舍人吴宗旦缴还复官之命。
</p><p>
汝愚学问有用，尝以范仲淹、韩琦、富弼、司马光自期，凡平昔所闻于师友之
言，欲次第行之，未果而罢政。初，汝愚尝梦孝宗授以汤鼎，背负白龙升天；后翼
嘉王以素服即位，谗者遂以为罪。
</p><p>
甲辰，右谏议大夫刘德秀劾前丞相留正四大罪，首言引用伪学之党以危社稷。
诏正落职，罢祠。
</p><p>
二月，端明殿学士叶翥知贡举。同知贡举、右正言刘德秀言：“伪学之魁，以
匹夫窃人主之柄，鼓动天下，故文风未能丕变。请将语录之类尽行除毁。”故是科
取士，稍涉义理者，悉皆黜落；《六经》、《语》、《孟》、《中庸》、《大学》
大书，为世大禁。
</p><p>
淮西总领张釜上言：“迩者伪学盛行，赖陛下圣明斥罢，天下皆洗心涤虑，不
敢为前日之习。愿陛下明诏在位之臣，上下坚守勿变，毋使伪言伪行乘间而入，以
坏既定之规模。”乃除釜尚书左司郎官。
</p><p>
辛未，蠲临安民身丁钱三年。
</p><p>
是月，金初造虎符发兵。
</p><p>
三月，己亥，进封嘉国公柄为吴兴郡王。
</p><p>
癸卯，金以久旱，敕尚书省曰：“刑狱虽已奏行，其间恐有疑，其再议以闻。
人命至重，不可不慎也。”
</p><p>
丙午，有司上《庆元会计录》。
</p><p>
夏，四月，壬子，金遣使审决冤狱。
</p><p>
戊午，金初行区种法，民十五以上六十以下有土田者，丁种一亩。
</p><p>
甲子，左丞相余端礼罢。时韩侂胄擅权，摈斥正士，端礼称疾罢政。
</p><p>
壬申，以何澹参知政事，吏部尚书叶翥签书枢密院事。
</p><p>
五月，乙酉，申严狱囚瘐死之罚。
</p><p>
金以久旱徙市；庚寅，诏复市如常。
</p><p>
辛卯，赐礼部进士邹应龙以下四百四十九人及第、出身。
</p><p>
甲午，减诸路和市折帛钱三年。
</p><p>
建华文阁，藏《孝宗御集》。
</p><p>
乙未，金参知政事尼厖古鉴卒。
</p><p>
甲辰，更慈福宫曰寿慈。
</p><p>
六月，甲寅，金主以仲夏始得雨足，百姓艰食，出仓粟十万石，减价粜之。
</p><p>
乙丑，命监司、帅守臧否县令，分三等，从张釜之请也。后迄不行。
</p><p>
丁卯，金御史大夫伊喇仲方罢。
</p><p>
金定僧、道、女冠剃度之制。
</p><p>
金主尝问谏议大夫张嘣唬骸吧道三年一试，八十取一，不已少乎？”嘣唬
“此辈浮食，无益有损，不宜滋益也。”金主曰：“周武帝、唐武宗、后周世宗皆
贤君，其寿不永，虽曰偶然，似亦有因也。”对曰：“三君矫枉太过。今不崇奉。
不毁除，是谓得中矣。”
</p><p>
丙子，皇子埈生。
</p><p>
秋，七月，庚辰，金主御紫宸殿，受诸王、百官贺，赐诸王、宰执进酒。敕有
司以酒万尊置通衢，赐民纵饮。
</p><p>
金主遣西北路招讨使完颜安国等趋多泉子，密诏右丞相襄进兵。乃令支军出东
道，襄由西道。支军至龙驹河，为准布所围，三日不得出，间使出求援。或请俟诸
军集乃发，襄曰：“我军被围数日，驰救之犹恐不及，岂可后时！”即鸣鼓夜发。
或谓选遣人报围中，使知援至，襄曰：“所遣者倘为敌得，使知吾兵寡而粮在后，
则吾事败矣。”乃益疾驰。迟明，距敌近，众欲少憩，襄曰：“所以乘夜疾驰者，
欲掩其不备耳，缓则不及。”乡晨，压敌，突击之，围中将士亦鼓噪出，大战，准
布败奔。使安国追蹑，佥言：“粮道不继，不可行也。”安国曰：“人得一羊，可
食十馀日。不如驱羊以袭之便。”遂从其计。安国统所部万人，疾驱以薄之，准布
散走。会大雨，冻死者十八九，降其部长。捷闻，金主遣使厚赐以劳之，许便宜赏
赉士卒。
</p><p>
乙酉，金命有司收瘗西北路阵亡骸鼻。
</p><p>
戊子，量徙流人吕祖俭等于内郡。祖俭移高安，寻卒，高安知县徐应龙经纪其
丧。祖俭受业于兄祖谦，尊信不渝，在谪所，读书卖药以自给。尝言：“因世变有
所摧折，失其素履者，固不足言；因世变而意气有所加者，亦私心也。”
</p><p>
时中书舍人汪义端，引唐李林甫故事，以伪学之党皆名士，欲尽除之，太皇太
后闻而非之。帝乃诏台谏、给舍：“论奏不必更及旧事，务在平正，以副朕建中之
意。”诏下，刘德秀遂与御史张伯垓、姚愈等疏言：“自今旧奸宿恶，或滋长不悛，
臣等不言，则误陛下之用人；言之，则碍今日之御札；若俟其败坏国事而后进言，
则徒有噬脐之悔。三者皆无一而可。望下此章，播告中外，令旧奸知朝廷纪纲尚在，
不敢放肆。”从之，乃改为“不必专及旧事”。自是侂胄之党攻击愈急矣。
</p><p>
殿中侍御史黄黻上言：“治道在黜首恶而任其贤，使才者不失其职而不才者无
所憾。故仁宗尝曰：‘朕不欲留人过失于心。’此皇极之道也。至于前事，有合论
列，事体明证，有关国家利害者，臣不敢不以正对。”己丑，改黻为起居郎、权兵
部郎中，以愈代为殿中侍御史。黻未几罢去。
</p><p>
戊戌，以韩侂胄为开府仪同三司、万寿观使。
</p><p>
金左司郎中高汝砺，奏事紫宸，时侍臣皆回避，金主所持凉扇坠案下，汝砺以
非职，不敢取以进。奏事毕，金主谓宰臣曰：“高汝砺不进扇，可谓知体矣。”汝
砺，金城人也。
</p><p>
八月，丙辰，太常少卿胡纮上言：“比年以来，伪学猖獗，图为不轨，动摇上
皇，诋毁圣德，几至大乱。赖二三大臣、台谏出死力而排之，而元恶殒命，群邪屏
迹。自御笔有救偏建中之说，或者误认天意，急于奉承，倡为调停之议，取前日伪
学之奸党次第用之，或与宫观，或与差遣，以冀幸其它日不相报复。往者建中靖国
之事，可以为戒，陛下何不悟也？汉霍光废昌邑王贺，一日而诛其群臣一百馀人；
唐五王不杀武三思，不旋踵而皆毙于三思之手。今纵未能尽用古法，宜令退伏田里，
循省愆咎。”乃诏伪学之党，宰执权住进拟。自是学禁愈急。
</p><p>
大理司直邵褒然言：“三十年来，伪学显行，场屋之权，尽遍其党。请诏大臣
审察其所学。”诏：“伪学之党，勿除在内差遣。”已而言者又论伪学之祸，乞鉴
元祐调停之说，杜其根源，遂有诏：“监司、帅守荐举改官，并于奏牍前声说非伪
学之人。”会乡试，漕司前期取家状，必令书“系不是伪学”五字。抚州推官柴中
行独申漕司云：“自幼习《易》，读程氏《易传》以取科第。如以为伪，不愿考校。”
士论壮之。
</p><p>
壬戌，皇子埈卒，追封兗王，谥冲惠。后屡举皇子，皆不育，俱加封谥。
</p><p>
甲子，金以陕西西路转运董师中为御史大夫。
</p><p>
癸酉，金左丞瓜勒佳衡丁案忧；寻起复。
</p><p>
九月，辛巳，金右丞相襄自军中赴阙，拜左丞相，监修国史，封党山郡王。宴
庆和殿，金主亲举酒饮之，解所服玉具佩刀以赐，命即服之。迁完颜安国为左翼都
统。
</p><p>
丁亥，复分利州路为东、西路。
</p><p>
癸巳，嗣濮王士歆薨，追封韶王。
</p><p>
冬，十月，丙午，金选亲军八百人戍抚州。
</p><p>
戊申，帝率群臣上册宝于慈福、寿康宫。
</p><p>
准布复叛，金主命左丞相襄行省于北京，签书枢密院事完颜匡行院于抚州。会
契丹德寿等据信州叛，建元身圣，众号数十万，远近震骇；襄闲暇如平日，人心乃
安。襄之出镇也，至石门镇，谓僚属曰：“北部犯塞奚足虑！第恐奸人乘隙而动，
北京近地军少，当预为之备。”即遣官发上京等军六千，至是果得其用。临潢总管
乌库哩道远、富察守纯分道进讨，擒德寿等，送京师。
</p><p>
先是金诸臣以北鄙用兵，请改郊期，金主问谏议大夫兼礼部侍郎张嘣唬耗辖
大祀，今用度不给，俟它年，可乎？”嘣唬骸氨菹录次唬于今八年，大礼未举，
宜亟行之。”金主曰：“北方未宁，致斋之际，有不测奏报，何如？”对曰：“岂
可逆度而妨大礼？今河平岁丰，正其时也。”既而诸臣仍请罢祀，又欲用正月上辛；
金主使问丞相襄，襄奏曰：“郊为重礼，且先期诏天下。又，籓国已报表驾，今若
中罢，何以副四方倾望之意？祀用上辛，乃祈穀之礼，非郊见上帝之本意。大礼不
可轻废，请决行之。臣请于祀前灭贼。”既而贼破，果如所料。
</p><p>
丙辰，金袷享于太庙。
</p><p>
甲戌，大阅。
</p><p>
十一月，戊子，金参知政事马琪，出镇安武军，寻致仕，卒。琪性明敏，习吏
事，其治钱穀尤长。然性吝好利，颇为金主所少。
</p><p>
庚寅，帝诣寿康宫，上太上皇宽恤诏令。
</p><p>
金以御史大夫董师中、北京留守裔并为参知政事。
</p><p>
壬辰，京镗等上孝宗宽恤诏令。
</p><p>
丁酉，金朝享太庙。戊戌，有事于南郊，大赦，改元承安，进封丞相襄为南陽
郡王。
</p><p>
癸卯，赏宜州捕降峒寇功。
</p><p>
金丞相襄之讨契丹也，金主命自龙虎卫上将军、节度使以下，承制授之。襄以
为赏罚之柄，非人臣所预，不敢奉诏。贼平，请委近臣谕旨将士使知意。
</p><p>
十二月，戊申，以知宁国府陈贾为兵部侍郎，以贾在淳熙末曾论硃熹故也。
</p><p>
己酉，金遣提点太医、近侍局使李仁惠赐北边将士，授官者万一千人，授赏者
几二万人。仁惠，即喜儿之赐名也。
</p><p>
是月，硃熹落职，罢祠。
</p><p>
熹家居，自以蒙累朝知遇之恩，且尚带从臣职名，义不容默，乃草封事数万言，
陈奸邪蔽主之祸，因以明赵汝愚之冤。子弟诸生更迭进谏，以为必贾祸，熹不听。
蔡元定请以蓍决之，遇《遯》之《同人》。熹默然，取板焚之，遂上奏，力辞职名，
诏仍充秘阁修撰。
</p><p>
时台谏欲论熹，无敢先发者。胡纮未达时，尝谒熹于建安，熹待学子惟脱粟饭，
遇纮不能异也。纮不悦，语人曰：“此非人情。只鸡斗酒，山中未为乏也。”及为
监察御史，乃锐然以击熹自任，物色无所得，经年酝酿，章疏乃成。会改太常少卿，
不果。
</p><p>
有沈继祖者，尝采摭熹《语》、《孟》之语以自售，至是以追论程颐，得为御
史。纮以疏章授之，继祖谓立可致富贵，遂论熹：“资本回邪，加以忮忍，剽窃张
载、程颐之绪馀，寓以吃菜事魔之妖术，簧鼓后进，张浮驾诞，私立品题，收召四
方无行义之徒以益其党伍，相与褒衣博带，食淡餐粗，或会徒于广信鹅湖之寺，或
呈身于长沙敬简之堂，潜形匿迹，如鬼如魅。士大夫沽名嗜利，觊其为助者，又从
而誉之荐之。”因诬熹大罪有六，且曰：“嘉为大奸大憝，请加少正卯之诛，以为
欺君罔世、污行盗名者戒。其徒蔡元定，佐熹为妖，亦请编管别州。”诏熹落职，
罢祠，窜元定于道州。
</p><p>
已而选人余祕上书，乞斩熹以绝伪学，谢深甫抵其书于地，语同列曰：“硃元
晦、蔡季通，不过自相讲明耳，果何罪乎！”元晦，熹字；季通，元定字也。
</p><p>
时逮捕元定赴谪所甚急，元定色不为动，与季子沈徒步就道。熹与从游者百馀
人饯别萧寺中，坐客兴叹，有泣下者。熹微视元定，不异平时，因喟然曰：“友朋
相爱之情，季通不挫之志，可谓两得之矣！”众谓宜缓行，元定曰：“获罪于天，
天可逃乎？”至道州，远近来学者日众。爱元定者谓宜谢生徒，元定曰：“彼以学
来，何忍拒之！若有祸患，亦非闭门塞窦所能避也。”贻书训诸子曰：“独行不愧
影，独寝不愧衾，勿以吾得罪故，遂懈其志。”在道逾年卒。
</p><p>
韩侂胄为其父诚请谥。诚乃神宗外孙，娶太皇太后女弟，积官閤门使，未尝更
历事任。时福州黄唐为考功郎，言其不可，因求去。遂命馆职官暂权考功，谥诚曰
忠定；左迁唐为枢密院检详文字，寻改江淮提点铁钱。

</p><p>
○宁宗法天备道纯德茂功仁文哲武圣睿恭孝皇帝庆元二年（金承安二年）
</p><p>
春，正月，丁酉，金主如安州春水。
</p><p>
壬寅，知枢密院事郑侨罢。癸卯，以谢深甫知枢密院事。
</p><p>
诏硃熹仍依前官，与祠。
</p><p>
丁酉，金主还都。
</p><p>
二月，己酉，右丞相京镗等上《神宗玉牒》、《高宗实录》。
</p><p>
丙寅，诏以昭庆军承宣使、内侍省押班王德谦为节度使。德谦，帝籓邸内侍也，
于是骤见擢用。中书舍人吴宗旦，事德谦甚谨，夜，辄易服谒之。德谦乃荐宗旦为
刑部侍郎、直学士院。宗旦为德谦草制，引天宝、同光故事为比。制出，参知政事
何澹不押制书；右谏议大夫刘德秀率台谏交章言其不可；丁卯，京镗复以为言；遂
寝其命。于是德谦除在外宫观，吏部尚书兼给事中许及之奏驳之；台谏请窜斥德谦，
帝未许。殿中侍御中姚愈，劾宗旦交结德谦；辛未，宗旦夺三官，癸酉，送南康军
居住。
</p><p>
是月，金命袭封衍圣公孔元措世袭兼曲阜令。
</p><p>
三月，壬午，金命户部尚书温昉行六部尚书于抚州。
</p><p>
庚寅，金主幸西园，阅军器。
</p><p>
癸巳，金平章政事乌凌阿愿罢。
</p><p>
丙申，窜内侍王德谦。临安府劾德谦为人求官，赃以巨万计，服食拟乘舆。狱
未成，诏降德谦团练使，抚州居住。权中书舍人高文虎请改为安置。帝从之。然狱
卒不竟。
</p><p>
丁酉，金以参知政事裔代左丞相襄行省于北京。
</p><p>
庚子，禁浙西围田。
</p><p>
壬寅，诏：“自今有司奏谳死罪不当者，论如律。”
</p><p>
夏，四月，丙午，封武功郎不魅ノ嗣濮王。
</p><p>
甲子，金尚书省奏：“比岁北边调度颇多，请降僧道空名度牒，以助军需。”
从之。
</p><p>
癸酉，金亲王宣敕始用女真字。
</p><p>
五月，甲戌朔，金言谓宰臣曰：“比以军需，随路赋调，司县不度缓急，促期
征敛，使民费及数倍，胥吏又来之以侵暴，其令提刑司究察之。”
</p><p>
丙子，金主集官吏于尚书省，谕曰：“今纪纲不立，官吏弛慢，迁延苟简，习
以成弊。职官多以吉善求名，计得自安，国家何赖焉！至于徇情卖法，省部令史尤
甚，尚书省其戒谕之。”
</p><p>
丁丑，金北京行省参知政事裔移驻临潢府。
</p><p>
庚辰，金升抚州为镇宁军。
</p><p>
丁亥，金丞相襄诣临潢府。
</p><p>
金召知大名府赫舍哩执中签书枢密院事，从丞相襄征伐。执中不欲行，奏曰：
“臣与襄有隙，且杀臣矣。”金主恶其言不逊，事下有司，既而赦之。执中本名呼
沙呼，阿苏之裔孙也。
</p><p>
己丑，金皇子洪辉生。命礼部尚书张啾祀高禖。
</p><p>
六月，戊申，金以澄州刺史王遵古为翰林直学士，仍敕无与撰述，入直则奏闻，
或霖雨免入直，以遵古年老，且尝侍讲读也。
</p><p>
戊辰，须淳熙宽恤诏令。
</p><p>
闰月，甲戌，内出铜器付尚书省毁之。申严私铸器之禁。
</p><p>
甲午，朝散大夫刘三杰，免丧入见，论“今日之忧有二：有边境之忧，有伪学
之忧。边境之忧，有大臣以任其责，臣未敢轻论。若夫伪学之忧，姑未论其远，请
以三十馀年以来而论之：其始有张栻者，谈性理之学，言一出口，嘘枯吹生，人争
趋之，可以获利，栻虽欲为义，而学之者已为利矣。又有硃熹者，专于为利，借
《大学》、《中庸》以文其奸而行其计，下一拜则以为颜、闵，得一语即以为孔、
孟，获利愈广，而肆无忌惮，然犹未有在上有势者为之主盟。已而周必大为右相，
欲与左丞相王淮相倾而夺之柄，知此曹敢为无顾忌大言而能变乱黑白也，遂诱而置
之朝列，卒藉其力倾去王淮，而此曹愈得志矣。其后留正之来，虽明知此曹之非，
顾势已成，无可奈何，反藉其党与心腹。至赵汝愚。则素怀不轨之心，非此曹莫与
共事，而此曹变知汝愚之心也，垂涎利禄，甘为鹰犬以觊幸非望，故或驾姗笑君父
之说于邻国，或为三女一鱼之符以惑众庶，扇妖造怪，不可胜数，盖前日为伪学，
至此变而为逆党矣。赖陛下圣明，去之之早，此宗庙社稷无疆之福。然今此曹潜形
匿影，日夜伺隙。雨旸稍愆，则喜见颜色；闻敌国侵扰之报，则移过于吾之君父。
如此鬼蜮，百方害人，防之不至，必受其祸。臣谓今日之策，惟当销之而已。其习
伪深而附逆因者，自知罪不容诛，终不肯为国家用；其它能革心易虑，则勿遂废斥，
使之去伪从正，以销今日之忧。”
</p><p>
疏入，韩侂胄大喜，即日除三杰右正言。留正贬邵州居住。
</p><p>
是夏，大溪山岛民作乱。
</p><p>
大溪山者，广东海中岛也。提举茶盐徐安国，遣人入岛捕私盐，岛民不安，啸
聚千馀人，入海为盗，揭榜疏安国之罪，掠商旅，杀平民。经略使雷氵众，素与安
国有隙，至是安国乞遣兵讨之，侂不即发兵，而以安国生事闻于朝。未几，氵众、
安国俱罢。
</p><p>
秋，七月，壬寅朔，金主幸天庆观，建普天大醮，禁屠宰，七日无奏刑，百司
权停决罚。
</p><p>
庚午，监察御史沈继祖，录淹囚四百馀条来上，诏进二官。
</p><p>
八月，庚辰，以军器临钱之望为秘阁修撰、知广州。
</p><p>
金敕计议官所进奏帖可直言利害，勿用浮词。
</p><p>
辛巳，金主以边事未宁，集六品以上官于尚书省，问攻守之策。凡中外臣僚，
不以职位高下，或有方略材武，或长于调度，各举三五人以备选用，期五日封章以
进。议者凡八十四人，言攻者五，言守者四十六，且攻且守者三十三，召对睿思殿，
论难久之。
</p><p>
金北部复叛，参知政事裔战败。丙戌，以丞相襄为左副元帅莅师。裔旋罢。
</p><p>
金右丞胥持国，席龙擅政，多结党援。御史台劾右司谏张复亨，右拾遗张嘉贞，
同知安丰军节度使事赵枢，同知定海军节度使事张光庭，户部主事高元甫，刑部员
外郎张岩叟，尚书省令史傅汝梅、张翰、裴元、郭郛，皆趋走权门，人戏谓“胥门
十哲”。复亨、嘉贞尤卑佞苟进，不称谏职，俱宜黜罢。奏可。于是持国致仕，嘉
贞等皆补外。
</p><p>
金左丞瓜勒佳衡罢，以参知政事董师中为左丞，以左宣徽使膏为右丞，以户部
尚书杨伯通参知政事。
</p><p>
庚寅，金枢密使唐古贡致仕。寻以襄为枢密使、平章政事。
</p><p>
辛卯，钱之望遣兵入大溪山，尽杀岛民。
</p><p>
九月，壬寅，以四川旱，蠲民赋。
</p><p>
金遣官分诣上京、东京、北京、咸平、临潢、西京等路招募汉军，不足则签补
之。时北京民方艰食，枢密使襄出籴仓粟以济之。或以兵食方阙为言，襄曰：“乌
有民足而兵不足者！”卒行之，民皆悦服。
</p><p>
癸丑，金以上京留守钮祜禄额特喇为平章政事。
</p><p>
辛酉，金以枢密使襄知大兴府事；胥持国为枢密副使、权参知政事，行省于北
京。
</p><p>
它日，金主与翰林修撰路鐸论董师中、张万公优劣，鐸曰：“师中附胥持国进，
持国小人，不宜典军马。以臣度之，不惟不允人望，亦必不能服军心。若回日复相，
必乱天下。”金主曰：“人臣进退人难，人君进退人易，朕岂以此人复为相耶？”
持国旋卒于军。
</p><p>
是日，诏：“监司、帅守荐举改官，勿用伪学之人。”
</p><p>
冬，十月，庚午朔，金初设讲议所官六员，共议钱穀，以中都转运使孙鐸、户
部侍郎高汝砺等为之。
</p><p>
庚辰，金尚书省奏：“高丽国牒报，其主以老疾，令母弟晫权国事。”
</p><p>
十一月，辛丑，加谥孝宗曰绍统同道冠德昭功哲文神武明圣成孝皇帝。
</p><p>
太皇太后吴氏崩于寿慈宫，年八十三。遗诰：“太上皇帝疾未痊，宜于宫中承
重；皇帝服齐衰五月。”
</p><p>
后实以辛卯崩，时郊祀期迫，或谓韩侂胄曰：“上亲郊，不可不成礼，且有司
所费既夥，奈何已之？”侂胄入其言。”甲辰，祀圜丘。乙巳，始发丧，诏服期年。
及侂胄诛，以刘光祖言，乃改从本日。
</p><p>
十二月，己巳朔，金敕御史台纠察谄佞趋走有实迹者。
</p><p>
丙子，帝始御正殿。
</p><p>
己卯，金始铸承安宝货。
</p><p>
丁酉，知绵州王沇疏请置伪学之籍，仍自今曾受伪学举荐关陛及刑法廉吏自代
之人，并令省部籍记姓名，与间慢差遣；从之。
</p><p>
于是伪学逆党得罪著籍者，宰执则有赵汝愚、留正、周必大、王蔺四人，待制
以上则有硃熹、徐谊、彭龟年、陈傅良、薛叔似、章颖、郑湜、楼钥、林大中、黄
由、黄黻、何异、孙逢吉十三人，馀官则有刘光祖、吕祖俭、叶适、杨芳、项安世、
李埴、沈有开、曾三聘、游仲鸿、吴猎、李祥、杨简、赵汝谠、赵汝谈、陈岘、范
仲黼、汪逵、孙元卿、袁燮、陈武、田澹、黄度、詹体仁、蔡幼学、黄颢、周南、
吴柔胜、王厚之、孟浩、赵巩、白炎震等三十一人，武臣则有皇甫斌、危仲壬、张
致远三人，士人则有杨宏中、周端朝、张道、林仲麟、蒋傅、徐范、蔡元定、吕祖
泰八人，共五十九人。
</p><p>
时黄由尚为吏部侍郎，言人主不可待天下以党与，不必置籍以示不广。殿中侍
御史张岩劾由附阿，罢之。擢沇为利州路转运判官。
</p><p>
金高汝砺上言：“国家置谏臣以备侍从，盖欲周知时政以参得失，非徒使排行
就列而已。故唐自凡中书、门下及三品以上入閤，必遣谏官随之，俾与闻政事，冀
其有所开说。今台省以下，遇朝奏事则一切回避，与诸侍卫之臣旅进旅退，殿廷论
事，初莫得闻。及其已行，又不详其始末，遂事而谏，斯亦难矣。顾谏职为何如哉？
若曰非材，择人可也，岂可置之言责而疏远若是？自今以往，有司奏事，谏官得以
预闻，庶几少补。”从之。
</p><p>
金李淑妃兄弟仁惠等干预朝政，监察御史姬端修上书乞远小人。金主遣仁惠传
诏问端修：“小人谓谁？其以姓名对。”端修对曰：“小人者，李二惠兄弟。”仁
惠不敢隐，具奏之，金主虽责仁惠兄弟而不能去。端修又刻签书枢密院事完颜匡，
叠被眷遇，行院于抚州，不知自洁。转运使温昉，行六部事，主军中馈饷，屈意事
匡，以马、币为献，及私以官钱佐匡宴会费。金主方委匡以边事，寝其奏。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86665.html' class='pagedaohang'>【上一篇】<i>:卷第一百五十五 【宋纪一百五十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86663.html' class='pagedaohang'>【下一篇】<i>：卷第一百五十三 【宋纪一百五十三】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>