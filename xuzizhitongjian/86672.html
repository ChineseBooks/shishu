<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百四十六 【宋纪一百四十六】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百四十六 【宋纪一百四十六】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86673.html' class='pagedaohang'>【上一篇】<i>:卷第一百四十七 【宋纪一百四十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86671.html' class='pagedaohang'>【下一篇】<i>：卷第一百四十五 【宋纪一百四十五】</i></a></span>
</ul>
<div class="articleContent" id="articleContent"> <p>
起强圉作噩十月，尽屠维大渊献四月，
凡一年有奇。

</p><p>
○孝宗绍统同道冠德昭功哲文神武明圣成孝皇帝淳熙四年（金大定十七年）
</p><p>
冬，十月，戊辰，金州副都统制李思齐请官军择有才略智勇人，不次升擢，帝
曰：“专用年限，则才者无以自见；许躐次升差，则兵官得人矣。”
</p><p>
己巳，夏国进百头帐于金，金主诏却之境上。其使因边臣求入，乃许之。
</p><p>
丙子，诏：“陰雨多日，太理寺、临安府并属县及两浙西路诸州县见禁罪人，
在内委台官，在外委提刑，躬身检察决遣；如路远分委通判。杖已下并干系等人，
日下并行疏放。”
</p><p>
丁丑，金制：“诸明安，父任别职，子年二十五以上，方许承袭。”
</p><p>
己卯，赵雄言：“湖广总领所岁有给降度牒定数，不知绍兴年间不曾给降，亦
自足用。岂绍兴三十年创制以万人为额之前，度牒初未行也！”帝曰：“朕甚不欲
给降度牒，当渐革之。”
</p><p>
庚辰，诏幸茅滩。上抽摘诸军人马按教，宰执、管军、知閤、御带、环卫官，
自祥曦殿戎服起居从驾，馀免。
</p><p>
辛巳，金主谓宰臣曰：“今在位不闻荐贤，何也？昔狄仁杰起自下僚，力扶唐
祚，使即危而安，延数百年之永。仁杰虽贤，非娄师德，何以自荐乎？”
</p><p>
癸未，金主谓宰臣曰：“近观上封章者，殊无大利害。且古之谏者，既忠于国，
亦以求名，今之谏者，为利而已。如户部尚书曹望之，济南尹梁肃，皆上书言事，
盖觊觎执政耳，其于国事，竟何所补！达官如此，况馀人乎！昔海陵南伐，太医使
祁宰极谏，至戮于市，本朝以来，一人而已。”
</p><p>
十一月，乙亥，金州管内安抚司，申本州管保胜军见阙衣甲。帝曰：“衣甲不
可不理会。旧来主帅，令义士赤肉当敌，此何理也！”
</p><p>
丁酉，诏两淮归正人为强勇军。
</p><p>
戊戌，金复以图克坦克宁为平章政事。金主欲以制书亲授克宁，主者不知上意。
乃克宁已受制，金主谓克宁曰：“此制朕欲授与卿，误授之外也。”又曰：“朕欲
尽徙，卿宗族在山东者，居之近地。卿族多，官田少，无以尽傍之，乃选其最亲者。”
</p><p>
庚子，以赵雄同知枢密院事。
</p><p>
枢密院进内外诸军缴申逃亡事故付身，帝曰：“近来军中之弊，以渐而革。如
逃亡事故付身，有家累者批凿，无家累者焚毁，数年之间，免冒滥者多矣。”赵雄
曰：“如军中升差与拣汰离军之人，令赴密院审察，皆有去取。”帝曰：“行之稍
久，主帅自不敢用私，喜怒有所升黜也。”
</p><p>
丙午，李川言：“近不许管军官接见宾客，川自准圣训，不敢妄见一人，遂敛
众怨，动生谤议。”帝曰：“李川能如此遵守，诚不易得。可与再行约束，仍奖谕
李川，将帅能如此执守，共副朕意，勿恤众怨，谤议虽起，不足虑也。”
</p><p>
戊申，郭钧乞将右军统制田世雄改充中军统制，缘止系改移，非创行升差，请
免赴枢密院审察。帝曰：“初除统制时，曾经审察乎？”赵雄言旧来止是宣抚司升
差，未经审察，帝曰：“审察之法，岂辄可废！若以为正当防秋，可令至来年中春
准法赴枢密院审察，给降付身。”
</p><p>
庚辰，金以尚书左丞石琚为平章事。
</p><p>
金主谓宰臣曰：“朕尝恐重敛以困吾民，自今诸路差科之烦细者，亦具以闻。”
</p><p>
十二月，戊辰，金以渤海旧俗，男女婚娶多不以礼，必先攘窃以奔，诏禁绝之，
犯者以奸论。
</p><p>
壬申，金以尚书右丞唐古安礼为左丞，殿前都点检富察通为右丞。金主谕宰执
曰：“朕今年五十有五，若逾六十，虽欲有为而莫之能也。宜及朕康强，凡国家政
事之未完与法令之未一者，皆修举之。卿等开陈，朕不敢怠。”
</p><p>
甲戌，臣僚言：“农田之有务假，始于中春之初，终于季秋之晦，法所明载；
州县不知守法，农夫当耕耘之时而罹追逮之扰，此其害农一也。公事之追邻保，止
及近邻足矣；今每遇乡村一事，追呼干连，多至数十人，动经旬月，吏不得其所欲，
则未肯释放，此其害农二也。丁夫工伎，止宜先及游手，古者所谓夫家之征是也；
今则凡有科差，州下之县，县下之里胥，里胥所能令者，农夫而已，修桥道，造馆
舍，则驱农为之工役，达官经由，监司巡历，则驱农为之丁夫，此其害农三也。有
田进不耕，而耕者无田，农夫之所以甘心焉者，犹曰赋敛不及也；其如富民之无赖
者不肯输纳，有司均其数于租户，吏喜于舍强就弱，又从而攘肌及骨，此其害农四
也。巡尉捕盗，胥吏催科，所至村疃，鸡犬为空，坐视而不敢较，此其害农五也。”
有诏：“州县长吏常切加意，毋致有妨农务。”
</p><p>
乙亥，大阅殿、步两司诸军于茅浚。帝登台，殿帅王友直、步帅田卿奏人马成
列。举黄旗，诸军统制已下呼拜已，乃奏发严。举白旗，声四鼓，变方陈，次变四
头八尾陈，以御敌之形，次变大陈方。次举黄旗，声五鼓，变圆陈。次举皁旗，声
二鼓，变曲陈。次举青旗，声三鼓，变直陈。次举绯旗，声二鼓，变锐陈。管车奏
五陈教毕。帝甚悦，因谕友直等曰：“器甲鲜明，纪律严整，皆卿等留心军政，深
可嘉尚。”犒赐将士有差。
</p><p>
戊寅，前浙东提举何称言：“本路措置水利，创建湖浦塘埭斗门二十处，增修
开浚溪浦埂堰六十三处，计灌溉民田二十四万九千二百六十六亩。”诏浙东提举姚
宗之核实具奏。
</p><p>
是岁，知遂宁府杜莘老举布衣聂山行义，召不至。赐出身，添差本府教授。寻
乞致仕。
</p><p>
乾道初，定节度使至正任刺史除上将军，横行遥郡除大将军，正使除将军，副
使除中郎将，使臣以下除左右郎将。正任，谓承宣使至刺史也；遥郡，谓以阶官领
刺史至承宣使也；正使，谓武义大夫以上也；副使，谓武翼郎以上也；使臣以下，
谓训武郎以下也。至是诏：“今后环卫官、节度使除左右金吾卫上将军、左右卫上
将军，承宣使、观察使为诸卫上将军，防御使至刺史、通侍大夫至右武大夫为诸卫
大将军，武功大夫至武翼大夫为诸卫将军，正侍郎至右武郎、武功郎至武翼郎为中
郎将，宣赞舍人、敦武郎以下为左右郎将。”
</p><p>
四川制置使胡元质言：“为蜀民之病者，惟茶、盐、酒三事为最；酒课之弊，
近已损减。蜀茶，祖宗时并许通商，熙宁以后，始从官榷，当时课息，岁过四十万。
建炎军兴，改法卖引，比之熙宁，已增五倍。绍兴十七年，主管茶事官增立重额，
逮至二十五年，台谏论列，始蒙蠲减。当郑霭为都大提举，奉行不虔，略减都额，
而实不与民间尽蠲前官所增逐户纳数。又越二十馀年，其间有产去额存者，有实无
茶园，止因卖零茶，官司抑令承额而不得脱者，似此之类不一，逐岁多是预复茶引
于合同官场，逐月督取。张松为都大提举日，又计兴、洋诸场一岁茶额，直将茶引
复与园户，不问茶园盛衰，不计茶货有无，止计所复引数，按月追取岁息，以致茶
园百姓愈更穷困。欲行下茶马司，将无茶之家并行停阁，茶少额多之家即与减额。”
诏元质与茶司及总领司措置。
</p><p>
元质又言：“盐之为害，尤甚于酒。蜀盐取之于井，山谷之民，相地凿井，深
至六七十丈，幸而果得咸泉，然后募工以石甃砌。以牛革为囊，数十人牵大绳以汲
取之，自子至午，则泉脉渐竭，乃缒人于绳令下，以手汲取，投之于囊，然后引绳
而上。得水入灶，以柴茅煎煮，乃得成盐。又有小井，谓之‘卓筒’，大不过数寸，
深亦数十丈，以竹筒设机抽泉，尽日之内，所得无几。又有凿地不得咸泉，或得泉
而水味淡薄，煎数斛之泉不能得斤两之盐。其间或有开凿既久，井老泉枯，旧额犹
在，无由蠲减；或井大井损，无力修葺，数十年间，空抱重课；或井筒剥落，土石
湮塞，弥旬累月，计不得取；或夏冬涨潦，淡水入井，不可烧煎；或贫乏无力，柴
茅不断，虚失泉利；或假贷资财以为盐本，费多利少，官课未偿，私债已重；如此
之类，不可胜计。欲择能吏前往，逐州考核盐井盈亏之数。先与推排等第，随其盈
亏多寡而增损之，必使上不至于重亏国计，下实可以少舒民力。”诏元质与李蘩共
描置条具奏闻。
</p><p>
元质又言：“简州盐额最为重大，近蒙蠲减，折估钱五万四千馀缗。但官司一
时逐井除减，使实惠未及下户。富厚之农，动煎数十井，有每岁减七千缗者；下等
之家，不过一二十井，货则无人承当，额徒虚欠，官司不免督责。望委制置司，再
将向来已减之数，重行均减。其上户至多者，每数不得减过二千贯，其馀类推，均
及下户。”

</p><p>
○孝宗绍统同道冠德昭功哲文神武明圣成孝皇帝淳熙五年（金大定十八年）
</p><p>
春，正月，辛丑，侍御史谢廓然言：“近来掌文衡者，主王安石之说，则专尚
穿凿；主程颢之说，则务为虚诞。虚诞之说行，则日入于险怪；穿凿之说兴，则日
趋于破碎。请诏有司公心考校，无得徇私，专尚王、程之末习。”从之。
</p><p>
庚戌，金修起居注伊喇杰言朝奏屏人议事，虽史官亦不与闻，无由记录，金主
以问宰相石琚、右丞唐古安礼，琚等对曰：“古者史官，天子言动必书，以儆戒人
君，庶几有畏也。周成王剪桐叶为圭，戏封叔虞，史佚曰：‘天子不可戏言，言则
史书之。’以此知人君言动，史官皆得记录，不可避也。”金主曰：“朕观《贞观
政要》，唐太宗与群下议论，始议如何，后竟如何，此正史官在侧记而书之耳。若
恐漏泄机事，则择慎密者任之。”朝奏屏人议事，记注官不避，自此始。
</p><p>
庚申，金免中都、河北、河东、山东、河南、陕西前年被灾租税。
</p><p>
壬戌，金主如春水。
</p><p>
是月，永康陈同诣阙上书曰：“吴、蜀，天地之偏气；钱塘，又三吴之一隅。
当唐之衰，钱镠以闾巷之雄，起主其地，自此不能独立，常朝事中国以为重。及我
宋受命，俶以全家入京师而自献其土，故钱塘终始五代，被兵最少，而二百年之间，
人物日以蕃盛，遂甲于东南。及建炎、绍兴之间，为六飞所驻之地，当时论者固疑
其不足以张形势而事恢复矣。秦桧又从而备百司庶府，以讲礼乐于其中，其风俗固
已华靡；士大夫又从而治园圃、台榭，以乐其生于干戈之馀，上下宴乐，而钱塘为
乐国矣。一隙之地，本不足以容万乘，而镇压且五十年，山川之气，亦发泄而无馀。
故谷粟桑麻丝枲之利，岁耗于一岁；禽兽鱼鳖草木之生，日微于一日；公卿将相，
大抵江、浙、闽、蜀之人，而人才亦日以凡下，场屋之士以十万数，文墨稍异，已
足称雄于其间矣。陛下据钱塘已耗之气，用闽、渐日衰之士，而欲鼓东南习安脆弱
之众，北向以争中原，臣有以知其难也。荆、襄之地，东通吴、会，西边巴、蜀，
南极湖、湘，北控关、洛，左右伸缩，皆足以为进取之机。今诚能开垦其地，洗濯
其人，以发泄其气而用之，使足以接关、洛之气，则可以争衡于中国矣。
</p><p>
“今世之儒者，自以为得正心、诚意之学者，皆风痹不知痛痒之人也。举一世
安于君父之仇，方且低头拱手以谈性命，不知何者谓之性命乎？陛下接之而不任以
事，臣于是服陛下之仁。今世之才臣，自以为得富国强兵之术者，皆狂惑以肆叫呼
之人也。不以暇时讲究立国之本末，而方扬眉伸气以论富强，不知何者谓之富强乎？
陛下察之而不敢尽用，臣于是服陛下之明。陛下厉志复仇，足以对天命，笃于仁爱，
足以结民心，而又明足以照临群臣一偏之论，此百代之英主也。今乃委任庸人，笼
络小儒，以迁延大有为之岁月，臣不胜愤悱，是以忘其贱而献其愚。”
</p><p>
同，即陈亮更名。书奏，帝感动，欲榜朝堂以励群臣，用种放故事，召令上殿，
将擢用之。曾觌知之，将见亮，亮耻为觌所知，逾垣而逃，觌不悦。大臣尤恶其直
言，交沮之，乃命都堂审察。宰相以上旨问以所欲言，落落不少贬，又不合。待命
十日，复诣阙上书者再。帝欲官之，亮笑曰：“吾欲为社稷开数百年之基，宁用以
博一官乎！”遂归。
</p><p>
二月，戊辰，臣僚言：“郡县之政，最害民者，莫甚于预借。盖一年税赋支遣
不足，而又预借于明年，是名曰借，而终无还期。前官既借，后官必不肯承。望严
戒州县。”从之。
</p><p>
己巳，臣僚言丁税二弊：“一丁之税，人输绢七尺，此唐租庸调所自出也。二
十岁以上则输，六十则止，残疾者以病丁而免，二十以下者以幼丁而免，此祖宗之
法也。比年乡司为奸，托以三年一推排，方始除附，乃使久年系籍与疾病之丁，无
时销落，前添之丁，隐而不籍，皆私纠而窃取之，致令实纳之人无几，而官司所入，
大有侵弊，此除附之弊也。若其输纳，则六丁之税，方凑成绢一匹。民司狃于久例，
利其重价，及头子勘合、市例糜费之属，必欲单名独钞，其已纳者，又不即与销簿，
重叠追呼，此输纳之弊也。今欲县委丞置丁税一司，遇岁终，许民庶之家长或次丁，
自陈其家实管丁若干，老病少壮，悉开列于状。将旧簿照年实及六十与病废者悉除
之；壮而及令者，重行收附。如隐年者，许人首告。每岁纳足，即与销簿。给钞计
钱绢，从便送纳。”从之。
</p><p>
辛未，申严武官程试法。
</p><p>
丁丑，禁解盐入京西界。
</p><p>
己丑，金主还都。左丞相赫舍哩良弼以疾乞致仕，金主慰留；请益力，乃许之，
授明安，给丞相俸傔。金主谓宰臣曰：“卿等非不尽心，乃才力不及良弼，所以惜
其去也。”
</p><p>
良寅，威州蛮寇边，讨降之。
</p><p>
三月，丁未，李彦颖罢为资政殿学士、知绍兴府。
</p><p>
金主谓宰执曰：“县令最为亲民，当得贤才用之。比在春水，见石城、玉田两
县令，皆年老，苟禄而已。畿甸尚尔，远县可知。”平章政事石琚言：“良乡令焦
旭、庆都令李伯达皆能吏。”金主曰：“如卿言，当擢用之。”
</p><p>
己酉，金禁民间创兴寺观。
</p><p>
壬子，以史浩为右丞相兼枢密使。帝谓浩曰：“自叶衡罢，虚席以待卿久矣。”
</p><p>
己未，以王淮知枢密院事，赵雄参知政事。
</p><p>
辛酉，四川制置使胡元质言：“蜀折科之额，视东南为最重。如夏秋税绢，以
田亩所定税钱为率，凡税钱仅及三百，则科绢一匹；不及三百者，谓之畸零，其所
输纳，乃理估钱，则准时值。当承平时，每缣不过二贯，兵兴以来，每缣乃至十贯，
是一缣而取三倍也。陛下轸念远民重困，每缣裁定作七贯五百，蜀民欢呼鼓舞。然
独成都，自淳熙五年为额减放，其它州县，尚仍旧估，请付下约束。”诏：“四川
总领所逐同路转运司，取见诸州军未尽数，减放裁减。”
</p><p>
是春，诏会子以一千万缗为一界；寻又诏如川钱引例，两界相会行。
</p><p>
夏，四月，丙寅，以礼部尚书范成大参知政事。
</p><p>
己巳，金主谓宰臣曰：“朕巡幸所至，必令体访官吏臧否。向于玉田，知主簿
舒穆噜沓乃能吏也，可授本县令。”
</p><p>
辛未，知绍兴府张律奏支用乘钱四十万贯，应副御前激赏支用，诏令将所献钱
为人户代纳今年和买身丁之半。
</p><p>
赐礼部进士姚颖等四百十有七人及第、出身。
</p><p>
己卯，以赵思奉使不如礼，罢起居舍人，仍降二官。
</p><p>
丁亥，诏：“给事中专立一司，看详奏状、札子及陈乞敷奏者；如有利国便民
事，并先参订祖宗法，委无违戾，方许上籍。”
</p><p>
五月，甲午朔，知静江府张栻除秘撰，令再任。以栻久任帅阃，绩效有闻也。
</p><p>
庚子，置武学国子员。
</p><p>
右丞相史浩奏：“臣蒙恩俾再辅政，惟尽鲍道，庶无朋党之弊。”帝曰：“宰
职岂当有朋党！人主亦不当以朋党名臣下。既以名其为党，则安得不结为朋党！朕
但取贤者用之，否则去之。且如叶衡既去，人以王正己为其党，朕固留之。以王正
己虽衡所引，其人自贤，则知朕不以朋党待臣也。”浩曰：“陛下心如止水，如明
镜，贤否皆不得遁，故奸邪不敢名正人以朋党。汉党锢、唐白马之祸，皆人君不明，
为郡邪所惑，遂至于此。”帝曰：“汉、唐朋党之祸，大抵皆由主听不明，而其原
始于时君不知学。”浩言：“《说命》三篇，专论圣学，如‘终始典于学’，如
‘学古训’之类。帝王要道，无先于此。”帝称善。
</p><p>
丙午，金主如金莲川。
</p><p>
丁未，修临安城。
</p><p>
是月，诏：“诸路州县创立场务者，皆罢之。”
</p><p>
六月，庚午，新知南剑州曾植言：“近日公正之道微，请托之风盛。省部之理
诉，仓库之出纳，刑狱之决谳，州县之争讼，无一不用关节，而望百司举职，难矣。
请戒饬百官内外，皆用公道，毋徇私情。其有不悛，行法自近始。庶几百官各扬乃
职。”从之。
</p><p>
金右丞相赫舍哩良弼薨，谥诚敏。
</p><p>
良弼性聪敏忠正，善断决，虽起寒素，致位宰相，朝夕惕惕，尽心于国，荐举
人材，常如不及。居位几二十年，辅成太平之治，号贤相焉。
</p><p>
乙亥，范成大罢职奉祠，以言者论之也。
</p><p>
甲申，诏翰林学士、谏议大夫、给事中、中书舍人，各举堪御史者二人。
</p><p>
以给事中钱良臣签书枢密院事。
</p><p>
壬辰，诏侍御史举堪任御史者。
</p><p>
闰月，丙申，赠强霓、强震观察使，仍于西和州立庙，赐额旌忠，以知兴州吴
挺言霓守环州，震为军官，并死节不屈也。
</p><p>
丁酉，湖广总领周嗣武奏：“蜀为今日根本之地，自屯兵蜀口，五十年间，竭
全蜀之力，仅足供给军食。目今历尾虽管钱引八百万道，望轸念蜀民力已疲困，乞
存留在蜀，以备非常急阙之需。”帝曰：“甚善。”又奏：“蜀中钱引，自天圣间
创始，每界初只一百二十五万馀道，至建炎间，依元符之数，添印至三百七十馀万
道，尚未为多。目今见行两界道共四千五百馀万道，较之天圣之初，何啻数十倍！
今四川总领所，又有别造钱银会子，接济民间贸易，比折成贯钱引，自是六十三万
道。倘岁岁添印，一旦价例减落，则于四川钱引，所系非轻。”帝曰：“蜀中钱引
已多，岂可更有增添！”并从之。
</p><p>
大理卿吴交知等奏狱空，奖之。
</p><p>
淮东总领言：“高邮、宝应田，岁被水涝者，昔元祐间发运张论兴筑长堤二百
馀里，为涵洞一百八十所，石堰、斗门三十六座，此时疏泄，下注射陽湖，流入于
海，故年谷屡登。自残扰之后，尽皆废坏，湖水漫流。请专委官司守令，于农隙之
地，官给米募夫，择湖水冲要，建石堰、斗门，并管察堤岸之损缺，修筑填补。”
旋命淮东领总叶翥核实以闻。
</p><p>
戊戌，兴州都统吴挺言：“今阶、成、西和、凤州并长举县营田，以三年计之，
所得才四万九千馀缗，而所费乃百七万缗。请以其田召民耕佃，将军兵抽还教阅。”
从之。
</p><p>
己亥，利州路复分东、西，以吴挺帅西路兼知兴州，知兴元府程价充东路安抚。
</p><p>
辛丑，金赈西南、西北两路饥。
</p><p>
壬寅，置镇江、建康府转般仓。
</p><p>
秋，七月，甲子，太尉、提举万寿观李显忠薨，谥忠襄。
</p><p>
丙子，金主谓宰臣曰：“职官始犯赃罪，容有错误。至于再犯，是无改过之心。
自今再犯，不以赃数多寡，并除名。”
</p><p>
八月，甲午，诏曰：“近年谷丝丰收，尚念耕夫蚕妇，终岁勤动，卖钱不足以
偿其劳，而郡邑或勿加恤，使倍蓰以输其直，甚亡谓也！其令诸路监司，严戒所部，
应民间两税，除折帛折变自有常制外，当输本色者，毋以重价强之折钱。若有故违，
按劾置法，可令临安府刻石遍赐诸路监司、帅臣、郡守。”
</p><p>
复制科旧法。
</p><p>
国子博士钱闻诗言：“今日登用武臣，不过于武臣中用有文采者，欲以此激励
武勇，恐反怠其素习。将见将帅子弟，必有习文墨，弄琴书，趋时好尚以幸进用者。”
帝曰：“若如此，朕安能得人！”
</p><p>
丁酉，诏关外四州增募民兵为忠勇军。
</p><p>
乙巳，金主还都。丙辰，以右丞相完颜守道为左丞相，平章政事石琚为右丞相。
</p><p>
戊午，增铨试为五场，呈试为四场。
</p><p>
九月，壬申，幸秘书省，赐秘书监陈骙、少监郑丙紫章服。
</p><p>
戊寅，赐岳飞谥曰武穆。
</p><p>
癸酉，金以左丞唐古安礼为平章政事。乙亥，以右丞富察通为左丞，参知政事
伊喇道为右丞，刑部尚书钮祜禄额特勒为参知政事。
</p><p>
陈俊卿入对。时曾觌以使相领京祠，王抃知閤门事，枢密都丞旨甘昪为入内押
班，三人相与盘结，士大夫无耻者争附之。于是郑鉴为馆职，袁枢为宗正，因转对，
数为帝言之。俊卿判建康，因过阙，论“觌、抃招权纳赂，荐进人材，而皆以中批
行之，此非宗社之福。”且曰：“陛下信任此曹，坏朝廷之纲纪，废有司之法令，
败天下之风俗，累陛下之圣德。”帝感其言。
</p><p>
俊卿之在建康也，御前多行白札子，率用左右私人赍送，俊卿因奏曰：“号令
出于人主，行于朝廷，布于中外，古今之所同也。间有军国机密文字或御前批降，
则用宝行下，所以信示防伪也。今乃直以白札子处分事宜于数百里之外，其间亦有
初非甚密之事，自可附之省部。今白札既信于天下，则它时缓急，或有支降钱物，
调发军马，处置边防，干国家大利害事，其间岂能保其无伪！若严重知体之人，必
须奏审，则往来之间，或失事机；若庸懦无识之人，即便施行，则真伪不分，岂不
误事！况批禀文字，只付差来人，或令回申元承受处，到之与否，不可得知，此于
事体尤为非便。”帝降札奖谢之。
</p><p>
冬，十月，戊戌，史浩等上《三祖下第六世仙源类谱》、《仁宗玉牒》。
</p><p>
先是历官推九月庚寅晦，既颁历矣。而金使来贺生辰者，乃以为己丑晦，盖小
尽也，于是会庆节差一日。接伴检详官邱崈调护久之，金使乃肯用正节日上寿。盖
历官荆大声妄改甲午年十二月为大尽，故后一日也。
</p><p>
乙卯，奏国节度使、殿前都指挥使王友直，以募兵扰民，降为武宁军承宣使，
统制以下夺官有差。军民欢呶者，执送大理寺鞫之。
</p><p>
戊午，封皇孙扩为英国公。
</p><p>
十一月，庚申朔，史浩言：“陛下事亲之懿，如朔望驾朝德寿宫，与夫圣节、
冬至、正旦上寿，或留侍终日，或恭请宴游，凡所以尽子之道，以天下养者，皆极
其至。宜大书于策，以为万世法。然自陛下登位以来，至是凡十有七年，其间岂无
亲闻太上圣训与夫陛下问对玉音！外庭不得而知，史官不得而书。望陛下以前所闻
及自今后所得太上圣训，陛下问对玉音，许令辅臣随时奏请，俾之登载日历，或宣
付史馆，别为一书，则圣子神孙，得以遵承家法。”从之。
</p><p>
金尚书省奏拟同知永宁军节度使事阿克为刺史，金主曰：“阿克年幼，于事未
练，授佐贰辟可也。”平章政事唐古安礼曰：“臣等以阿克宗室，故拟是职。”金
主曰：“郡守系千里休戚，可不择人，而私其亲耶！若以亲亲之恩，赐与虽厚，无
害于政，使之治郡而非其才，一境何赖焉！”
</p><p>
丙寅，诏：“大理寺所鞫军民喧哄者，并从军法。”史浩言民不可律以军法，
不听。复再降王友直为宣州观察使、信州居住。于是浩请罢政，甲戌，罢为少傅，
还旧节，充醴泉观使兼侍读。
</p><p>
乙亥，以钱良臣参知政事。
</p><p>
丙子，金尚书省奏：“崇信县令石安节，买车材于部民，三日不偿其直，削官
一阶，解职。”金主因言：“凡在官者，但当取其贪污与清白之尤者数人黜陟之，
则人自知惩劝矣。夫朝廷之政，太宽则人不知惧，太猛则小玷亦不免于罪，惟当用
中典耳。”
</p><p>
丁丑，以赵雄为右丞相，王淮为枢密使。
</p><p>
王希吕缴奏：“浙闽州县推排物力，至于牛畜，亦或不遗。旧法，即无将舍屋、
耕牛纽充作家业之文。”敕令所看详：“人户租赁牛畜，虽系营运取利，缘亦便于
贫民。乞依所奏，将应民户耕牛、租牛，依绍兴三年五月六日指挥，并与免充家力，
行下诸路州县遵守施行。”帝曰：“国以农为本，农以牛为命，牛多则耕垦者广，
岂可指为家力，因而科扰？监司常切觉察，如有违戾，按劾闻奏。”
</p><p>
戊寅，诏：“成都一路十六州，除成都自有飞山军及威、茂、雅、嘉州、石泉
军系沿边去处兵备不可抽摘外，自馀诸州，各选兵官前去，逐州按试勇壮有武力人，
抽摘团结，共取一千人作二队，如李德裕雄边子弟，以雄边军为名。”从胡元质请
也。
</p><p>
先是金曹王文学赵承先以奸被杖，除名，既而复用。金主诘之，宰臣言：“由
曹王遣人言其干敏，故再任之。”金主曰：“官爵拟注，虽由卿辈，予夺之权，当
出于朕。曹王之言尚从之，假皇太子有所谕，则其从可知矣。此事因问始知，所不
知者更复几何？且卿等公然受请属，可乎？”金主又尝谕宰臣曰：“往者丞相良弼
拟注差除，未尝苟与不当得者，而荐举往往得人，钮祜禄额特勒、伊喇忄造、费摩
馀庆皆是也；至于私门请托，绝然无之。”
</p><p>
庚辰，复监司互举法。
</p><p>
丙戌，金吏部尚书乌库哩元忠为御史大夫。元忠尝知大兴府。有僧犯法，皇姑
梁国大长公主属使释之，元忠不听。金主闻之，召元忠谓曰：“卿不徇，甚可嘉也。
治京如此，朕复何忧！”
</p><p>
十二月，辛卯，宰臣进监司、郡守除目，帝曰：“郡守得人，则千里蒙福；监
司得人，则一路蒙福。卿等遴选其人，不可轻授。”
</p><p>
壬辰，赵彦逾请以南康军诸鱼池为放生池，帝曰：“沿江之民，以鱼为生，今
禁之，恐妨民也。”
</p><p>
庚戌，金封皇孙玛达格为金源郡王。
</p><p>
壬子，金群臣奉上大金受命万世之宝。
</p><p>
乙卯，知临安府吴渊请复置西溪栏税，帝曰：“关市讥而不征。去城五十里外，
岂可复置栏税！”
</p><p>
是岁，前知雷州李茆奏：“广西盐已行者，曰钞商兴贩也，曰官自搬卖也，然
二者利害不可究。且官自搬卖，旧系本路转运司主其事，行之既便，岁课自充，诸
州亦无阙乏。自绍兴八年改行钞法，转运司所得仅二分，不能给诸州岁计，至于高
折秋苗，民被其害。逐年卖钞所亏之数甚多，陛下灼见其弊，仍旧拨还转运司，均
于诸州官搬官卖，尽罢折米招籴之为民害者，止令转运司岁认息钱三十一万贯，自
当确守此法，为永久之利。”诏：“户部将广西官搬官卖盐法，申严行下，常切尊
守。”
</p><p>
刘珙以属疾请奉祠，未报，请致仕。帝以珙病亟，遣中使挟侍医视之。珙知疾
不可为，亟上遗表，首引恭、显、伾、文以为近习用事之戒，且曰：“今以腹心耳
目寄此曹，故士大夫倚之以媒其身，将帅倚之以饥其军，牧守倚之以贼其民；朝纲
以紊，士气以索，民心以离，咎皆在是。愿亟加黜退，以幸天下。”卒，后谥忠肃。
</p><p>
知庐州舒城县余永锡，坐赃，特贷命，编管封州，仍籍其家。

</p><p>
○孝宗绍统同道冠德昭功哲文神武明圣成孝皇帝淳熙六年（金大定十九年）
</p><p>
春，正月，丁卯，金主如春水。
</p><p>
戊辰，赈淮东饥。
</p><p>
庚午，太社令叶大廉言：“内侍省遇有取索库务物，请依旧法，结合同凭由二
本，一本付传宣使臣取索，一本令本省画时实封，差人置历付所取库务官勘验支供，
仍将合同缴奏。”帝从之，曰：“此良法也。”
</p><p>
壬申，蠲夔州上供金银。
</p><p>
癸未，赵雄等请光州复置中渡榷场辟，御前如有曾在榷场吧事之人，可以差充
监官。帝曰：“自来不曾遣人淮上购物，如淮白、北果之属，宫中并无之。刘度前
守盱眙，尝献淮白，却而不受。近蒙太上赐得数尾，每进膳，即食一小段，可食半
月。”雄曰：“陛下岂独奉养俭素！如珠玉、图画之珍，皆不得其门而入。”帝曰：
“亦天性不好耳。”
</p><p>
甲申，内批：“登仕郎陈闻礼，系太上皇后侄女夫，特添差浙东安抚司干办公
事。”赵雄等言：“在法，虽戚里，文臣未经铨试，武臣未经呈试，并不许陈乞添
差。”帝曰：“岂可以戚里而废公法！今后有似此，须执奏。”
</p><p>
四川制置胡元质、夔路运判韩髹甲啵嘿缏分民最贫，而诸州科买上供金银绢
三色，民力重困。所有大宁监盐课委有增羡。臣今与总领所及本路转运司公共措置，
已将盐课攒剩之钱买金银，发纳总领所及茶马司，尽蠲免九州民间岁买之币外，有
馀剩钱，可尽免今年夔路诸州一年今科民间买绢之数，馀钱又可与民间每岁贴助之
费，民力可以少苏。”帝曰：“监司、郡守，兴利除害，实惠及民，要当如此。”
并从之。赵雄曰：“韩髹嘉漕臣，措置此钱以免科扰，宣力甚多。”帝曰：“不
可不赏。”寻加髹贾泵馗蟆
</p><p>
是月，郴州贼陈峒等连破道州桂陽军诸县。集英殿修撰、知潭州王佐请发荆、
鄂精兵三千，诏以本路兵进讨，命佐节制。
</p><p>
二月，己丑朔，幸佑圣观，即帝储宫也。皇太子从。帝御讲宫，顾瞻栋宇，初
无改造，顾谓皇太子曰：“近日知《通鉴》已熟，别读何书？”对曰：“经、史并
读。”帝曰：“先以经为主，史亦不可废。”
</p><p>
庚寅，参知政事钱良臣，以失举茹骧改官，自劾。诏：“良臣所奏，乃欲以身
行法。国有常宪，朕不敢私，可镌三官。”
</p><p>
癸巳，诏：“户部侍郎陈岘，待制张宗元，新知秀州徐本中，饶州居住赵磻老，
各降三官。”亦以保举茹骧也。
</p><p>
先是骧知湖州长兴县，侵盗官钱入己，事发，决台州编管，籍其家，故有是命。
</p><p>
甲午，太学博士高文虎，论前宰执、侍从带观文殿大学士至待制在外者，皆有
论思献纳之责，帝曰：“此奏尤为得体，朕亦有听纳之益，且知州郡间民情。”丙
申，诏：“前宰执、侍从带观文殿大学士至待制及大中大夫以上守郡、奉祠之人，
今后如有所见，不时以闻。其责降官，不在此限。”
</p><p>
丁酉，殿前副都指挥使郭棣言：“每遇宣押打球或蒙赐酒，其诸军正额、额外
统制官内，有于马上率尔奏事者，及赐酒之际，无指挥宣唤，辄诣榻前奏事，甚失
臣子事君之礼。请自今后遇宣押，从本司押束。”从之。
</p><p>
癸卯，帝曰：“朕欲将见行条法，令敕令所分门编类，如律与《刑统》、敕、
令、格、式及续降指挥，每事皆聚载一处，开卷则尽见之，庶使胥吏不得舞文。”
赵雄等曰：“士大夫少有精于法者，临时检阅，多为吏辈所欺。若分门编类，则遇
事悉见，吏不能欺。”乃诏敕令所，将见行敕、令、格、式，仿《吏部七司条法总
类》，随事分门修纂，别为一书。若数事共条，即随门厘入，以《淳熙条法事类》
为名。
</p><p>
丙午，诏：“逃军犯强盗者无拟贷。”
</p><p>
己酉，金主还都。
</p><p>
乙卯，诏：“自今归正官亲赴部授官，以革冒滥。”
</p><p>
金免去年被水旱民田租税。
</p><p>
吕祖谦诠择《圣宋文海》成编，奏御，赐名《文鉴》，并赐祖谦银绢。
</p><p>
三月，乙丑，金尚书省奏亏课院务官颜葵等六十八人，各合削官一阶，金主曰：
“以承廕人主榷沽，此辽法也。法敝则当更张，唐、宋法有可行者则行之。”
</p><p>
丙寅，录岳飞、赵鼎子孙，赐京秩。
</p><p>
己巳，金主与宰臣论史事。金主曰：“朕观前史多溢美。大抵史书载事贵实，
不必浮词谄媚也。”
</p><p>
己巳，置广西义仓。
</p><p>
庚午，知镇江司马亻及言用石修砌湖闸门，浚海鲜河，使船有舣泊之所，帝曰：
“司马亻及浚河修闸，惠利甚厚，可除宝文阁待制。”
</p><p>
丁丑，帝谕宰执曰：“诸路漕臣，职当计度，欲其计一道盈虚而经度之也。今
则不然，于所部州郡，有馀者取之，不足者听之，逮其乏其，从而劾之，吾民已被
其扰矣。朕今以手诏戒谕之，俾深思古谊，视所部为一家，周知其经费而通融其有
无，廉察其能否而裁抑其耗蠹，庶乎郡邑宽而民力裕也。”赵雄等曰：“责任漕臣，
尽于此矣。”于是出手诏以戒诸道转运，曰：“分道置台，寄耳目于尔漕臣，职在
计度，欲计其一道盈虚而尽度之也。职在按察，欲其蚤正吏治，毋使至于病民。厥
或异此，朕何赖焉！”命两浙转运司刻石，遍赐诸路漕臣。
</p><p>
辛未，金主谓宰臣曰：“奸邪之臣，欲有规求，往往私其党与，不肯明言，托
以它事，陽不与而陰为之力。朕观古之奸人，当国家建储之时，恐其聪明，不利于
己，往往以陰事破其议，惟择昏懦者立之，冀它日可弄权为功利也。如晋武欲立其
弟，而奸臣沮之，竟立惠帝，以致丧乱，此其明验也。”
</p><p>
己卯，金制：“纠弹之官，如犯法而不举者，减犯人罪一等，关亲者许回避。”
</p><p>
金主谓宰臣曰：“人多奉释、老，意欲徼福，朕早年亦颇惑之，旋悟其非。且
上天立君，使治下民，若盘乐怠忽，欲以侥幸祈福，难矣！丙能爱养下民，上当天
心，福必报之。”
</p><p>
乙酉，钱良臣言：“新除太府丞李峄，为臣妻之兄弟，恐外人疑臣私于亲戚，
乞与外祠。”帝曰：“峄因论荐得擢，不由卿荐。卿既引嫌，可与近见阙知军差遣。”
</p><p>
是月，以高邮、通、泰等州去年田鼠为灾，赈之。
</p><p>
夏，四月，己丑朔，金赈西南路招讨司所部民。
</p><p>
丁酉，帝曰：“州郡间近日添差员数颇多。今后宗室、戚里、归正官等添差通
判、职官等，每州各不得过一员，帅司参议官、诸属官等此。”
</p><p>
己酉，金升祔闵宗于太庙，加谥曰宏基缵武庄靖孝成皇帝。
</p><p>
金主将如金莲川，有司具办。薛王府掾绛人梁襄上疏极谏，其略曰：“金莲川
在重山之北，气候殊异，仲夏降霜，一日之间，寒暑交至，与上京、中都不同，非
圣躬将摄之所。凡奉养之具，无不远劳飞挽，其费数倍。至于顿舍之处，车骑填塞，
主客不分，马牛风逸，臧获逋逃，夺攘蹂躏，未易禁止。公卿、百官、卫士，富者
车帐仅容，贫者穴居露处，舆台皁隶，不免困踣，饥不得食，寒不得衣，一夫致疾，
染及家人，夭殇无辜，何异刃杀！此特细故耳，更有大于此者。臣闻高城浚池，深
居邃禁，帝王之籓篱也；壮士健马，坚甲利兵，帝王之爪牙也；今行宫之所，非有
高殿广宇城池之固，是废其籓篱也。挂甲常坐之马，日暴雨蚀，臣知其必赢瘠；御
侮待用之军，寒眠冷啖，臣知其必疲瘵；卫宫周庐，才容数人，一旦霖潦，衣甲弓
刀，沾湿柔脆，岂堪为用！是失其爪牙也。秋杪将归，人已疲，马已弱矣，裹粮已
空，褚衣已敝，犹且远幸松林，以从畋猎，行于不测之地，往来动逾数月。设烈风
暴至，尘埃涨天，宿雾四塞，跬步不辨，以致翠华有崤陵之避，襄城之迷，百官狼
狈于道途，卫士参错于队伍。所次之宫，草略尤甚，殿宇周垣，惟用氈絺。押宿之
官，上番之士，终日驱驰，加之饥渴，已不胜倦，更使彻曙巡警，露坐不眠，精神
有限，何以克堪！陛下悦以使人，劳而不怨，岂若不劳之为愈也！
</p><p>
“议者谓北幸之久，每岁随驾大小，前歌后舞而归，今之再出，宁遽有不可！
臣愚以为患生于不测者多矣，狃于无虞，往而不止，臣甚惧焉。
</p><p>
“议者又谓前世守文之主，生长深宫，畏见风日，弯弓上马，皆所不能，志气
销懦，筋力拘柔，临难战惧，束手就亡。陛下监其如此，不惮勤身，远幸金莲，至
于松漠，名为坐夏打围，实欲服劳讲武。臣愚以为战不可忘，畋猎不可废，宴安鸩
毒亦不可怀，事当适中，不可过当。今过防骄惰之患，先蹈万有一危之途，何异无
病而服药也！况欲习武，不必度关，涿、易、雄、保、顺、蓟之境，地广且平，畋
猎此时，谁曰不可？乞发如纶之旨，回北辕之车，安巡中都，不复北幸，则社稷无
疆之休，天下莫大之愿也。”
</p><p>
金主纳之，遂为罢行。襄由是以直声闻。
</p><p>
王佐受命讨陈峒，念将校无可用者，惟流人冯湛以勇闻，乃许其湔雪，檄权湖
南路兵马钤辖。选潭州厢禁军及忠义寨得八百人，命诸县屯兵悉听调发。佐以擅发
自劾，诏弗问。
</p><p>
贼闻湛将至，即循归巢穴。转运使欲缓攻，佐以为贼巢在宜章，旁接三路七郡，
林箐深阻，出入莫测，峒不诛，湖广忧未艾也，遂亲赴宜章，移湛屯何卑山。夜半，
发兵分五路进，突入其隘口。贼仓卒出战，即溃走。进夺空风寨，斩峒等，郴州平。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86673.html' class='pagedaohang'>【上一篇】<i>:卷第一百四十七 【宋纪一百四十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86671.html' class='pagedaohang'>【下一篇】<i>：卷第一百四十五 【宋纪一百四十五】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>