<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第三十六 【宋纪三十六】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第三十六 【宋纪三十六】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86783.html' class='pagedaohang'>【上一篇】<i>:卷第三十七 【宋纪三十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86781.html' class='pagedaohang'>【下一篇】<i>：卷第三十五 【宋纪三十五】</i></a></span>
</ul>
<div class="articleContent" id="articleContent"> <p>
起昭陽大渊献正月，尽柔兆摄提格三月，凡三年
有奇。

</p><p>
○仁宗体天法道极功全德神文圣武睿哲明孝皇帝天圣元年（辽太平三年）
</p><p>
春，正月，丙寅朔，诏改元。帝读诏，号泣者久之，谓左右曰：“朕不忍遽更
先帝之号也。”
</p><p>
辽主如纳水。
</p><p>
以耶律藏引为平章事。
</p><p>
庚午，辽初使来贺长宁节。
</p><p>
自建隆以来，吴、蜀、江南、荆湖、南粤、皆号富强，相继降附，太祖、太宗
因其蓄藏，守以恭俭简易，方是时，天下生齿尚寡，而养兵未甚蕃，任官未甚冗，
佛、老之徒未甚炽，百姓亦各安其生，不为巧伪放侈，故上下给足，府库羡溢。承
平既久，户口岁增，兵籍益广，吏员亦众，佛、老、塞外，耗蠹中国，县官之费，
数倍昔日，百姓亦稍纵侈，而上下始困于财矣。权三司使李谘尝言：“天下赋调有
常，今西北寝兵二十年，而边餽如故，它用浸广，戍兵虽未可减，其末作浮费非本
务者，宜一切裁损，以宽敛厚下。”盐铁判官歙人俞献卿亦言：“天下谷帛日益耗，
物价日益高，人皆谓稻苗未立而和籴，桑叶未吐而和买，自荆湖、江、淮间，民愁
无聊。转运使务刻剥以增其数，岁益一岁，又非时调率、营造，一切费用，皆出于
民，是以物价益高，民力积困也。自天禧以来，日侈一日，又甚于前。卮不盈者漏
在下，木不茂者蠹在内，陛下宜与公卿大臣朝夕图议而救正之。”帝纳其言。癸未，
命御史中丞刘筠、提举诸司库务薛贻廓与三司同议裁减冗费。
</p><p>
诏中书、枢密院同议塞滑州决河。
</p><p>
先是茶制，惟川、峡、广南听民自买卖，禁其出境，馀悉榷，犯者有刑。在淮
南则蕲、黄、庐、舒、寿、光六州，官自为场，置使总之，谓之山场者十三，六州
采茶之民皆隶焉，谓之园户。岁课作茶，输其租，馀则官悉市之。其售于官者，皆
先受钱而后入茶，谓之本钱。又，百姓岁输税愿折茶者，谓之折税茶。总为岁课八
百六十五万馀斤，其出鬻皆就本场。在江南则宣、歙、江、池、饶、信、洪、抚、
筠、袁十州，广德、兴国、临江、建昌、南康、五军，两浙则杭、苏、明、越、婺、
处、温、台、湖、常、衢、睦十二州，荆湖则江陵府，潭、鼎、澧、鄂、岳、归、
峡七州，荆门军，福建则建、剑二州，岁如山场输租折税，馀则官悉市而敛之。总
为岁课，江南千二十七万馀斤，两浙百二十七万九千馀斤，荆湖二百四十七万馀斤，
福建三十九万三千馀斤，皆转输要会之地，曰江陵府，曰真州，曰海州，曰汉陽军，
曰无为军，曰蕲州之蕲口，为六榷货务。凡民欲茶者，皆售于官，其以给日用者，
谓之食茶，出境则给券。商贾之欲贸易者，入钱若金帛京师榷货务，以射六务、十
三场茶，给券，随所射与之，谓之交引。愿就东南入钱若金皇者，听计直予茶如京
师。凡茶入官以轻估，其出以重估，县官之利甚博，而商贾输于西北以及散于塞外，
其利又特厚焉。县官鬻茶，岁课缗钱，虽赢缩不常，景德中至三百六十馀万，此其
最厚者也。
</p><p>
然自西北宿兵既多，餽饷不足，因募商人入中刍粟，度地里远近，增其虚估，
给券，以茶偿之。后又益以东南缗钱、香药、象齿，谓之三说。而塞下急于兵食，
欲广储偫，不受虚估，入中者，以虚钱得实利，人竞趋焉。及南北和好罢兵，边储
稍缓，物价差减，而交引虚钱未改，则其法既弊，虚估日益高，茶日益贱，入实钱
金帛日益寡，而入中者非尽行商，多其土人，既不知茶利厚薄，且急于售钱，得券
则转鬻于茶商或京师坐贾号交引铺者，获利无几。茶商及交引铺，或以券取茶，或
收畜贸易以射厚利，由是虚估之利皆入豪商巨贾，券之滞积，虽二三年茶不足以偿，
而入中者以利薄不趋，边备日蹙，茶法大坏。景德中，丁谓为三司使，尝计其得失，
以为边籴才及五十万，而东南三百六十馀万茶引尽遍商贾，当时以为至论。厥后虽
屡变以救之，然不能无弊。丁亥，诏置计置司，以枢密副使张士逊、参知政事吕夷
简、鲁宗道总之。
</p><p>
庚寅，计置司考茶法利害，奏言：“十三场茶，岁课缗钱五十万。天禧五年，
才及缗钱二十三万。每券直钱十万，鬻之，售钱五万五千，总为缗钱实十三万，除
九万馀缗为本钱，岁才得息钱三万馀缗，而官吏廪给不与焉。是则虚数虽多，实利
殊寡。”因请罢三说，行贴射之法。其法，以十三场茶买卖本息，并计其数，罢官
给本钱，使商人与园户自相交易，一切定为中估，而官收其息。如鬻舒州罗源场茶，
斤售钱五十有六，其本二十有五，官不复给，但使商人输息钱三十有一而已。然必
辇茶入官，随商人所指而与之，给券为验，以防私售，故有贴射之名。若岁课贴射
不尽，则官市之如旧。园户过期而输不足者，计所负数，如商人入息。旧输茶百斤，
益以二十斤至三十五斤，谓之耗茶，亦皆罢之。其入钱以射六务茶者，如旧制。大
率使茶与边籴各以实钱出纳，不得相为轻重，以绝虚估之弊，从之。
</p><p>
庚子，发卒增筑京城。
</p><p>
二月，丙申，铸“天圣元宝”钱。
</p><p>
初，祥符天书既降，建天庆、天祺、天贶、先天降圣节，及真宗诞节，本命三
元，用道家法，内外为斋醮，京城之内外，一夕数处。帝即位，并太后诞节亦如之，
糜费甚众。至是或以为言，而宰相冯拯，因奏海内久安，用度宜有节，帝及太后曰：
“此先帝意也。”即诏礼仪院裁定。礼仪院请帝及太后诞节、本命宜如旧，它节命
八宫观迭醮。旧一岁醮四十九，请损为二十；大醮二千四百分，请损为五百，斋官
第给汤茗。诏增醮分为千二百，馀悉可。
</p><p>
辽以丁振为武信军节度使，进封兰陵郡王。
</p><p>
辽萧巴雅尔之败于高丽也，辽主使人责之曰：“汝轻敌深入，以至败绩，何面
目来见乎！朕当皮面然后戮之。”及归，止坐免官。至是念其南伐之功，复以为西
南面都招讨，进封豳王。
</p><p>
三月，己巳，礼仪院又请罢天庆等五节天下赐宴。诏新定设醮州府，赐宴如旧，
馀悉罢。
</p><p>
减玉清昭应宫、景灵宫、会灵观、祥源观清卫卒以分配诸军，其工役送八作司；
衮州景灵宫、太极观清卫准此。
</p><p>
辛卯，始行淮南十三山场贴射茶法。
</p><p>
司天监上新历，赐名《崇天》，保章正张奎、灵台郎楚衍等所造也。
</p><p>
夏，四月，己亥，以吏部郎中、龙图阁待制薛奎权知开封府。奎为政严敏，击
断无所贷，人畏惮之，目为“薛出油”。其语上达，帝因问奎，谢曰：“臣知击奸，
安避此！”帝益加重焉。
</p><p>
辛丑，中书言：“诸道转运使、副，河北、河东、陕西部署、钤辖、都监并奉
使契丹臣寮辞见，请并许上殿奏事。”从之。
</p><p>
初，但令两府大臣附奏，太常丞祥符丁度言：“臣下出外，必有所陈，今一切
令附奏，非所以防壅蔽也。”故中书为言，卒得请。帝初即位，度上书论六事，又
尝献《王凤论》于皇太后，以戒外戚云。
</p><p>
罢礼仪院，从枢密副使张士逊等请也。太常礼院，典礼所出，大中祥符中，又
增置礼仪院，以辅臣领其事，于是始罢。
</p><p>
丁巳，诏：“翰林学士至三司副使、知杂御史，各举堪充谏官、御史者，以名
闻。”先是上封者请复置谏官、御史三五员，盖宋初左右谏议大夫、司谏、正言多
不专言责，而御史或领它局，天禧初，诏两省置谏官，御史台置侍御史以下各六员，
不兼职务，每月须一员奏事；其后员缺不补，故言者及之。
</p><p>
钦州深在山谷间，人苦瘴毒，推官建安徐的请徙州濒水。转运使以闻，且留的
再任办役；辛酉，诏从其请。的短衣持梃，与役夫同劳苦，筑城郭，立楼橹，画地
居军民，治府舍、仓库、沟渠、廛肆，民皆便之。
</p><p>
五月，甲子，行陕西、河北入中刍粮见钱法。
</p><p>
庚寅，议皇太后仪卫，制同乘舆。
</p><p>
是月，辽主清暑缅山；未几，赐缅山名曰永安。
</p><p>
六月，戊申，河南府言永定陵占民田十八顷，凡估钱七十万。帝曰：“营奉先
帝陵寝而偿民田直，可拘以常制邪？”特给百万。
</p><p>
乙卯，禁毁钱铸钟。
</p><p>
秋，七月，戊寅，辽以南府宰相耶律哈噶为上京留守，封漆水郡王。
</p><p>
壬午，蠲天下逋欠，以即位赦恩也。自是因赦除欠负，遂为例。
</p><p>
丙戌，辽以皇后生辰为顺天节。
</p><p>
初，后见爱于睿智太后，太后殁後，辽主恩礼有加，为置宫闱司，补官属，得
出教令。元妃妒之弥甚。先是辽主南伐，掠深州小儿赵安仁，俘为Yan，渐为内侍省
押班，元妃密令伺后短长，后宫中动静，元妃无弗知者。久之，无所得。后善琵琶，
乃诬后与琵琶工燕文颇、李文福私，辽主不之信。又为国书投辽主帐中，辽主得之，
曰：“此必元妃所作也。”命焚之。安仁见谗间不行，而后权方盛，惧祸，谋亡归
宋。事泄，后欲诛之，元妃营救于辽主曰：“安仁父母兄弟俱在南朝，每一念及，
神魂陨越。今为思亲而亡，亦孝子用心，实可怜悯。”辽主赦之。
</p><p>
八月，乙巳，以太常博士建安曹修古为监察御史，孔延鲁、刘随并为左正言。
延鲁常为宁州军事推官，数与州将争事。有蛇出天庆观真武殿中，州将率官属往奠
拜之，欲上其事。延鲁径前以笏击蛇，碎其首，观者大惊，已而莫不叹服。迁大理
寺丞，知仙源县，主孔氏祠事。孔氏故多放纵者，延鲁一绳以法。上言庙制卑陋，
请加崇饰，从之。延鲁后更名道辅。
</p><p>
甲寅，有芝生天安殿柱，召辅臣观之，退，奉表称贺。乙卯，诏群臣就观，监
察御史开封鞠讠永言：“陛下新即位，河决未塞，霖雨害稼，宜思所以应灾变。臣
愿陛下以援进忠良、退斥邪佞为国宝，以训劝兵农、丰积仓廪为天瑞，草木之怪，
何足尚哉！”
</p><p>
先是钱惟演自河陽赴亳州，因朝京师，图入相。讠永奏：“惟演憸险，尝与丁
谓为婚姻，缘此大用；后揣知谓奸状已廕，惧牵连得祸，因出力攻谓。今若遂以为
相，必大失天下望。”太后遣内侍持奏示之，惟演犹顾望不行。讠永语右正言刘随
曰：“若相惟演，当取白麻廷毁之。”惟演闻，乃亟去。
</p><p>
冯拯病，太后有复相王钦若意，钦若时以刑部尚书知江宁府，帝为飞白书王钦
若字。适钦若有奏至，太后因取字缄置汤药合，遣中人赉以赐，且口宣召之，辅臣
皆不与闻。己未，钦若至国门，庚申，入见。九月，丙寅，冯拯罢为武胜节度使兼
侍中，判河南府；钦若守司徒兼门下侍郎、平章事、昭文馆大学士。
</p><p>
初，拯五上表乞罢相，于是遣使抚问。还，奏其家俭陋，被服甚质，太后赐以
衾裯、锦绮屏。然拯平居自奉侈靡，顾禁中不知也。为相气貌严重，宦者传诏至中
书，不延坐。林特常诣拯第，累日不得通；白以咨事，使诣中书，既至，又遣堂吏
谓之曰：“公事，何不自达朝廷？”卒不见。
</p><p>
钦若再入中书，谓平时百官叙进，皆有常法，为《迁叙图》以献，冀便省览，
然亦不能大用事如真宗时矣。同列往往驳议，钦若不堪，曰：“王子明在政府日，
不尔也。”鲁宗道曰：“王文正先朝重德，固非它人可企。公若执政平允，宗道安
敢不服！”
</p><p>
闰月，戊戌，寇准卒于雷州。
</p><p>
冯拯病，不能赴河南，己亥，卒。赠太师、中书令，谥文懿。
</p><p>
癸卯，始命寇准为衡州司马，准已卒，弗及知也。其妻宋氏乞归葬西京，许之。
道出荆南公安县，人皆设祭于路，折竹植地，挂纸钱焚之。逾月，枯竹尽出笋，众
因为立庙，号竹林寇公祠。
</p><p>
淮南、江、浙、荆湖制置发运使封丘赵贺，言苏州太湖塘岸坏及并海支渠堙废，
水侵民田。即诏贺与两浙转运使徐奭领其事，伐石增堤，浚积潦，自吴江东赴海；
流民归占者二万六千户，岁出苗租三十万。
</p><p>
先是贺通判汉州，蜀吏喜弄法，而贺精明，吏不敢欺，人称为“赵家关”，言
如关梁不可越也。后为江淮制置发运使，所部漕船，旧皆由主吏自遣，受赇不平，
或数得诣富饶郡，因以商贩，贫者至不堪其役。贺乃籍诸州物产厚薄，分剧易为三
等，视其功过自裁定，由是吏巧不得施。
</p><p>
癸丑，诏审官院：自今知州军、同判、知县人并引对于便殿。
</p><p>
冬，十月，辛酉朔，徙陕西缘边军马屯内地。
</p><p>
监察御史鞠讠永嫉王钦若阿倚，数睥睨其短，钦若心忌之。会讠永兼左巡，率
府率安崇俊入朝失仪，讠永言崇俊少在边有劳，此不足罪。钦若奏讠永废朝廷仪，
责授太常博士、同判信州。
</p><p>
辽主自秋猎于赤山，是月，驻辽河。
</p><p>
十一月，辛卯朔，辽以皇侄宗范为归德军节度使，北府宰相萧孝穆为南京留守，
封燕王，南京留守耶律制心为南院大王，兵马都总管仇正为燕京转运使。
</p><p>
戊戌，诏禁江南诸路师巫邪术。先是知洪州夏竦，索部中师巫得一千九百馀户，
勒令归农，毁其婬祠，因奏请朝廷严赐条约，故降是诏。
</p><p>
初，蜀民以铁钱重，私为券，谓之交子，以便贸易，富民十六户主之。其后富
者稍衰，不能偿所负，争讼数起。大中祥符末，薛田为转运使，请官置交子务以榷
其出入，久不报。寇?咸守蜀，遂乞废交子不复用。会?咸去而田代之，诏田与转
运使张若谷度其利害。田、若谷议：“废交子不复用，则留易非便，但请官为置务，
禁民私造。”戊午，诏从其请，始置益州交子务，以百二十五万六千三百四十为额。
?咸，临汝人；若谷，南剑人也。
</p><p>
大理寺丞、知彭山县卢察乞官襄州以扫洒坟墓，帝许之。
</p><p>
十二月，壬戌，辽以皇侄宗范为平章事，封三韩郡王。
</p><p>
江州陈蕴，聚居二百年，食口二千，而蕴年八十，且有行义，州以闻。帝曰：
“良民一乡之表，旌之则为善者劝矣。”甲子，授蕴本州助教。
</p><p>
丁卯，辽以萧永为太子太师。
</p><p>
辛未，诏吏部流内铨选幕职官知大县，阙京朝官故也。
</p><p>
己卯，辽皇子重元为秦国王。重元，元妃之少子也。

</p><p>
○仁宗体天法道极功全德神文圣武睿哲明孝皇帝天圣二年（辽太平四年）
</p><p>
春，正月，癸卯，命御史中丞刘筠等四人权知贡举。
</p><p>
诏修景灵宫之万寿殿以奉真宗，署曰奉真；庚辰，命王钦若为礼仪使。
</p><p>
辽主如鸭子河；二月，己未朔，猎达鲁河，改鸭子河为混同江，达鲁河为长春
河。
</p><p>
三月，戊子朔，诏礼部：“诸科举人不能对策者，毋辄黜落。”先是上封者言：
“经学不究经旨，乞于本科问策一道。”至是对者多纰缪，帝特下诏宽之。
</p><p>
己丑，同提点开封府界公事磙州张君平言：“南京、陈、许、徐、宿、亳、曹、
单、蔡、颍等州，古沟洫与畿内相接，岁久不治，故京师数罹水患，请委官疏凿之。”
诏从其请。
</p><p>
丁酉，奉安真宗御容于景灵宫奉真殿。
</p><p>
皇太后谕宰臣曰：“比择儒臣侍上讲读，深有开益。”宰相因言工部郎中单父
马宗元，通经有行义，可使入奉经筵。辛丑，命宗元直龙图阁。
</p><p>
癸卯，王钦若等上《真宗实录》一百五十卷，降诏褒谕。
</p><p>
乙巳，御崇政殿，赐进士安陆宋郊、长洲叶清臣、吴县郑戬等一百五十四人及
第，四十六人同出身。不中格者六人，以尝经真宗御试，特赐同《三礼》出身。丙
午，又赐诸科一百九十六人及第，八十一人同出身。
</p><p>
郊与其弟祁，俱以词赋得名，礼部奏祁第三，太后不欲以弟先兄，乃擢郊第一
而置祁第十；人呼曰“二宋”，以大、小别之。刘筠得清臣所对策，奇之，故擢第
二。以策擢高第，自清臣始。
</p><p>
壬子，赐乡贡进士张瓖、太常寺太祝吕宗简进士及第，仍附春榜。瓖，洎之孙，
宰臣王钦若之婿；宗简，参知政事夷简弟也。
</p><p>
夏，四月，知池州李虚己，言州县春初豫支钱和买?绢，民或不欲者，强之则
为扰。辛酉，诏三司谕州县毋得抑配，非土产者罢之。
</p><p>
初，帝乳母许氏，为宫人所谗出宫，嫁苗继宗，及是邀驾自陈。丙寅，封临颍
县君，以继宗为右班殿直。寻加许氏当陽郡夫人，复入宫。
</p><p>
五月，丁亥朔，司天监言日当食不食，宰相奉表称贺。
</p><p>
乙未，录系囚。
</p><p>
六月，乙未，百官表请听乐，不许；表五上，乃许之。因谕王钦若曰：“今虽
勉从众请，秋宴但当用乐之半，其诸游幸，则心所未忍也。”
</p><p>
辽南院大王耶律制心卒。制心守上京，多惠政。时酒禁方严，有捕获私?昷者，
制心一饮而尽，笑而不诘。或劝以奉佛，制心曰：“吾不知佛法，惟心无私，则近
之矣。”赠政事令，追封陈王。
</p><p>
壬申，罢天庆、天祺、天贶、先天降圣节宫观然灯。
</p><p>
甲戌，辽以萧迪里为南院大王。
</p><p>
秋，七月，戊子，诏以冬至有事于南郊。
</p><p>
壬辰，遣殿中侍御史王硕、内殿承制硃绪点检山场所积茶。
</p><p>
初，朝廷既用李谘等贴射法，行之期年，豪商大贾不能轩轾为轻重；而论者或
谓边籴偿以见钱，恐京师府藏不足以继，争言其不便。会江淮制置司言茶有滞积坏
败者，请一切焚弃。朝廷疑变法之弊，下书责计置司，令硕等行视。既而谘等条上
利害甚悉，且言：“推行新法，功绪已见。盖积年侵蠹之源，一朝闭塞，商贾利于
复故，欲有以动摇，而论者不察其实，助为游说。愿力行之，无为流言所易。”于
是诏有司榜谕商贾以推行不变之意，赐典吏银绢有差。
</p><p>
初，禁寺观毋得市田。及真宗崩，内遣中使赐荆门军玉泉山景德院白银三千两，
令市田，言为先帝植福，后仍不得为例。由是寺观稍益市田矣。
</p><p>
癸丑，奉安真宗御容于玉清昭应宫安圣殿。
</p><p>
八月，丙辰朔，宴崇政殿，初用乐之半。乐工奏技，帝未始瞩目，终宴，犹有
戚容。
</p><p>
时诏下成都府，召优人许朝天等补教坊，左正言刘随以为贱工不足辱诏书。监
察御史李纮亦言：“陛下即位，尚未能显岩穴之士，而首召伶官，非所以广德美于
天下。”朝天等遂罢归。纮，昌龄从子也。
</p><p>
诏：“举官已迁改而贪污者，举主以状闻；闻而不以实者，坐之。”
</p><p>
辽以驸马萧都哩为殿前都点检。
</p><p>
己卯，幸国子监，谒先圣文宣王。召从臣升讲堂，令直讲、屯田郎中马龟符讲
《论语》，赐龟符三品服。已而观《七十二贤赞述》，阅《三礼图》，问侍讲冯元
三代制度。又幸昭烈武成王庙。还，幸继照堂，宴从臣。
</p><p>
甲申，太白入太微垣。
</p><p>
九月，辛卯，祠太一宫，赐道左耕者茶帛。
</p><p>
庚子，皇太后手书赐中书门下，以故中书令郭崇孙女为皇后，谕输臣曰：“自
古外戚之家，鲜能以富贵自保，故兹选于衰旧之门，庶免它日或挠圣政也。”
</p><p>
冬，十月，辛巳，诏：“自今诏书，令刑部摹印颁行。”
</p><p>
时判部青州燕肃，言旧制，集书吏分录，字多舛误，四方覆奏，或致稽违，因
请镂版宣布。或曰：“版本一误，则益甚矣。”王曾曰：“勿使一字有误可也。”
遂著于令。
</p><p>
丙辰，奉安真宗御容于洪福院。
</p><p>
是月，辽主驻辽河。
</p><p>
十一月，乙未，朝享玉清昭应宫、景灵宫。丙申，享太庙。丁酉，合祭天地于
圜丘，大赦。百官上尊号曰圣文睿武仁明孝德皇帝，上皇太后尊号曰应元崇德仁寿
慈圣皇太后。赐百官、诸军加等。
</p><p>
乙巳，立皇后郭氏。时张美人有宠，帝欲立之，太后不可而止，故后虽立，而
颇见疏。
</p><p>
辛亥，王钦若封冀国公，曹利用改封鲁国公，并加恩。故事，辅臣例迁官，参
知政事吕夷简与同列豫辞之，遂著为式。
</p><p>
十二月，丙寅，权判都省马亮言：“天下僧以数千万计，间或为盗，民颇苦之。
请除岁合度人外，非时更不度人；仍令自今毋得收曾犯真刑及文身者系籍。诏可。
</p><p>
是冬，辽大阅，声言猎幽州。二府皆请备粟练师以待不虞，枢密副使张知白独
言：“辽人修好未远，今其举兵者，以上初政，观试朝廷耳，岂可自生衅邪！若终
以为疑，莫如因今河决，发兵以防河为名，万一有变，亦足应用。”未几，果无事。
</p><p>
辽主尝微服出猎，有耶律罕班者，游京师，寓行宫侧，惟囊衣匹马而已。辽主
见而问之，罕班初不识，漫应曰：“我北院部人，觅官耳。”辽主与语，知其才，
陰识之。会北院奏南京疑狱久不决，辽主召罕班驰驿审录，举朝皆惊。罕班量情处
理，人无冤者，辽主嘉之。又令藉群牧，马阙其二，同事者考寻不已，罕班略不加
诘，即先驰奏，辽主益信任焉。
</p><p>
是岁，辽放进士李炯等四十七人。

</p><p>
○仁宗体天法道极功全德神文圣武睿哲明孝皇帝天圣三年（辽太平五年）
</p><p>
春，正月，乙酉，辽主如混同江。
</p><p>
戊子，辽遣宣徽南院使萧从顺等来贺长宁节，见于崇政殿，皇太后垂帘，置酒
殿中以宴之，御史中丞薛奎馆伴。从顺欲请见，且言南使至北者皆见太后，而北使
来独不得见。奎折之曰：“皇太后垂帘听政，虽本朝群臣亦未尝得见也。”从顺乃
已。及辞，从顺有疾，命宰臣王曾押宴都亭驿。从顺问曾曰：“南朝每降使车，悉
皆假摄，何也？”曾曰：“使者之任惟其人，不以官之高下。今二府八人，六常奉
使，惟其人，不以官也。”从顺默然。既而从顺称疾留馆，不以时发，帝遣使问劳，
挟太医诊视，相属于道。枢密使曹利用请一切罢之，乃引去。
</p><p>
二月，戊午，辽禁其境内服用明金及金钱绮，国亲当服者，奏而后用。
</p><p>
乙丑，权御史中丞薛奎，罢为集贤院学士、知并州，或谮奎漏禁中语也。既而
秦州阙守，帝以奎屡官西边，习其土风，即改奎知秦州。秦州宿重兵，经费常不足，
奎务俭约，教民水耕，谨商算，岁中廪粟积者三百万，征算衍者三十万，核民隐田
数千顷，复得刍粟十馀万。
</p><p>
是月，辽主如鱼儿泺。
</p><p>
三月，丙子，徙知河南府陈尧佐知并州。每汾水涨，州人忧溺，尧佐为筑堤，
植柳数万本，作柳溪亭，民赖其利。
</p><p>
壬辰，辽以左丞相张俭为武定军节度使，以殿前都点检萧都哩为契丹行宫都部
署。
</p><p>
是月，辽主如长春河。鱼儿泺有声如雷，其水一夕越沙冈四十里，别为一陂。
</p><p>
夏，四月，壬子朔，诏恤刑狱。
</p><p>
是月，以龙图阁直学士、刑部郎中刘煜知河南府。煜世家河南，衣寇旧族。尝
权发遣开封府事，独召见，太后问曰：“知卿名族，欲一见卿家谱，恐与吾同宗也。”
煜曰：“不敢。”它日，数问之，煜无以对，因伪风眩，仆而出，乃免。
</p><p>
五月，庚寅，录系囚。
</p><p>
癸巳，幸御庄观刈麦，闻民舍机杼声，赐织妇茶帛。
</p><p>
辽主清暑永安山。以萧从顺为太子太师，吴叔达翰林学士，道士冯若谷加太子
中允。命张俭移镇大同。
</p><p>
六月，癸酉，环、原州属羌叛，寇边，环庆都监赵士隆等死之。遣使者安抚陕
西。
</p><p>
秋，七月，戊子，诏诸路转运使察举知州、同判不任事者。
</p><p>
壬寅，以前户部郎中夏竦起复知制诰。竦急于进取，喜任数术，世目为奸邪。
尝上疏乞与修《真宗实录》，不报。既而丁母忧，潜至京师求起复，依中人张怀德
为内助，而王钦若雅善竦，因左右之，故有是命。
</p><p>
辽主猎于平地松林。
</p><p>
八月，辛亥，知益州薛田言：“本州解发举人，自张咏以来，例给馆券至京，
今得三司移文，乃责吏人偿所给官物，恐非朝廷之意。”帝曰：“汉贡士皆郡国续
食，今独不能行之远方邪？其令悉蠲之！”
</p><p>
戊午，夔州路提点刑狱盛京，言忠州盐井岁增课，奉节、巫山县营田户逃绝，
里胥代纳户税，万州户纳谷税钱，皆为民害；诏悉除之。京，度之从兄也。
</p><p>
初，李谘等既条上茶法利害，论者犹争言其不便。辛未，命翰林侍读学士孙奭、
知制诰夏竦等再加详定。
</p><p>
九月，庚辰朔，始遣使贺辽后正旦。
</p><p>
辽主驻南京。
</p><p>
己亥，辽始遣使来贺宋太后正旦。
</p><p>
冬，十月，乙卯，太白犯南斗。
</p><p>
辛酉，以翰林学士、礼部侍郎晏殊为枢密副使。
</p><p>
庚午，以宰臣王钦若为译经使。唐译经使以宰相明释学者兼领之；宋初翻译经
论，令朝官润文，及丁谓相，始置使；而钦若乃因译经僧法护等请为使，议者非之。
</p><p>
十一月，己卯朔，孙奭等言：“十三场茶积而未售者六百一十三万馀斤，盖许
商人贴射，则善者皆入商人，其入官者皆粗恶不时，故人莫肯售。又，园户输岁课
不足者，使如商人入息，而园户皆细民贫弱，力不能给，繁扰益甚。又，奸人倚贴
射为名，强市盗贩，侵夺官利。其弊如此，不可不革。请罢贴射法，官复给本钱市
茶，而商人入钱以售之。”于是茶法复坏。
</p><p>
庚子，辽主幸内果园宴，京民聚观。求进士得七十二人，命赋诗，第其工拙，
以张昱等一十四人为太子校书郎，韩栾等五十八人为崇文馆校书郎。
</p><p>
王钦若既兼译经使，始赴传法院，感疾亟归；车驾临问，赐白金五千两。戊申，
卒。皇太后临奠出涕，赠太师，中书令，谥文穆，遣官护葬事，录亲事及所亲信二
十馀人。建隆以来，宰相恤恩，未有此比。
</p><p>
钦若状貌短小，项有附疣，时人目为“瘿相”。智数过人，每朝廷有所兴造，
委典迁就以中上意。性倾巧，敢为矫诞。太后以先朝所宠异，故复用之。及吴植事
败，太后滋不悦，同列稍侵之，钦若悒悒以殁。后有诏塑像茅山，列于仙官。
</p><p>
辽北院枢密使萧哈绰有疾，辽主欲临视之，哈绰谢曰：“臣无状，猥蒙重任；
今形容毁瘁，恐陛下见而动心。”辽主乃止。会北府宰相萧朴问疾，哈绰握其手曰：
“吾死，君必为枢密使，慎勿举胜己者。”朴闻而鄙之。乙丑，卒。
</p><p>
十二月，戊辰，辽以萧朴为北院枢密使，封兰陵郡王。
</p><p>
先是朝班以宰相为首，亲王次之，使相又次之，枢密使虽检校三师兼侍中、尚
书、中书令，犹班宰相下。咸平初，曹彬以枢密副使兼侍中，位户部侍郎、平章事
李沆下，循旧制也。乾兴中，王曾由次相为会灵观使，曹利用由枢密使领景灵宫使，
时以宫观使为重，诏利用班曾之上，议者深以为非。至是曾进昭文馆大学士、玉清
昭应宫使，同集殿庐，将告谢，而利用犹欲班曾上，閤门不敢裁。曾抗声目吏曰：
“但奏宰相王曾等告谢。”班既定，利用郁郁不平，张士逊慰晓之。庚申，诏宰臣、
枢密使序班如故事。而利用志矫，尚居次相张知白上。及闻召张旻于河陽为枢密使，
利用疑代己，始悔惧焉。
</p><p>
殿前副指挥使杨崇勋，尝诣中书白事，属微雨新霁，崇勋穿泥靴登阶，王曾颔
之，不以常礼延坐。崇勋退，劾奏其失，送宣徽院问状。翼日，曾入对，请传诏释
罪，太后问其故，曰：“崇勋武夫，不知朝廷之仪。举劾者，柄臣所以振纪纲；宽
释者，人君所以示恩德。如此，则仁爱归于上而威令肃于下矣。”
</p><p>
癸亥，徙崖州司户参军丁谓雷州司户参军。
</p><p>
谓以家寓洛陽，常为书自责，叙国厚恩，戒家人毋辄怨望，遣人致于西京留守
刘煜，祈付其家，戒使伺煜会众寮时达之。煜得书，不敢私，即以闻；帝见之感恻，
故有是命。宰相言：“谓，天下不容其罪而窜之，今不缘赦宥，未可内徙。”帝曰：
“谓斥海上已数年，欲令生还岭表耳。”
</p><p>
乙丑，淮南节度使、检校太师、同平章事张旻依前充枢密使。太后微时，尝寓
旻家，旻事之甚谨，后深德之，故复掌枢府。寻改名耆。
</p><p>
是岁，燕民以年谷丰熟，辽主车驾临幸，争以土物来献。辽主礼高年，惠鳏寡，
赐酺饮。至夕，六街灯火如昼，士庶嬉游，辽主亦微行观之。
</p><p>
丁丑，辽禁工匠不得销毁金银器。

</p><p>
○仁宗体天法道极功全德神文圣武睿哲明孝皇帝天圣四年（辽太平六年）
</p><p>
春，正月，癸未，辽使萧迪里等入见。辽又遣人持酒果与迪里等。帝问宰相王
曾曰：“送酒果者三十馀人，已至莫州，听其来否？”曾曰：“宜止其来，而以舟
兵代之，转酒果付迪里可也。”帝曰：“善！”
</p><p>
知益州薛田言：“两川犯罪人配隶它州，虽老疾得释者，悉留不遣；自今请无
拘停。”帝曰：“远民无知犯法，而终身不得还乡里，岂朕意乎！察其情有可矜者，
听遣还。”
</p><p>
庚辰，辽主如鸳鸯泺。
</p><p>
二月，己酉，辽以同知枢密院黄翩为兵马都部署，引军城混同江、疏木河之间。
黄龙府请建堡障三，烽台十，辽主命俟农隙筑之。
</p><p>
东京留守耶律巴格奏黄翩领兵入女真界徇地，俘获不可胜计，得降者二百七十
户。辽主奖谕之。
</p><p>
庚戌，玉清昭应宫使王曾请下三馆校《道藏》，从之。帝因曰：“道书多言飞
炼金石，岂若老氏五千言之约哉！”
</p><p>
壬戌，遣官祀九宫贵神。帝谓辅臣曰：“祀日适与真宗大忌同，其施乐邪？”
王曾曰：“但设而不作耳。”又问古今乐之异同。曾曰：“古乐用于天地、宗庙、
社稷、山川、鬼神，而听者莫不和悦。今乐则不然，徒娱人耳目而荡人心志，自昔
人君流连荒亡者，莫不由此。”帝曰：“朕于声技未尝留意，内外宴游，皆勉强尔。”
</p><p>
己巳，辽以南京水，遣使赈之。
</p><p>
庚午，命：“党项别部塌西，设契丹节度使治之。”
</p><p>
三月，庚寅，辽以大同军节度使张俭入为南院枢密使、左丞相兼政事令。辽主
方眷倚俭，参知政事吴淑达与俭不相能，辽主怒，出叔达为康州刺史。
</p><p>
御史台自薛奎后，中丞阙人不补，侍御史知杂事韩亿独掌台务者逾年。壬午，
始命权知开封府汝陰王臻权御史中丞。臻建言：“三司、开封府诸曹参军及赤县丞、
尉，率用贵游子弟，骄惰不任事，请易以孤寒登第、更仕宦书考无过者为之。”又
言：“京百司吏人入官，请如《长定格》，归司三年。”并从之。
</p><p>
是月，准布侵辽，西北路招讨使萧惠破之。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86783.html' class='pagedaohang'>【上一篇】<i>:卷第三十七 【宋纪三十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86781.html' class='pagedaohang'>【下一篇】<i>：卷第三十五 【宋纪三十五】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>