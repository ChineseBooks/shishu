<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第七十 【宋纪七十】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第七十 【宋纪七十】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86749.html' class='pagedaohang'>【上一篇】<i>:卷第七十一 【宋纪七十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86747.html' class='pagedaohang'>【下一篇】<i>：卷第六十九 【宋纪六十九】</i></a></span>
</ul>
<div class="articleContent" id="articleContent"> <p>
起阏逢摄提格正月，尽十二月，凡一年。

</p><p>
○神宗体元显道法古立宪帝德王功英文烈武钦仁圣孝皇帝熙宁七年（辽咸雍十
年）
</p><p>
春，正月，辛亥，赏复岷、洮等州功，西京左藏库使桑湜等迁官有差。
</p><p>
壬子，幸中太一宫，宴从臣。
</p><p>
乙卯，封皇子俊为永国公。
</p><p>
辽主如鸳鸯泺。
</p><p>
甲子，熊本奏平泸夷，得地二百四十里。本尝通判戎州，习其俗，谓彼能扰边
者，介十二村豪为向导耳，乃以计致百馀人，枭之泸州。其徒股栗，愿矢死自赎，
独柯陰一酋不至。本合晏州十九姓之众，发黔南义军强弩，遣大将王宣等率以进讨，
贼悉力旅拒，败之黄葛下，追奔深入。柯陰窘，乞降，本受之，尽籍丁口、土田及
其重宝、善马归之官。于是乌蛮罗氏鬼主诸夷皆求内附。本还，帝劳之曰：“卿不
伤财，不害民，一旦去百年之患。至于檄奏详明，近时鲜俪。”擢集贤殿修撰、同
判司农寺。西南用兵自此始。
</p><p>
二月，辛未，发常平米赈河陽饥民。
</p><p>
癸未，诏三司岁会天下财用出入之数以闻。
</p><p>
辽以平州民初复业，蠲其租赋。
</p><p>
戊子，准布贡于辽。
</p><p>
庚寅，诏国子监许卖《九经》、子、史诸书与高丽国使人。
</p><p>
诏以郓州左司理参军叶涛等二十三人为诸路教授，国子监言涛等所业堪充教授
故也。
</p><p>
乙未，知河州景思立与青宜结果庄战于踏白城，败死，贼遂围河州。
</p><p>
废辽州。
</p><p>
三月，壬寅，玛尔戬寇岷州。时王韶入朝，景思立既败死，玛尔戬势复炽，遂
围岷州。总管高遵裕遣包顺等击走之。
</p><p>
癸卯，以旱，避正殿，减膳。
</p><p>
乙巳，诏：“役钱每千纳差别子五文，凡修官舍、作什器、夫力、辇载之类，
并用此钱；不足，即用情轻赎铜钱；辄圆融者，以违制论，不以去官赦原。”先是
公家之费有敷于民间者，谓之“圆融”，污吏乘之以为奸，至是始悉禁焉。
</p><p>
丙午，遣使奉行诸路，募武士赴熙河。
</p><p>
庚戌，诏熙河死事者家给钱有差。
</p><p>
令诸路监司察留狱。
</p><p>
两浙察访沈括言：“两浙上供帛年额九十八万，民间陪累甚多。后来发运司以
移用财货为名，增两浙预买?绢十二万。乞罢之以宽民力。”从之。
</p><p>
诏：“闻定州民有折卖屋木以纳免役钱者，令安抚、转运、提举司体量，具实
以闻。”
</p><p>
癸丑，帝问王安石：“纳免行钱如何？或云提汤瓶人亦令出钱，有之乎？”安
石曰：“若有之，必经中书指挥，中书实无此文字。陛下治身无愧于尧、舜，至于
难壬人，疾谗说，即与尧、舜实异。”帝曰：“士大夫言不便者甚众。”安石曰：
“士大夫或不快朝廷政事，或与近习相为表里；自古未有令近习如此而能兴治功者。”
帝又患置官多费，安石曰：“创置官司，所以省费也。”帝曰：“即如此，何故财
用不足？若言兵多，则今日兵比庆历中为极少。”安石曰：“陛下欲足用，必先理
财，理财即须断而不惑，不为左右小人异论所移，乃可以有为。”帝曰：“古者什
一而税足矣，今取财百端，不可谓少。”安石曰：“古非特什一之税而已，市有泉
府之官，山林、川泽有虞衡之官，有次布、总布、质布、廛布之类甚众。关市有征，
而货有不由关者，举其货，罚其人。古之取财，亦岂但什一而已！”
</p><p>
丙辰，辽主以河东路沿边增修戍垒，起铺舍，侵入蔚、应、朔三州界内，使林
牙萧禧来言，乞行毁撤，别立界至。禧归，帝面谕以“三州地界，俟遣官与北朝官
即境上议之。其雄州外罗城，修已十三年，并非创筑，且非近事。北朝既不欲，更
不令续修。白沟馆驿亦须遣官检视，如有创置楼橹箭窗等，并令毁拆，屯戍兵亦令
撤回。”国书云：“倘事由夙昔，固难徇情；诚界有侵逾，何吝改正！”遂遣太常
少卿刘忱、秘书丞吕大忠如辽。
</p><p>
癸亥，诏司农寺以常平米三十二万斛、三司米百九十万斛置官场，减直出粜。
</p><p>
辽主如特古里。以耶律巢为北院大王。
</p><p>
翰林学士韩维对延和殿。帝曰：“天久不雨，朕夙夜焦劳，奈何？”维曰：
“陛下忧闵旱灾，损膳避殿，此乃举行故事，恐不足以应天变。愿陛下痛自责己，
下诏广求直言，以开壅闭。”帝感悟，即命维草诏行之。
</p><p>
乙丑，诏曰：“朕涉道日浅，暗于致治，政失厥中，以干陰陽之和，乃自冬迄
今，旱?为虐，四海之内，被灾者广。间诏有司，损常膳，避正殿，冀以塞责消变；
历日滋久，未蒙体应。嗷嗷下民，大命近止，中夜以兴，震悸靡宁，永惟其咎，未
知攸出。意者朕之听纳不得于理与？讼狱非其情与？赋敛失其节与？忠谋谠言郁于
上闻，而阿谀壅蔽以成其私者众与？何嘉气之不久效也？应中外文武臣僚，并许实
封直言朝政阙失，朕将亲览，考求其当，以辅政理。二事大夫，其务悉心交儆，成
朕志焉！”诏出，人情大悦。
</p><p>
夏，四月，辛末，辽以奚人达噜三世同居，赐官旌之。
</p><p>
自去岁秋七月不雨至于是月，帝忧形于色，嗟叹恳恻，欲尽罢法度之不善者。
王安石曰：“水旱常数，尧、汤不免。今旱?虽久，但当修人事以应之。”帝曰：
“朕所以恐惧者，正为人事之未修耳。今取免行钱太重，人情咨怨，自近臣以至后
族，无不言其害者。”冯京曰：“臣亦闻之。”安石曰：“士大夫不逞者以京为归，
故京独闻此言，臣未之闻也。”
</p><p>
初，光州司法参军福清郑侠为安石所奖拔，感其知己，思欲尽忠。秩满入都，
时初行试法之令，选人中式者超京官。安石欲使以是进，侠以未尝习法辞。问以所
闻，侠曰：“青苗、免役、保甲、市易数事，与边鄙用兵，在侠心不能无区区也。”
安石不答。侠退，不复见，但数以书言法之为民害者。久之，监安上门。安石虽不
悦，犹使其子雱来，语以试法。方置修经局，又欲辟为检讨，命其客黎东美谕意。
侠曰：“读书无几，不足以辱检讨。所以来，求执经相君门下耳。而相君发言持论，
无非以官爵为先，所以待士者亦浅矣。果欲援侠而成就之，取其所献利民、便物之
事，行其一二，使进而无愧，不亦善乎！”是时，免行法出，人以为苦，虽负水、
拾发、担粥、提茶之属，非纳钱者不得贩鬻。税务索市利钱，其末或重于本，商人
至以死争，如是者不一。侠因东美列其事。未几，诏小夫负贩者免征，商之重者，
日损其七，它皆无所行。
</p><p>
至是大旱，东北流民，扶携塞道，羸瘠愁苦，身无完衣，并城民买麻糁麦面合
米为糜，或茹木实草根，至身被锁械，而负瓦揭木，卖以偿官，累累不绝。侠知安
石不可谏，乃绘所见为图，具疏诣閤门，不纳，遂称密急，发马递，上之银台司。
其略曰：“去年大蝗，秋冬亢旱，麦苗焦枯，五种不入，群情惧死。方春斩伐，竭
泽而渔，草木鱼鳖，亦莫生遂。灾患之来，莫知或御。愿陛下开仓廪，赈贫乏，取
有司掊克不道之政，一切罢去，冀下召和气，上应天心，延万姓垂死之命。今台谏
充位，左右辅弼，又皆贪猥近利，使夫抱道怀识之士，皆不欲与之言。陛下以爵禄
名器驾驭天下忠贤，而使人如此，甚非宗庙社稷之福也。窃闻南征北伐者，皆以其
胜捷之势，山川之形，为图来献，料无一人以天下之民质妻鬻子、斩桑坏舍、流离
逃散、皇皇不给之状，图以上闻者。臣谨按安上门逐日所见，绘成一图，百不及一，
但经圣览，亦可流涕，况于千万里之外，有甚于此者哉！陛下观臣之图，行臣之言，
十日不寸，即乞斩臣宣德门外，以正欺君之罪。”
</p><p>
疏奏，帝反复观图，长吁数四，袖以入内。是久，寝不能寐。冀日，癸酉，遂
命开封体放免行钱，三司察市易，司农发常平仓，三衙具熙、河所用兵，诸路上民
物流散之故，青苗、免役，权息追呼，方田、保甲并罢，凡十有八事，民间欢叫相
贺。是日，果雨。
</p><p>
甲戌，辅臣入贺。帝出侠图及疏示辅臣，且责之，皆再拜谢，外间始知所行之
由。群奸切齿，遂以侠付御史狱，治其擅发马递罪。吕惠卿、邓绾言于帝曰：“陛
下数年以来，忘寝与食，成此美政，天下方被其赐，一旦用狂夫之言，罢废殆尽，
岂不惜哉！”相与环泣于帝前。于是新法一切如故，惟方田暂罢。
</p><p>
河州之被围也。王韶自京师还，至兴平，闻之，乃与李宪日夜驰至熙州。熙方
城守，韶命撤之，选兵得二万。诸将欲趋河州，韶曰：“贼所以围城者，恃有外援
也。今知救至，必设伏待我。且新胜气锐，未可与争，当出其不意以攻其所恃，所
谓批亢捣虚、形格势禁，则自为解也。”乃直趋定羌城。乙亥，破四蕃结河川族，
断夏国通路，进临宁河，分命偏将入南山。玛尔戬知有援，拔栅去。
</p><p>
初，景思立覆军，贼势复振，而京师风霾旱灾相仍，议者欲弃河湟，帝数遣中
使戒韶持重勿出。及是捷闻，乃大喜，赐诏嘉之。
</p><p>
丙子，御殿，复膳。求言诏下，判西京御史台司马光读之感泣，欲默不忍，乃
复上疏曰；“方今朝之阙政，其大者有六而已：一曰广散青苗钱，使民负债日重，
而县官无所得；二曰免上户之役，敛下户之钱，以养浮浪之人；三曰置市易司，与
细民争利，而实耗散官物；四曰中国未治而侵扰四夷，得少失多；五曰团练保甲，
教习凶器以疲扰农民；六曰信狂狡之人，妄兴水利，劳民费财。若其它琐琐米盐之
事，皆不足为陛下道也。”知青州滕甫言：“新法之害民者，陛下既知之矣。但一
下手诏，自熙宁二年以来所行新法，有不便者悉罢之，则民气和而天意解矣。”皆
不听。
</p><p>
己卯，以高遵裕为岷州团练使。
</p><p>
甲申，诏：“边兵死事无子孙者，廪其亲属终身。”
</p><p>
王韶还熙州，以兵循西山，绕山踏白城后，焚贼八千帐，斩首七十馀级。玛尔
戬穷蹙，乙酉，率酋长八十馀人诣军门降。
</p><p>
是日，雨雹。
</p><p>
丙戌，王安石罢；以观文殿大学士、知大名府韩绛复同平章事，翰林学士吕惠
卿为右谏议大夫、参知政事。
</p><p>
安石秉政五年，更法度，开边疆，老成正士，废黜殆尽，儇慧巧佞，超进用事，
天下怨之，而帝倚任益专。一日，侍太后至太皇太后宫，太皇太后语帝曰：“祖宗
法度，不宜轻改，吾闻民甚苦青苗、助役，宜罢之。”帝曰：“此所以利民，非苦
之也。”太皇太后曰：“王安石诚有才学，然怨之者甚众，欲保全之，不若暂出之
于外。”帝曰：“群臣惟安石为国家当事。”时帝弟岐王颢在侧，因进曰：“太皇
太后之言，至言也，不可不思。”帝怒曰：“是我败坏天下邪？汝自为之！”颢泣
曰：“何至是！”皆不乐而罢。久之，太后流涕谓帝曰：“安石乱天下，奈何？”
帝始疑之。及郑侠疏进，安石不自安，求去位，帝再四慰留，欲处以师傅之官。安
石不可，愿得便郡，乃以吏部尚书、观文殿大学士，知江宁府。吕惠卿使其党变姓
名投匦留之，安石感其意，因乞韩绛代己而惠卿佐之，帝从其请。二人守其成规不
少失，时号绛为“传法沙门”，惠卿为“护法善神。”
</p><p>
以南江蛮懿州地置沅州。
</p><p>
己丑，诏曰：“朕度时之宜，造为法令，已行之效，固亦可见。吏有不能奉承，
然朕终不以吏或违法之故辄为之废法，要当博谋广听，按违法而深治之。”时吕惠
卿虑中外因王安石罢相言新法不便，以书遍遗诸路监司、郡守，使陈利害，又白帝
降此诏申明之。
</p><p>
壬辰，帝与执政论免行钱利害，且曰：“今日之法，使百姓出钱轻于往日，即
是良法。至如减定公使钱，人犹以为言者，此实除去牙前陪费深弊。且天下贡物所
以奉一人者，朕已悉罢，群臣亦当体朕此意，以爱惜百姓为心。”冯京曰：“朝廷
立法，本意出于爱民，然措置之间，或有未尽，但当广开聪明，尽天下之议，便者
行之，有不便者不吝改作，则天下受赐矣。”
</p><p>
诏中书，自熙宁以来创立改更法度，令具本末编类以进。
</p><p>
丁酉，诏王韶发玛尔戬及其家赴阙。进韶观文殿学士、礼部侍郎，官其兄弟及
两子，前后赐绢八千匹。初，韶入朝，加资政殿学士，至是又加观文殿学士。非尝
执政而除者，皆自韶始。
</p><p>
辽遣枢密副使萧素等议疆界于代州境上。
</p><p>
初，刘忱、吕大忠既奉使，而大忠遭父丧，有诏起复，知代州。忱对便殿，奏
曰：“臣受命以来，在枢府考核文据，未见本朝有尺寸侵辽地。臣既辱使诣，当以
死拒之。”忱出疆，帝手敕曰：“辽理屈则忿，卿姑如所欲与之。”忱不奉诏。至
是与素等会于代，素等设次，据主席，大忠却之，乃移次于长城北。大忠数与素等
会，皆以理折之，稍屈。辽指蔚、应、朔三州分水岭土垅为界，及忱与之行视，无
土垅，乃但云以分水岭为界。凡山皆有分水岭，相持久之，不决。
</p><p>
五月，戊戌朔，左司郎中、天章阁待制李师中言：“旱既太甚，民将失所。今
日之事，非有动民之行，应天之实，恐不足以塞天变。伏望诏求方正有道之士，召
诣公车对策；如司马光、苏辙辈，复置左右，以辅圣德。如此而后，庶几有敢言者。
臣愚不肖，亦未忘旧学，陛下欲为富国强兵之事，则有禁暴丰财之式；欲为代工熙
载之事，则有利用厚生之道。有臣如是，陛下其舍诸！”帝以师中敢肆诞谩，辄求
大用，责授和州团练副使，本州安置。师中素为王安石所恶，至是吕惠卿附安石意，
请出师中疏付外，因摘其语激帝怒，遂废斥之。
</p><p>
壬寅，雨雹；癸卯，又雨雹。
</p><p>
辛亥，罢制科。自孔文仲对策忤王安石意，因言于帝曰：“进士已罢诗赋，所
试事业，即与制科无异，何必得置是邪？”帝然之。已而秘阁考试所言应制科陈彦
古所试六论不识题及字数皆不足，至是吕惠卿执政，复言制科止于记诵，非义理之
学，遂诏罢之。
</p><p>
丙辰，以馆阁校勘吕升卿、国子监直讲沈季长并为崇政殿说书。升卿，惠卿弟
也，素无学术，每进讲，多舍经而谈财谷利害。帝时问以经义，升卿不能对，辄目
季长从旁代对。帝问难甚苦，季长辞屡诎。帝问从谁受此义，曰：“受之王安石。”
帝笑曰：“然则且尔。”季长虽党附安石，而常非王雱、王安礼及吕惠卿所为，以
为必累安石。雱等甚恶之，故不甚进用。
</p><p>
壬戌，国子监言：“太学生员多而斋舍少，先以朝集院为律学外，屋尚百馀间，
乞尽充学舍。”从之。为屋百楹，学者以千计。
</p><p>
乙丑，大雨水，坏陕、平陆二县。
</p><p>
丙寅，辽主以久旱，命录囚。
</p><p>
是月，三司使曾布、提举市易司吕嘉问并罢。
</p><p>
初，嘉问提举市易，连以羡课受赏，帝闻其扰民，以语王安石，安石力辨，至
诋帝为丛脞，不知帝王大略。且曰：“非嘉问，孰敢不避左右近习？非臣，孰为嘉
问辨？”帝曰：“即如是，士大夫何故以为不便？”安石请言者姓名，令嘉问条析
以奏。时市易隶三司，嘉问恃势陵使薛向，出其上。及布代向，怀不能平。会帝出
手答刂询布，布访于魏继宗，具上嘉问多收息干赏，挟官府而为兼并之事。帝将委
布考之，安石言二人有私忿，于是诏布与惠卿同治。惠卿故憾布，胁继宗使诬布，
继宗不从。布言惠卿不可共事，帝欲听之，安石持不可。帝遂诏中书曰：“朝廷设
市易，本为平准以便民，若《周官》泉府者；今顾使中人之家失业若此，吾民安得
泰然也！宜厘定其制。”
</p><p>
布见帝，言曰：“臣每闻德音，欲以王道治天下。今市易之为虐，骎骎乎间架、
除陌之事矣。如此之政，书于简牍，不独唐、虞、三代所无，历观秦、汉以来衰乱
之世，恐未之有也。嘉问又请贩盐鬻帛，岂不贻笑四方？”帝颔之。事未决，安石
去位。惠卿执政，遂治前狱，请令中书悉取案牍异同以奏。后二日，布对延和殿，
条析先后所陈并较治平、熙宁出入钱物数以闻。帝方虑岁费浸广，令布送中书。至
是诏章惇、曾孝宽鞫布所究市易事，又令户房会财赋数，与布所陈异，而嘉问亦以
杂买务多入月息不觉，皆从公坐有差。未几，并落职，布出知饶州，嘉问出知常州。
</p><p>
六月，戊辰，辽主亲出题试进士，旋放进士刘霄等如额。
</p><p>
壬申，辽主命臣庶皆得直言得失。
</p><p>
丙子，辽主御永安殿策贤良。
</p><p>
丁亥，广州凤凰见。
</p><p>
以玛尔戬为荣州团练使，赐姓名赵思忠。
</p><p>
辛卯，诏以司天监新制浑仪、浮漏于翰林天文院安置。
</p><p>
初，日官皆市井庸贩，法象、图器，一无所知。乃以太子中允沈括提举司天监，
始制浑仪、景表、五壶浮漏；招卫朴造新历；募天下上太史占书，杂用士人，分方
技科为五。至是浑仪、浮漏成，括与秋官正皇甫愈等各赐银绢有差。
</p><p>
乙亥，诏监安上门郑侠勒停，编管汀州。
</p><p>
始，朝廷以侠为狂，置而不问。及吕惠卿执政，命下之日，京师大风，雨土，
翳席逾寸。侠又上疏论之，仍取唐魏征、姚崇、宋璟、李林甫、卢杞传为两轴，题
曰《正直君子邪曲小人事业图》，迹在位之臣，暗合林甫辈而反于崇，璟者，各以
其类，复为书献之。疏极陈时政得失、民间疾苦，凡五千言，且曰：“安石为惠卿
所误至此，今复相扳援以遂前非，不复为宗社计。昔唐天宝之乱，国忠已诛，贵妃
未戮，人以为贼本尚在。今日之事，何以异此！”惠卿大怒，白旁，重责之。
</p><p>
乙酉，帝谓辅臣曰：“天下财用，朝廷若少留意，则所驶可胜计。昨者拨并军
营，令会计减军员十将以下三千馀人，除二节特支及傔从外，一岁省钱四十五万缗，
米四十万石，?绢二十万匹，布三万端，草二百万束。若每事如此，及诸路转运使
得人，更令久任，使之经画，财其可胜用哉！”
</p><p>
秋，七月，癸卯，群臣五上尊号曰绍天宪古文武仁孝皇帝，不许。
</p><p>
丙辰，辽主如秋山。
</p><p>
辽俗君臣尚猎，而辽主尤善骑射，往往以国服先驱，所乘马号飞电，瞬息百里，
常驰入深林邃谷，扈从求之不得。萧后素慕唐徐贤妃之为人，上疏谏曰：“妾闻穆
王远驾，周德用衰；太康佚豫，夏社几屋。此游佃之往戒，帝王之龟鉴也。顷见驾
幸秋山，不闲六御，特以单骑从禽，深入不测，此虽威神所届，万灵自为拥护，倘
有绝群之兽，果如东方所言，则沟中之豕，必败简子之驾矣。妾虽愚暗，窃为社稷
忧之。惟陛下尊老氏驰骋之戒，用汉文吉行之旨，不以其言为牝鸡之晨而纳之。”
辽主虽嘉纳而心颇厌远。以后遂稀得见。
</p><p>
辽有女子耶律常格，太师迪噜之妹也，操行修洁，自誓不嫁，能诗文，不苟作。
尝作文以述时政，其略曰：“君以民为体，民以君为心。人主当任忠贤，人臣当去
比周，则政化平，陰陽顺。欲怀远则崇恩尚德，欲强国则轻徭薄俺。四端、五典，
为治教之本；六府、三事，实生民之命。婬侈可以为戒，勤俭可以为师。错枉则人
不敢诈，显忠则人不敢欺。勿泥空门，勿饰土木，勿事边鄙，妄费其金帛。满当思
溢，安必虑危。刑罚当罪，则民劝善；不宝远物，则贤者至。建万世磐石之业，制
诸邦强横之心。欲率下则先正身，欲治远则始朝廷。”所言多切时弊，辽主虽善之
而不能用。时枢密使耶律伊逊方揽权，闻其才，屡求诗，常格遗以回文，伊逊知其
讽己，衔之。
</p><p>
癸亥，以米十五万石赈河北西路灾伤。
</p><p>
是日，辽主谒庆陵。
</p><p>
时免役出钱或未均，司农寺言五等丁产簿多隐漏不实。吕惠卿用其弟曲陽县尉
和卿计，创手实法，请行之。其法，官为定立物价，使民各以田亩、屋宅、资货、
畜产随价自占。凡居钱五，当蕃息之钱一。非用器、食粟而辄隐落者许告，获实，
以三分之一充赏。预具式示民，令依式为状，县受而籍之，以其价列定高下，分为
五等，既该见一县之民物产钱数，乃参会通县役钱本额而定所当输钱。诏从其言，
于是民家尺椽寸土，检括无遗，至鸡豚亦遍抄之。
</p><p>
初，惠卿创是法，犹令灾伤五分以上不预。荆湖察访使蒲宗孟上言：“此天下
之良法，使民自供，初无所扰，何待丰岁！愿诏有司勿以丰凶弛张其法。”从之，
民由是益困。
</p><p>
八月，丙戌，命知制诰沈括为河北西路察访使。先是遣内侍籍民车，人未喻朝
廷意，相扰为忧。又，市易司患蜀盐不可禁，欲尽实私井而运解盐以给之。言者论
二事如织，皆不省。括侍帝侧，帝顾曰：“卿知籍车乎？”对曰：“知之。”帝曰：
“何如？”括曰：“敢问欲何用？”帝曰：“北边以马取胜，非车不足以当之。”
括曰：“车战之利，见于历世。巫臣教吴子以车战，遂霸中国；李靖偏箱鹿角，以
禽颉利。臣但未知一事，古人所谓兵车者，轻车也，五御折旋，利于便捷。今民间
辎车，重大椎朴，以牛挽之，日不能三十里，少蒙雨雪，则跬步不进，故世谓之太
平车，恐兵间不可用耳。”帝喜曰：“人言无及此者，朕当思之。”遂问蜀盐事，
括对曰：“私井既容其扑卖，则不得无私易。一切实之，而运解盐，使一出官售，
此亦省刑罚、笼遗利之一端。然忠、万、戎、泸间，夷界小井尤多，不知辽盐又何
如止绝？若更须列候加警，则恐得不偿费。”帝颔之。明日，二事俱寝。执政喜，
谓括曰：“君有何术，立谈而罢此二事？”括曰：“圣主可以理夺，不可以言争。
若车可用，虏盐可禁，括不敢以为非也。”括自太子中允擢知制诰才三月，至是察
访河西路所陈凡三十一事，诏皆可之。
</p><p>
癸巳，集贤院学士宋敏求上编修《閤门仪注》。
</p><p>
九月，丁未，有司言：“供亿钱谷多在浙西，计置及水利事尽在苏、秀等，今
分为西路，必至阙事。”于是诏两浙仍合为一路。
</p><p>
庚戌，辽主如东京，谒二仪、五鸾殿。
</p><p>
壬子，三司火，自巳至戌止，焚屋千八十楹，案牍殆尽。时元绛为三司使，宋
迪为判官，迪遣使煮药失火。火炽，帝御西角楼以观。知制诰章惇判军器监，遽部
本监役兵往救，经由西角楼，帝顾问，左右以惇为对。明日，迪夺官，绛罢，以章
惇代之。诏诸路，熙宁五年文帐悉封上，防其因火为奸也。
</p><p>
癸丑，置三十七将，京畿七、河北十七、京东十、京西三，从蔡挺请也。
</p><p>
知大名府文彦博言：“河溢坏民田，多者六十村，户至万七千，少者九村，户
至四千六百，愿蠲租税。”从之。又命都水诘官吏不以水灾闻者。外都水监丞程昉
以忧死。
</p><p>
都水监丞刘璯言：“自开直河，闭鱼肋，水势增涨，行流湍急，渐塌河岸；而
许家港、清水镇河极浅漫，几于不流。虽二股深快，而薄泊以东，下至四界首，退
出之田，略无固护。设遇漫水出岸，牵回河头，将复成水患。宜候霜降水落，闭清
水镇河，筑缕河堤一道，以遏涨水，使大河复循故道。又退出良田数万顷，俾民种
耕。而博州界堂邑等退背七埽，岁减修护之费，公私两济。”从之。
</p><p>
代北疆议逾时不决，辽复遣萧禧来言。甲寅，诏枢密院议边防。
</p><p>
癸亥，辽主祠木叶山。
</p><p>
冬，十月，丁卯，辽主驻藕丝淀。
</p><p>
壬申，遣中使赐韩琦、富弼、文彦博、曾公亮诏曰：“通好北敌，凡八十年，
近岁以来，生事弥甚。代北之地，素无定封，故造衅端，妄来理辨。比敕官吏同加
按行，虽图籍甚明，而诡辞不服。今横使复至，意在必得。敌情无厌，势恐未已，
万一不测，何以待之？古之大政，必咨故老，卿其具奏。”
</p><p>
琦奏言：“臣观近年朝廷举事，似不以大敌为恤。始为陛下谋者，必曰自祖宗
以来，因循苟且，治国之本，必先聚财积谷，募兵于农，则可鞭笞四夷，复唐故疆。
故散青苗钱，为免役法，置市易务，次第取钱。新制日下，更改无常，而监司督责，
以刻为明。今农怒于畎亩，商叹于道路，长吏不安其职，陛下不尽知也。夫欲攘斥
四夷以兴太平，而先使邦本困摇，众心离怨，此则为陛下始谋者大误也。臣今为陛
下计，宜遣报使，且言：‘向来兴作，乃修备之常，岂有它意。疆土素定，悉如旧
境，不可持此造端，以堕累世之好。’可疑之形，如将官之类，因而罢去。益养民
爱力，选贤任能，疏远奸谀，进用忠鲠，使天下悦服，边备日充。若其果自败盟，
则可一振威武，恢复故疆，摅累朝之宿愤矣。”
</p><p>
弼言：“朝廷诸边用兵，辽所以先期求衅。不若委边臣诘而严备之，来则御，
去则备；亲征之谋，未可轻举。且选人报聘。彼籍吾岁赐，方能立国，岂无欲安静
之理！”
</p><p>
彦博言：“萧禧之来，欲以北亭为界，缘庆历西事未平之时，来求黄嵬之地，
容易与之。中国御戎，守信为上，必以誓书为证。若萌犯顺之心，当预备边，使战
胜守固而已。”
</p><p>
公亮言：“嘉祐间，夏国妄认同家堡为界，延州牒问，遂围大顺，寇边不已，
绝其岁赐，始求帖服。今待辽极包容矣，不使知惧，恐未易驯扰。控制之术，毋令
倒持。”
</p><p>
帝召刘忱、吕大忠与执政议之，将从其请。大忠曰：“彼遣一使来，即与地五
百里；若使魏王英弼来，尽索关南地，亦与之乎？”帝默然。忱与大忠坚执不与，
扫政知不可夺，乃罢忱还三司，许大忠终制。
</p><p>
丁丑，辽命有司颁行《史记》、《汉书》。
</p><p>
辽以知蓟州事耶律庶箴善属文，迁都林牙。庶箴上表，乞广本国姓氏曰：“我
朝创业以来，法制修明，惟姓氏止分为二，耶律与萧而已。始，太祖制契丹文字，
取诸部乡里之名，续作一篇，著于卷末。臣请推广之，使诸部各立姓氏，庶男女婚
媾，有合典礼。”辽主以旧制不可遽厘，不听。
</p><p>
戊寅，诏浙西路提举司出米赈常、润州饥。
</p><p>
韩绛请选辟置司，以天下户口、人丁、税赋、场务、坑冶、河渡、房园之类，
租额、年课及一路钱谷出入之数，去其重复，岁比较增亏、废置及羡馀、横费，计
赢阙之处，使有无相通，而以任职能否为黜陟，则国计大纲可以省察。三司使章惇
亦以为言。庚辰，诏置三司会计司，以绛提举。
</p><p>
范纯仁自和州徙知邢州，未至，癸巳，诏加龙图阁直学士，知庆州。纯仁过阙，
入对，帝曰：“卿父在庆著威名，卿今继之，可谓世职。卿随侍既久，兵法必精，
边事必熟。”纯仁度必有以开边之说误帝者，对曰：“臣儒家，末尝学兵法。先臣
守边时，臣尚幼，不复记忆。且今日事势，宜有不同。陛下使臣缮治城垒，爱养百
姓，臣策疲驽不敢辞。若使开拓封疆，侵攘边境，非臣所长，愿别择才帅。”帝曰：
“卿才何所不能，顾不肯为朕悉心耳。”遂行。
</p><p>
十一月，戊午，高丽贡于辽。
</p><p>
己未，冬至，合祭天地于圜丘，以太祖配。
</p><p>
吕惠卿得君怙权，虑王安石复进，乃援郊祀赦例，荐安石为节度使。方进答刂，
帝察知其情，遽问曰：“安石去不以罪，何故用赦复官？”惠卿无以对。
</p><p>
十二月，丙寅，省熙、河、岷三州官百四十一员。
</p><p>
丁卯，文武官加恩。
</p><p>
以知熙州王韶为枢密副使。
</p><p>
辛巳，辽诏改明年元曰大康。大赦。
</p><p>
往时高丽入贡，皆自登州。是岁，遣其臣金良鉴来言，乞改涂由明州诣阙；从
之。
</p><p>
淯井、长宁夷十郡、八姓及武都夷皆内附。
</p><p>
辽生女直部节度使阿库纳卒。女直本女真，避辽兴宗讳，改曰女直。其始祖曰
函普，函普生乌鲁，乌鲁生跋海，跋海生绥可，绥可生石鲁，石鲁生阿库纳，阿库
纳能役属诸部。会辽五国佛宁部节度使巴哩美叛，辽将致讨，阿库纳恐辽兵深入，
得其山川险易，或将图之，乃告辽曰：“彼可计取也。若用兵，必先走险，非岁月
可平。”从之。阿库纳因袭而禽之以献。辽主召见，燕赐加等，授生女真部节度使，
始有官属，纪纲渐立矣，然不肯受印，系辽籍。其部内旧无铁，邻国有以甲胄往鬻
者，必厚价售之。得铁既多，因以修弓矢，备器械，兵势稍振，前后愿附者众。至
是五国穆延部舍音贝勒复叛辽，阿库纳伐之，舍音败走。阿库纳将见边将，自陈败
舍音之功，行次拉林水，疾作而死。于是和里布嗣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86749.html' class='pagedaohang'>【上一篇】<i>:卷第七十一 【宋纪七十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86747.html' class='pagedaohang'>【下一篇】<i>：卷第六十九 【宋纪六十九】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>