<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百七十五 【宋纪一百七十五】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百七十五 【宋纪一百七十五】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86644.html' class='pagedaohang'>【上一篇】<i>:卷第一百七十六 【宋纪一百七十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86642.html' class='pagedaohang'>【下一篇】<i>：卷第一百七十四 【宋纪一百七十四】</i></a></span>
</ul>
<div class="articleContent" id="articleContent"> <p>
起柔兆执徐八月，尽屠维协洽十二月，
凡三年有奇。

</p><p>
○理宗建道备德大功复兴烈文仁武明圣安孝皇帝宝祐四年（蒙古宪宗六年）
</p><p>
八月，程元凤陈正心、待臣、进贤、爱民、备边、守法、谨微、审令八事。
</p><p>
甲午，帝谕辅臣：“闻广守多贪虐害民，宜先汰其尤者。”丙申，诏：“邕州
守臣程芾夺秩，罢。”
</p><p>
己酉，帝谕辅臣曰：“近有言罗鬼不足恃者。”程元凤等曰：“置吕文德于沅、
靖，置向士璧于归、峡，城筑之费，甲兵之需，无不应之，正所以为此备也。又闻
黄平可通靖州，已令荆阃严作防捍。”
</p><p>
甲寅，硃熠言：“境土蹙而赋敛日繁，官吏增而调度日广。景德、庆历时，以
三百二十馀郡之财赋，供一万馀员之俸禄，今以一百馀郡之事力，而赡二万四千馀
员之冗官。边郡则有科降支移，内地则欠经常纲解。欲宽财力，必汰冗员。”从之。
</p><p>
冬，十月，癸亥，出封桩库新钱兑使，以济民用。
</p><p>
丙寅，命录进姚永庆所言蜀中便宜事。
</p><p>
蒙古主欲建城市，修宫室，为都会之所，皇弟呼必赉以僧子聪精于天文、地理
之术，因命相宅，子聪以桓州东、滦水北之龙冈为吉。诏子聪营之，三年而毕，名
曰开平府。既而升为上都，以燕为中都。
</p><p>
十一月，戊子朔，以丁大全为左谏议大夫，吴衍、翁应弼并除监察御史。
</p><p>
丁大全既逐董槐，益专恣用事，道路以目。癸巳，太学生刘黼、陈宜中、黄镛、
林则祖、曾唯、陈宗上书攻之，大全怒甚。丙申，诏：“学官申严祖宗学法，诸生
或怙终不悛，自畔名教，必正宪典。仍令三学立石。”
</p><p>
诏：“正特奏名御试，毋得更循旧制例以武功资帖比折升甲、升等。”
</p><p>
乙巳，以御史吴衍、翁应弼言，太学生齐黼等八人，拘管江西、湖南州军，宗
学生于伯等七人，并削籍，拘管外宗司。
</p><p>
癸巳，以张磻同知枢密院事，丁大全端明殿学士、签书枢密院事，马天骥端明
殿学士、同签书枢密院事。时阎贵妃怙宠，大全、天骥用事，有无名子题八字于朝
门曰：“阎、马、丁当，国势将亡。”
</p><p>
诏：“开国以来勋臣之裔，有能世济其美不能世济其禄者，所在州军体访以闻。”
</p><p>
十二月，庚申，蒙古城枣陽。
</p><p>
乙丑，以张磻兼参知政事。
</p><p>
壬申，诏：“百司庶府及诸道监司以下，毋以私怒寄收入于县狱，有罪应收者，
结绝不许过三日。”
</p><p>
甲戌，诏出封桩库新造川会，收换两料川引。
</p><p>
是岁，蒙古乌兰哈达征白蛮，阿珠生擒其骁将，献俘阙下，诏以便宜取道与蜀
帅合兵。乌兰哈达遂出乌蛮，渡沪江，铲图喇蛮三城，击破宋兵，夺其船二百艘于
马湖江，遂通道于嘉定、重庆，抵合州，济蜀江，与汪德臣等会。
</p><p>
高丽国王暾及云南诸国皆入朝于蒙古。

</p><p>
○理宗建道备德大功复兴烈文仁武明圣安孝皇帝宝祐五年（蒙古宪宗七年）
</p><p>
春，正月，丁亥朔，以赵葵为少保、宁远军节度使、京湖宣抚大使、判江陵府
兼夔州策应大使，进封卫国公；贾似道知枢密院事，职任依旧；吴渊参知政事；李
曾伯湖南安抚大使、知潭州。
</p><p>
辛卯，帝曰：“吴渊奏腹幹支径颇详。”程元凤言：“昨准宣谕，盐井、铧铁
山等险隘，已答刂蒲择之疾速措置。”
</p><p>
乙巳，雷。
</p><p>
丙午，禁奸民作白衣会，监司、郡县官失觉察者坐罪。
</p><p>
丁硃，诏以雷发非时，减徒流以下罪。戊申，帝谓侍臣曰：“狱讼淹延，亦能
上干陰陽之和，宜速与疏决。”
</p><p>
辛亥，以吴渊薨，辍视朝。
</p><p>
蒙古主左右谗皇弟呼必赉得中土心，蒙古主信之，遂遣阿勒达尔行省事于京兆，
刘太平佐之，钩考诸路财赋，置局关中，推集经略、宣抚官吏，下及征商，锻炼罗
织，无所不至，曰：“俟终局日，入此罪者，惟刘嶷、史天泽以闻，馀悉诛之。”
皇弟闻之不乐，姚枢曰：“帝，君也，兄也；大王为皇弟，臣也。事难与校，远将
受祸。莫若尽王邸、妃主自归朝廷，为久居谋，疑将自释。”从之。
</p><p>
蒙古董文蔚既城光化、枣陽，储糇粮，会攻襄陽、樊城，南据汉江，北阻湖水，
卒不得渡。文蔚夜领兵于湖水狭隘处，伐木拔根，立于水，实以薪草为桥，顷之即
成。至晓，兵悉渡，围已合，城中大惊。文蔚复统军前行，夺外城，襄陽守将高达
力战于白河，乃还。
</p><p>
二月，戊午，以贾似道为两淮安抚大使。
</p><p>
壬戌，筑思州三隘。
</p><p>
乙丑，左正言戴庆炣言：“数十年来，诸处戎帅，专肆贪婪，逼令军人营运。
愿申警戎帅，严与禁戢军债。”从之。
</p><p>
己巳，帝曰：“溪蛮为敌所有，欲窥伺邕、宜，可不预备？”程元凤曰“去秋
已闻此言，屡令徐敏子严为防拓，又行不邕、宜，守险要以备不虞。”
</p><p>
癸酉，贾似道奏涡口筑城。
</p><p>
丁丑，布衣余一飞、高杞陈襄陽备御策，命京湖宣抚使赵葵行之。
</p><p>
三月，癸巳，帝曰：“闻近畿颇有剽窃，所当禁缉。”程元凤曰：“此帅宪责
也。”
</p><p>
己酉，诏曰：“朕闻政平讼理，则民安其业；告讦易俗，则礼义兴行。近有司
受词，多是并缘为奸，延及无辜，摊赖缗钱，动以五计。是可忍也，孰不可忍！其
耳目所接者，已悉蠲放，馀令御史台觉察以闻。”
</p><p>
夏，四月，庚申，朝献景灵宫。
</p><p>
丙寅，以并侑高宗，奏告天地、宗庙、社稷。
</p><p>
丁卯，高达以白河战功，进右武大夫、遥郡防御使，王登进官一等，直秘阁。
</p><p>
壬申，帝曰：“李遇龙奏杨礼舍苦竹隘而守吉平，北兵有占筑苦竹之谋，宜谕
蒲择之急为进守计。”程元凤曰：“向来段元鉴克复此隘，极为不易，杨礼不应轻
弃。令择之急作措置，毋为敌所据。”
</p><p>
蒙古兵攻苦竹隘，诏京湖调兵应援。
</p><p>
闰四月，己丑，程元凤等上《中兴四朝志传》、《皇帝玉牒》、《日历》，元
凤等各进官二等。
</p><p>
壬辰，李遇龙奏蒙古兵窥剑门，将筑堡塞，蒲择之以硃禩孙监诸司军，自以制
司兵继之。
</p><p>
乙未，以谢奕昌为少保、保宁军节度使、充万寿观使。
</p><p>
戊戌，程元凤等上进编修《吏部七司条法》。
</p><p>
己亥，帝曰：“赵葵行边，如郢之增浚城壕，运粮于襄，有三年之积，措置可
谓合宜。”又曰：“葵近奏已调援蜀兵三千。”程元凤言：“昨令调遣五千，今恐
未足用。”帝曰：“已令增调矣。”壬子，赵葵乞增兵十万，分布淮、蜀、沿江、
京湖，程元凤请从之。
</p><p>
五月，壬午，录行在建康系囚，杖以下释之。
</p><p>
诏：“夏贵城筑荆山，克期集事，升正任刺史。”
</p><p>
六月，蒲择之师还。甲午，帝曰：“西蜀尚未能取，失此机会。然剑门之赏，
不可不从厚，庶可激劝。”寻诏：“择之进官二等，馀升转有差。”
</p><p>
丁酉，同签书枢密院事马天骥罢。
</p><p>
癸卯，出封桩库十八界楮币二十万贯赈都民，三衙诸军亦如之。
</p><p>
是月，蒙古主谒太祖行宫，祭旗鼓。
</p><p>
蒙古乌兰哈达以云南平，请依汉故事，以西南夷悉为郡县；从之。加乌兰哈达
大元帅，还镇大理。
</p><p>
秋，七月，乙卯，录中外系囚。
</p><p>
己未，太白昼见。诏蠲诸路州县民户逋欠官赋。
</p><p>
乙丑，诏：“诸路阃帅司招填军额，申严占借之禁。”
</p><p>
庚午，帝谓辅臣曰：“昨日经筵有以边臣久任为言者，朕谕之曰：‘李汉超守
关南十七年，郭进守山西二十年，官皆止于观察使。久任边臣，乃祖宗驭将帅、服
中外之法也。’”程元凤对曰：“诚宜率由旧章。”
</p><p>
八月，庚子，帝曰：“近有郁攸为灾，延燎颇多，居民殊可念。”程元凤言：
“不能早救于微，及既炽，自难扑灭。”帝曰：“临安府所奏两城民屋须远二丈，
此说可行。”
</p><p>
以张磻为参知政事，丁大全同知枢密院事兼权参知政事。
</p><p>
庚戌，申严诸路州县稽留敕书、奉行不谨及递兵违慢之弊。
</p><p>
九月，壬子朔，以久雨，出封桩库十八界楮币二十万赈都民，三衙诸军亦如之。
</p><p>
诏：“今后台臣迁它职而辄出关者，准违制论。著为令。”
</p><p>
辛酉，大飨于明堂，大赦。
</p><p>
蒙古乌兰哈达遣使招安南降，安南人囚其使，遂议征之。播州边境告警。
</p><p>
甲戌，帝曰：“播州乞兵，想事势颇急，当令夹击。”程元凤曰：“已令硃禩
孙袭其后，吕文德遏其前，即圣训所谓夹击也。”时朝议徒托空言，幸蒙古兵未入
境耳。
</p><p>
戊寅，以史嵩之薨，辍视朝。嵩之为相，虽饰诈要誉，而肺肝如见，不为公论
所予。
</p><p>
己卯，以王福为左金吾卫上将军、知和州，吉文瑫主管殿前司，郭浚主管侍卫
步军司。
</p><p>
回鹘献水晶盆、珍珠伞等物于蒙古，可直银三万馀锭。蒙古主曰：“方今百姓
疲敝，所急者钱耳，朕独有此何为！”却之。赛音谔德齐以为言，蒙古主稍偿其直，
且令今后无复有献。
</p><p>
蒙古诸王伊逊克、驸马约苏尔等请伐宋，蒙古主亦怒宋囚使臣，是月，议出师
南伐。
</p><p>
冬，十月，乙酉，恭谢景灵宫。
</p><p>
庚寅，张磻薨，辍视朝。
</p><p>
癸巳，雷。
</p><p>
丁酉，以林存为端明殿学士、签书枢密院事。
</p><p>
己酉，以雪，出封桩库十八界楮币二十万赈都民，三衙诸军亦如之。
</p><p>
庚子，以皇子忠王禥为遂安、镇南军节度使。
</p><p>
蒙古乌兰哈达进兵压交南境，安南国王陈日煚隔洮江列象骑、步兵甚盛。乌兰
哈达分军为三队济江，齐齐克图从不流先济，大师居中，驸马怀图与阿珠在后，仍
授齐齐克图方略曰：“汝军既济，勿与之战，彼必来逆我，驸马断其后，汝伺便夺
其船，蛮若溃走，至江无船，必为我擒矣。师既登岸，即与战。”齐齐克图违命，
安南人虽大败，得驾舟逸去。乌兰哈达怒曰：“先锋违我节度，国有常刑！”齐齐
克图惧，饮药死。乌兰哈达入安南，日煚遁入海岛。蒙古得前所遣使于狱中，以破
竹束体入肤，比释缚，一使死，因屠其城。日煚请款，乌兰哈达乃大飨军士而还。
</p><p>
十一月，壬戌，诏曰：“朕轸念军民，无异一体。尝令天下诸州建慈幼局、平
籴仓、官药局矣，又给官钱付诸营置库，收息济贫乏。奈郡守奉行不谨，所惠失实，
朕甚悯焉！包有毙于疫疠、水灾与夫殁于军者，遗骸暴露，尤不忍闻也。可行下各
路清强监司，严督守臣宣制安抚。”
</p><p>
癸酉，帝谓辅臣曰：“将帅提兵征伐，当直入播境，须令追袭进剿，仍抚循诸
蛮，不可纵军士騷扰以失其心。”甲戌，又曰：“上流之报稍宽，正是自治之岁月
也。”
</p><p>
乙亥，帝曰：“昨付出《黄平图》，其间险要处皆当置屯。”程元凤言：“黄
平、清浪、氵舞溪三处，当审度缓急，分置大小屯。”
</p><p>
十二月，辛巳朔，以李曾伯为资政殿学士、湖南安抚使兼广西制置使，置司静
江府。
</p><p>
丁酉，诏：“三衙及江上诸军应从职事，并要战功及队伍中人，不许以任子、
杂流非泛补授。其离军者，止许授不理务差遣。果有材略功绩，从制阃保明，却与
理务。”
</p><p>
蒙古皇弟呼必赉入见蒙古主于行宫，相对泣下，竟不令有所白而止。因罢钩考
局，而呼必赉所署置诸司皆废。

</p><p>
○理宗建道备德大功复兴烈文仁武明圣安孝皇帝宝祐六年（蒙古宪宗八年）
</p><p>
春，正月，辛亥朔，以丁大全参知政事兼同知枢密院事，林存兼权参知政事。
</p><p>
癸亥，诏出封桩库银一万两付蜀阃。
</p><p>
诏：“赵景纬屡辞召擢，雅志嘉尚，特改京秩。”
</p><p>
癸酉，罢广西经略司，以李曾伯为广南制置使兼知静江府。
</p><p>
甲戌，诏：“枢密院编修官吕逢年，诣蜀阃趣办关隘屯栅粮饷，相度黄平、思、
播诸处险要缓急事定，具工役以闻。”
</p><p>
二月，辛巳朔，以马光祖为端明殿学士、京湖制置使、知江陵府兼夔路策应使、
湖南总领。
</p><p>
壬辰，雨土。
</p><p>
蒙古主命诸王额埒布格居守和林，阿勒达尔辅之，自将南侵，由西蜀以入。先
遣张柔从皇弟呼必赉攻鄂，趣临安，塔齐尔攻荆山，又遣乌兰哈达自交、广会于鄂。
僧子聪、张文谦言于皇弟曰：“王者之师，有征无战。当一视同仁，不可嗜杀。”
皇弟曰：“期与卿等共守此言。”于是分命诸将，毋妄杀，毋焚人室庐，所获生口
悉纵之。
</p><p>
蒙古耨埒将前军，欲会都元帅阿达哈于成都，四川制置蒲择之遣安抚刘整等据
遂宁江箭滩渡，以断东路，耨埒军至，不能渡。自旦至暮，大战，整等军败，耨埒
遂长驱至成都。择之命杨大渊等守剑门及灵泉山，自将兵趣成都。会阿达哈卒，耨
埒率诸将大破大渊等于灵泉山，进围云顶山城，扼其归路。择之兵溃，城中食尽，
亦杀主将以降，成都、彭、汉、怀安、绵等州，威、茂诸蕃悉降。蒙古主以耨埒为
都元帅。
</p><p>
蒙古遣诸王实喇尔伐西域。实喇尔以札木诺延、郭侃总统诸军，前后平西域克
实密尔十馀国，转斗万里，又西渡海，收富浪国，遣使献捷。实喇尔遂留镇西域。
</p><p>
安南国王陈日煚传国于长子光昺，光昺遣其婿以方物入贡于蒙古。
</p><p>
蒙古洪福源连年伐高丽，积有劳绩；会高丽质子谮福源于蒙古主，遂见杀。
</p><p>
三月，辛亥朔，祈雨。
</p><p>
乙卯，录行在系囚。
</p><p>
丙辰，马光祖请以汪立言、吕文德、王鉴、王登等充制司参议官及辟制司准备
差使等官，从之。
</p><p>
庚申，诏出封桩库十八界楮币二十万赈三衙诸军。
</p><p>
辛酉，录中外系囚。
</p><p>
戊辰，以马光祖兼荆湖北路安抚使。
</p><p>
夏，四月，庚辰朔，诏以当春不雨，有妨东作，自四月一日，避殿，减膳。癸
未，程元凤等乞解机政，不许。
</p><p>
甲申，大雨。丁酉，群臣请御正殿，复常膳，表三上，从之。
</p><p>
诏：“田应己特差思州驻答刂御前忠胜军副都统制，往播州共筑关隘备御。”
</p><p>
辛丑，程元凤罢，以观文殿大学士判福州。时丁大全谋夺相位，元凤谨饬，乏
风节，力请罢，寻提举洞霄宫。
</p><p>
丁未，以丁大全为右丞相兼枢密使，林存同知枢密院事兼权参知政事，硃熠端
明殿学士、签书枢密院事。
</p><p>
少保、宁远军节度使、卫国公赵葵，充醴泉观使兼侍读。
</p><p>
蒙古主由东胜河渡，次六盘山，军四万，号十万，分三道而进：蒙古主由陇州
趣散关，诸王穆格由洋州趣米仓道，万户额埒布格由潼关趣沔州。刘敏舆疾入见，
蒙古主问以何言，对曰：“中原土旷民贫，劳师远伐，恐非计也。”蒙古主弗纳。
</p><p>
蒙古征益都行省李鶃嵄，鶃嵮砸娑寄媳币冲，兵不可彻，许之。鶃嵥旃
海州、涟水军，夏贵等战却之。
</p><p>
五月，癸丑，夏贵进官二等，兼河南招抚使。毛兴特转右武大夫。
</p><p>
丁巳，李曾伯言：“广西多荒田，民惧增赋不耕，乞许耕者复三年租，后两年
减其租之半。守令劝垦辞，多者赏之。”诏可。
</p><p>
丙寅，诏与芮判大宗正事。
</p><p>
丁卯，嗣秀王师弥薨。
</p><p>
甲戌，李曾伯请屯万兵干钦州，为交人声援；从之。
</p><p>
六月，辛巳，帝始闻安南被兵，谓辅臣曰：“安南求援之情颇切，所当严兵以
待。”丁大全对曰：“以粮运未至，故调兵未行。”帝曰：“事不可缓。”时安南
已为蒙古所破。
</p><p>
蒙古皇子阿苏岱，因猎伤民稼，蒙古主责之，挞近侍数人；有拔民葱者，斩以
徇，由是秋毫莫敢犯。
</p><p>
秋，七月，庚戌，潼川帅臣硃禩孙，言长宁军自办钱粮，创造器具，修筑凌霄
城圆备，诏：“易士英特带行閤门宣赞舍人，硃文政、宇文同祖各进官一等，杨震
卯等七人减磨勘，将士支犒有差。”寻诏禩孙进官一等。
</p><p>
丙寅，帝问边报，丁大全言三边有备无虑。帝曰：“毋恃其不来，恃吾有以待
之！”
</p><p>
蒙古主留辎重于六盘山，率兵由宝鸡攻重贵山，所至辄破。
</p><p>
八月，庚寅，帝曰：“成都系蜀安危，不可不亟图之。”丁大全对曰：“朝廷
既已示劝，何事不可为？”时边境危急，而大全习为便给如此。
</p><p>
先是高斯得治吴自性之狱，高铸为首恶，黥配广州，捐资免行，至是为丁大全
监奴，嗾监察御史沈炎论斯得以闽漕交承钱物，临安尹顾岩傅会其狱。诏斯得夺职
镌官，征赃百馀万。安吉守何梦然奉行其事，陵铄甚至。斯得不少挫，竟无所得。
</p><p>
都省言：“倭船入界，禁令素严；比岁庆元舶司但知博易抽解之利，听其突来
泄贩铜钱，为害甚大。”癸卯，诏沿海制司于滨海港汊严切禁戢。
</p><p>
九月，庚戌，雷。
</p><p>
丁卯，诏出平籴仓米二万九千九百石有奇，赈粜以收敝楮。
</p><p>
己巳，诏：“京城敝楮不堪行用，于封桩库支拨两界好会，尽数收换。”
</p><p>
诏出榷务楮币一百万，赈三衙诸军。
</p><p>
甲寅，蒙古主进次汉中，都元帅耨埒留密喇卜和卓、刘嶷等守成都，自率众渡
马湖，获守将张实，遣之招谕苦竹隘。实入隘，遂与守将杨立坚守。
</p><p>
冬，十月，丙子朔，帝以蜀中将帅暴露日久，命与序迁。
</p><p>
壬午，蒙古主进次宝峰。癸未，入利州，观其城池并浅恶，以汪德臣能守，赐
卮酒奖谕之。遂渡嘉陵江，至白水，命德臣造浮梁以济，进次剑门。
</p><p>
乙酉，都省言知隆庆府杨礼守安西堡，敌兵搏城，招诱投拜，礼愤激诟骂，率
诸将兵射退之。诏：“杨礼进官二等。仍下诸郡，以励其馀。”
</p><p>
丁亥，诏以张实为和州防御使。
</p><p>
戊子，蒙古主遣史枢攻苦竹隘，裨将赵仲窃献东南门。师入，杨立巷战死，获
张实，支解之。
</p><p>
庚寅，都省言广南制置大使司镇抚刘雄飞，提兵亲入横山，分遣将士迎战，杀
获头目军器，诏：“雄飞进官三等，将士增秩、赏赉有差。”
</p><p>
辛卯，都省言淮民避难渡江，转徙可念，诏：“镇江府、常州、江陰军各出义
仓米千石赈之。”
</p><p>
庚子，蒙古进围长宁山，守将王佐、徐昕战败。
</p><p>
十一月，己酉，诏：“新筑黄平，赐名镇远州。吕逢年进一秩。”
</p><p>
蒙古主进攻鹅顶堡、知县王仲降。城破，王佐死焉。翌日，蒙古主入城，杀佐
之子及徐昕等四十馀人。诸王穆格、塔齐尔并略地还，引兵来会。
</p><p>
辛亥，以流民渡江，出浙西、江东路五州米三万石，命各郡守臣赈之。
</p><p>
癸丑，追复余玠官职。
</p><p>
丙辰，给事中张镇言徐敏子曩帅广右，嗜杀黩货，流毒桂府，诏依旧羁隆兴府。
</p><p>
壬戌，以贾似道为枢密使、两液宣抚大使；硃熠同知枢密院事兼权参知政事，
饶虎臣为端明殿学士、签书枢密院事。
</p><p>
丁卯，诏：“诸路宪司廉访所部州县，毋得虐民，仍禁止贪赖之害，违者坐之。”
</p><p>
召牟子才权工部侍郎。子才以丁大全与董宋臣表里，浊乱朝政，力辞。
</p><p>
先是子才在太平州，撰《李白祠记》，又刻《高力士脱靴图》，语多斥宋臣。
或以告宋臣，宋臣泣诉于帝。乃与大全合谋，嗾御史交章诬劾子才在郡公燕及馈遗
过客为入己，降两官，犹未己。帝疑之，密以椠问安吉守吴子明。子明奏曰：“臣
尝至子才家，四壁萧然，人咸知其清贫。陛下毋信谗言。”帝语经筵官曰：“牟子
才之事，吴子明乃谓无之，何也？”众莫敢对。戴庆炣曰：“臣忆子才尝缴驳子明
之兄子聪。”帝曰：“然。”事遂解。
</p><p>
蒙古主进攻大获山，遣王仲招守将杨大渊，大渊杀之。蒙古主督诸军力攻，大
渊惧，遂以城降，推官赵广死之，大渊逃归。蒙古主怒，欲屠其城，将官李呼喇齐
曰：“大渊去，事未可测，当亟追之。”乃单骑至城下，门未闭，大呼入城，曰：
“皇帝使我抚汝军民。”即下马，执大渊手曰：“上方宣谕赏赐，不待而来，何也？”
大渊曰：“恐城寨有他变，是以亟归耳。”因与偕来。蒙古主大悦，以大渊为都元
帅。
</p><p>
蒙古将李鶃嵠坪Ｖ荨⒘八军，通判侯畐鏖战死之，举室遇害，馀将士杀伤殆
尽。贾似道上章引咎，诏以功自赎。
</p><p>
太常寺博士王应麟入对，言：“淮戍方警，蜀道孔艰，海表上流，皆有籓篱脣
齿之忧。军功既集而吝赏，民力既困而重敛，非修攘计也。陛下勿以宴安自逸，勿
以容悦之言自宽。”帝愀然曰：“边事甚可忧。”应麟曰：“愿汲汲预防，无为壅
蔽所欺。”丁大全恶言边事，应麟旋罢。
</p><p>
龙州降于蒙古。
</p><p>
十二月，丙子朔，诏以明年为开庆元年。
</p><p>
庚辰，以蒙古兵入蜀，诏：“荆湖制置使马光祖移司峡州，向士璧移司绍庆府。”
时士璧不俟朝命，进师归州，捐家资百万以供军费。光祖亦不待奏请，招兵万人，
损银万两以募壮士，迎战于房州。诏光祖、士璧各进一秩。
</p><p>
壬午，蒙古都元帅杨大渊，率所部兵与汪德臣分击相如等县。耨埒攻简州，以
降将张威为先锋。
</p><p>
乙酉，蒙古主次运山，杨大渊遣人招降其守将张大悦，仍以大悦为都元帅；屯
将施择不屈死。师至青居山，裨将刘渊杀都统段元鉴以降。
</p><p>
丁酉，蒙古破隆州，大良守将蒲元圭降。蒙古主命诸军无俘掠。
</p><p>
癸卯，蒙古攻雅州，拔之，石泉守将赵顺降。

</p><p>
○理宗建道备德大功复兴烈文仁武明圣安孝皇帝开庆元年（蒙古宪宗九年）
</p><p>
春，正月，乙巳朔，诏饬中外奉公法，图实政。
</p><p>
蒙古主驻重贵山北，置酒大会，因问诸王、驸马、百官曰：“今在宋境，夏暑
且至，汝等其谓可居否乎？”托驩曰：“南土瘴疠，上宜北还，所获人民，委吏治
之便。”巴勒齐曰：“托驩怯，臣愿往居焉。”蒙古主善之。
</p><p>
国子监主簿徐宗仁伏阙上书曰：“赏罚者，军国之纲纪，赏罚不明，则纲纪不
立。今天下如器之欹而未坠于地，存亡之机，间不容发。兵虚将惰而力匮财殚，环
视四境，类不足恃，而所恃以维持人心、奔走豪杰者，惟陛下赏罚之微权在耳。权
在陛下而陛下不知所以用之，则未坠者安保其终不坠乎？陛下当危急之时，出金币，
赐土田，授节钅戊，分爵秩，尺寸之功，在所必赏，故当悉心效力，图报万分可也。
自出兵越江逾广以来，凡阅数月，尚未闻有死战阵、死封疆、死城郭者，岂赏罚不
足以劝惩之耶？今通国之所谓佚罚者，乃丁大全、袁玠、沈翥、张镇、吴衍、翁应
弼、石正则、王立爱、高铸之徒，而首恶则董宋臣也。是以廷绅抗疏，学校叩阍，
至有欲借尚方剑为陛下除恶，而陛下乃释然不问，岂真欲爱护此数人而重咈千万人
之心哉？今天下之势急矣，朝廷之纪纲坏矣，误国之罪不诛，则用兵之事不勇。东
南一隅，半坏于此数人之手，而罚不损其毫毛，彼方拥厚资，挟声色，高卧华屋，
面使陛下与二三大臣焦心劳思，可乎？三军之在行者，岂不愤然不平曰：‘稔祸者
谁欤，而使我捐躯兵革之间？’百姓之罹难者，岂不群然胥怨曰：‘召乱者谁欤，
而使我流血锋镝之下？’陛下亦尝一念及此乎？”不报。
</p><p>
盱江廖应淮上疏言丁大全误国状。大全怒，中以法，配汉陽军。应淮荷校行歌
出都门，观者壮之。
</p><p>
己酉，蒙古兵攻忠，雅，渐薄夔境，诏：“蒲择之、马光祖，战守调遣，便宜
行事。”
</p><p>
以雪寒，出封桩库十八界楮币二十万赈三衙诸军。丙寅，帝曰：“海道戍兵，
雪寒可念，与在城寨者不同，可量与给犒一次。”
</p><p>
丁卯，贾似道以枢密使为京西、湖南、北、四川宣抚大使；移马光祖为沿江制
置使，史岩之副之。似道寻兼督江西、二广人马，通融应援上流。蒙古兵破利州、
隆庆、顺庆诸郡，阆、蓬、广安守将相继降。
</p><p>
蒙古主命降人晋国宝招谕合州，守臣王贤执之，杀于阅武场。蒙古主遂命大将
珲塔哈以兵二万守六盘，奇尔台布哈守青居山，命耨埒造浮梁于涪州之蔺市，以杜
援兵。二月，蒙古主自鸡爪滩渡，直抵合州城下，俘男女万馀。坚力战以守，蒙古
主会师围之。
</p><p>
乙酉，诏：“疆场未戢，调度尚繁，出内库十七界楮币三十万助支赏。”
</p><p>
丙戌，以马光祖为资政殿学士、沿江制置大使、江东安抚使、知建康府。
</p><p>
己丑，诏蠲建康、太平、宁国、池州、广德等处沙田租。
</p><p>
三月，丁巳，以吕文德为四川制置副使。蒲择之在蜀无功，故以文德代之，寻
命兼湖北安抚使。
</p><p>
时蒙古军中大疫，议班师。庚申，马光祖奏蒙古兵自乌江还北。
</p><p>
辛酉，雨土。
</p><p>
夏，四月，甲戌朔，以段元鉴、杨礼殁于王事，立庙赐额，各官一子。
</p><p>
甲申，帝以王坚忠节，守城拒敌，万折不回，可为列城之倡，命优加旌赏。
</p><p>
乙酉，都省言知旋州谢昌元，自备百万缗，米麦千石，创筑城壁于倚子口，合
与推赏；诏进官一等。
</p><p>
辛卯，朝献景灵宫。
</p><p>
诏：“诸路提点刑狱，以五月按理囚徒。”
</p><p>
是月，蒙古兵在合州城下。大雷雨凡二十日。
</p><p>
五月，甲辰朔，城金州、开州。
</p><p>
乙丑，诏铸新钱，以“开庆通宝”为文。
</p><p>
辛未，赐礼部进士周应炎以下四百四十二人及第、出身。
</p><p>
婺州大水，发义仓赈之。
</p><p>
蒙古皇弟呼必赉次濮州，召宋子贞于东平，问以方略，对曰：“本朝威武有馀，
仁德未洽。南人所以拒命者，特畏死耳。若投降者不杀，胁从者勿治，则宋之郡县
可传檄而定也。”时郝经从至濮，有得宋奏议以献，其言谨边防，守冲要，凡七道，
下诸将议。经曰：“古之一天下者，以德不以力。彼今未有败亡之衅，我乃空国而
出，诸侯窥伺于内，小民凋弊于外，经见其危，未见其利也。”皇弟以经儒生，愕
然曰：“汝与张巴图议耶？”对曰：“经少馆张柔家，尝闻其议论。此则经臆说耳。”
因为七道议以进。
</p><p>
六月，吕文德乘风顺，攻涪州浮梁，力战，得入重庆，即率艨艟千馀溯嘉陵江
而上。蒙古史天泽分军为两翼，顺流纵击，文德败绩，天泽追至重庆而还。
</p><p>
辛巳，以硃熠参知政事，饶虎臣同知枢密院事。
</p><p>
合州受围，自二月至于是月，王坚固守力战，蒙古主屡督诸军攻之，不克。前
锋将汪德臣，选兵夜登外城，坚率兵逆战。迟明，德臣单骑大呼曰：“王坚，我来
活汝一城军民，宜早降。”语未既，几为飞石所中，因得疾卒。会天大雨，攻城梯
折，后军不克进而止。
</p><p>
蒙古皇弟呼必赉次相州，召隐士杜瑛问南征之策。瑛从容对曰：“汉、唐以还，
人君所恃以为国者，法与兵、食三事而已。国无法不立，人无食不生，乱无兵不守。
今宋皆蔑之，殆将亡矣，兴之在圣朝。若控襄、樊之师，委戈下流以捣其背，大业
可定矣。”皇弟悦曰：“儒者中有此人乎！”命从行，以疾辞。瑛，时升之子也。
</p><p>
秋，七月，癸亥，蒙古主殂于钓鱼山，寿五十二。后追谥桓肃皇帝，庙号宪宗。
史天泽与群臣奉丧北还，于是合州围解。
</p><p>
宪宗沈断寡言，不乐宴饮，不好侈靡，虽后妃亦不许之过制。初，定宗朝，群
臣擅权，政出多门，帝即位，凡有诏旨，必亲起草，更易数四，然后行之。御群臣
甚严，尝曰：“尔辈每得朕奖谕之言，即志气骄逸。志气骄逸，而灾祸有不随至者
乎？乐尔其戒之！”性喜畋猎，自谓遵祖宗之法，不蹈袭它国所为。然酷信巫觋、
卜筮之术，凡行事必谨叩之，殆无虚日。
</p><p>
参知政事、致仕蔡抗薨，谥文肃。
</p><p>
八月，蒙古皇弟呼必赉，遣杨惟中、郝经宣抚京湖、江淮，将归德军先至江上。
经言于皇弟曰：“经闻图天下之事于未然则易，救天下之事于已然则难，已然之中
复有未然者，使往者不失而来者得遂，是尤难也。国家奋起朔漠，灭金源，并西夏，
蹂荆襄，克成都，平大理，躏跞诸夷，奄征四海，垂五十年，遗黎残姓，游气惊魂，
虔刘黁刂荡，殆欲歼尽，自古用兵，未有若是之久且多也。且括兵率赋，朝下令，
夕出师，阖境大举，伐宋而图混一，以志则锐，以力则强，而术则未尽也。苟于诸
国既平之后，创法立制，敷布条纲，任将相，选贤能，平赋足用，屯农足食，内治
既举，外御亦备。今西师之出，久未即功，兵连祸结，底安于危。王宜遣人禀命行
在，遣使谕宋，令降名进币，割地纳质，偃兵息民，以全吾力而图后举。禀命不从，
然后传檄，示以大信，使知殿下仁而不杀之意。一军出襄、邓，一军出寿春，一军
出维扬，三道并进，东西连横，殿下处一军为之节制，使我兵力常有馀裕，如是，
则未来之变或可弭，已然之失或可救也。”
</p><p>
丙戌，会兵渡淮，皇弟由大胜关，张柔由虎头关，分道并进，南军皆遁。壬辰，
次黄陂，得沿江制置司榜，有云：“今夏，谍者闻北兵会议取黄陂民船系伐，由
陽逻堡以渡，会于鄂州。”皇弟曰：“此事前所未有，愿如其言。”时沿江制置副
使袁玠征渔利，虐甚，蒙古兵至黄陂，渔人献舟为乡导。
</p><p>
九月，壬寅朔，亲王穆格自合州遣使以宪宗凶问告皇弟，请北还以系人望。皇
弟曰：“吾奉命南来，岂可无功遽还！”甲辰，登香炉山，俯瞰大江，南军以大舟
扼江，军容甚盛。董文炳言于皇弟曰：“长江天险，宋所恃以为国，势必死守，不
夺其气不可，臣请尝之。”乙巳，文炳率死士数百人当其前，令其弟文用、文忠载
艨艟鼓棹疾趋，叫呼毕奋，锋既交，文炳麾众趋岸搏战，南军大败。明日，率诸军
渡江，军士有擅入民家者，以军法从事，凡所俘获悉纵之，进围鄂州，中外大震。
</p><p>
己未，嗣濮王善腾薨。
</p><p>
庚申，下诏责己，勉谕诸阃进兵。
</p><p>
以右谏议大夫戴庆炣签书枢密院事。
</p><p>
丁卯，以边事孔棘，命群臣奏告天地、宗庙、社稷、宫观、岳渎、诸陵。
</p><p>
蒙古兵至临江，知军事陈元桂力疾登城督战。力不能敌，有欲抱而走者，元桂
曰：“死不可去此！”左右俱遁。兵至，元桂瞠目叱骂，遂死之，悬其首于敌楼。
事闻，赠宝章阁待制，官其二子，谥正节。蒙古兵入瑞州，知州陈昌世，治郡有善
政，百姓拥之以逃。
</p><p>
诏诸路出师以御蒙古。出内库银币犒师，前后出缗钱七千七百万，银、帛各一
百六万两、匹。
</p><p>
蒙古侵轶日甚，右丞相丁大全匿不以闻。冬，十月，辛未朔，罢，判镇江府。
</p><p>
壬申，以吴潜为左丞相兼枢密使。贾似道为右丞相兼枢密使，职任依旧，屯汉
陽以援鄂。
</p><p>
潜入相，首言：“鄂渚被兵，湖南扰动，推原祸根，由近年奸臣险士，设为虚
议，迷国误君，附和逢迎，仁坚空虚，名节丧败，忠嘉绝响，谀佞成风。天怒而陛
下不知，人怨而陛下不察，稔致兵戈之祸，积为宗社之忧。章鉴、高铸，尝与丁大
全同官，倾心附丽，躐跻要途。萧泰来等群小噂沓，国事日非，浸婬至于今日。沈
炎实赵与之腹心爪牙，而任台臣，甘为之搏击，奸党盘踞，血脉贯穿，以欺陛下。
致危乱者，皆此等小人为之。宜令大全致仕，炎等与祠，铸等羁管州军。”不报。
</p><p>
九江制置副使袁玠，丁大全之党也，贪且刻；壬午，窜玠于南雄府，寻移万安
军。
</p><p>
中书舍人洪芹言：“丁大全鬼蜮之资，穿窬之行，引用凶恶，陷害忠良，遏塞
言路，浊乱朝纲，请追官远窜以伸国法。”御史硃貔孙等相继论：“大全奸回险狡，
很害贪残，假陛下之刑威以钳天下之口，挟陛下之爵禄以笼天下之财。”饶虎臣又
论其绝言路、坏人才，竭民力、误边防四罪。癸未，诏大全落职，致仕。
</p><p>
先是丁大全使其私人为浙西提举常平，尽夺亭民盐本钱，充献羡之数，不足则
估籍虚摊，一路騷动。大全既斥，以孙子秀代之。子秀还前政盐本钱五千馀万贯，
奏省华亭茶盐分司，定衡量之非法多取者，于是流徙复业。
</p><p>
乙酉，雷。
</p><p>
时边报日急，临安团结义勇，招募新兵，增筑平江、绍兴、庆元城堡，朝野震
恐。内侍董宋臣请帝迁都四明以避锋镝，军器大监何子举言于吴潜曰：“若上行幸，
则京师百万生灵何所依赖？”御史硃貔孙亦言：“銮舆一动，则三边之将士瓦解，
四方之盗贼蜂起，必不可。”会皇后亦请留跸以安民心，帝遂止。海宁节度使判官
文天祥上言请斩宋臣，不报。
</p><p>
十一月，乙卯，以赵蔡为江东、西宣抚使，许便宜行事。
</p><p>
蒙古围鄂州。都统张胜权州事，以城危在旦夕，登城谕之曰：“城己为汝家有，
但子女玉帛皆在将台，可从彼取。”蒙古信之，遂焚城外居民，将退，会高达等引
兵至，贾似道亦屯汉陽为援，蒙古乃复进攻。遣彻辰巴图尔领兵同降人谕鄂州使降，
抵城下，胜杀降者，以军出袭彻辰巴图尔。蒙古兵势盛，胜战死，达婴城固守。先
是达恃其武勇，殊易似道，每见督战，即戏之曰：“巍巾者何能为哉！”将战，必
须似道亲劳始出，否则使军士哗于其门。吕文德谄事似道，使人呵曰：“宣抚在此，
何敢尔耶！”曹世雄、向士璧皆从在军，士未尝关白，似道由是衔三人而亲文德。
</p><p>
时诸路重兵咸聚于鄂，吴潜用御史饶应子言，移似道于黄州。黄虽下流，实当
兵冲，孙虎臣以精骑七百送之。至蘋草坪，候骑言前有北兵，似道大惧，谓左右曰：
“奈何？”虎臣匿，似道出战，似道叹曰：“死矣！惜不光明俊伟尔！”及北兵至，
乃老弱部所掠金帛子女而还者，江西降将储再兴骑牛先之。虎臣出，擒再兴，似道
遂入黄州。
</p><p>
蒙古乌兰哈达，率骑三千，蛮、僰万人，破横山，徇内地，守将陈兵六万以俟。
乌兰哈达使阿珠潜自间道冲其中坚，大败之，乘胜蹴宾、象二州，入静江府，连破
辰、沅，直抵潭州。南军断其归路，乌兰哈达出南军后，命阿珠夹击，南军败走，
遂壁潭州城下。
</p><p>
闰月，癸酉，雪。出封桩库楮币二十万赈都民，三衙诸军亦如之。
</p><p>
丁丑，以向士璧为湖南制置副使、知潭州。甲申，以吕文德为京西湖北安抚使、
知鄂州。
</p><p>
蒙古阿勒达尔、珲塔哈、托果斯、托里齐等谋立额埒布格，阿勒达尔使托里齐
括兵于漠南诸州，而又乘传行漠北诸郡调兵，去开平仅百馀里。皇弟呼必赉妃鸿吉
里氏使人谓之曰：“发兵大事，太祖皇帝曾孙珍戬在此，何故不令知之？”阿勒达
尔不能答。又闻托里齐亦至燕，妃即遣使驰至皇弟呼必赉军前密报，令速还。
</p><p>
皇弟召群臣议，郝经曰：“《易》言‘知进退存亡而不失其正者，其惟圣人乎！’
国家自平金以来，惟务进取，老师费财，三十年矣。今国内空虚，塔齐、实喇诸王，
观望所立，莫不觊觎神器，一有狡焉，或启戎心，先人举事，腹背受敌，大事去矣。
且额麑湶几褚蚜钔欣锲胄猩惺槭拢据燕都，按图籍，号令诸道，行皇帝事矣。虽
大王素有人望，且握重兵，独不见金世宗、海陵之事乎？若彼果称遗诏，便正位号，
下诏中原，行敕江上，欲归得乎？愿大王以社稷为念，与宋议和，令割淮南、汉上、
梓、夔两路，定疆界岁币，置辎重，率轻骑而归，直造燕都，则彼之奸谋，冰释瓦
解；遣一军迎大行灵轝，收皇帝玺，遣使召实喇、额麑湣⒛赂裰钔趸嵘ズ土郑差
官于诸路抚慰安辑，命王子珍戬镇守燕都，示以形势，则大宝有归，而社稷安矣。”
皇弟然之。
</p><p>
乃发牛头山，声言直趋临安，贾似道大惧。会合州王坚遣阮思聪掉急流以蒙古
主讣闻，似道意稍解，遣宋京请和，愿请行人会议。赵璧请行，皇弟遣之。璧登城，
宋京曰：“北兵若旋师，愿割江为界，且岁奉银、绢各二十万。”璧曰：“大军至
濮州，诚有是请，犹或见从。今已渡江，是言何益！贾制置今焉在耶？”璧行时，
呼必赉戒之曰：“汝登城，必视吾旗，旗功，速归可也。”至是，适见其军中旗动，
乃曰：“俟它日复议之。”遂归。
</p><p>
皇弟拔寨北去，留张杰，阎旺以偏师候湖南乌兰哈达之师。
</p><p>
十二月，己亥朔，贾似道言鄂州围解。
</p><p>
辛亥，诏改明年为景定元年。
</p><p>
蒙古乌兰哈达攻潭州甚急，帅臣向士璧极力守御，既置飞江军，又募斗弩社，
朝夕登城抚劳。闻蒙古后军且至，遣王辅佑帅五百众觇之，遇于南岳市，大战，却
之。皇弟呼必赉遣特默齐将兵迎乌兰哈达，遂解围，引兵趣湖南。
</p><p>
蒙古皇弟呼必赉军还至燕，托里齐方括民兵，民甚苦之。皇弟诘其由，托以先
帝临终之命。皇弟知其将为乱，所集兵皆纵之，人心大悦。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86644.html' class='pagedaohang'>【上一篇】<i>:卷第一百七十六 【宋纪一百七十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86642.html' class='pagedaohang'>【下一篇】<i>：卷第一百七十四 【宋纪一百七十四】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>