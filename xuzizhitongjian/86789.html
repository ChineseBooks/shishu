<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二十九 【宋纪二十九】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二十九 【宋纪二十九】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86790.html' class='pagedaohang'>【上一篇】<i>:卷第三十 【宋纪三十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86788.html' class='pagedaohang'>【下一篇】<i>：卷第二十八 【宋纪二十八】</i></a></span>
</ul>
<div class="articleContent" id="articleContent"> <p>
起上章Yan茂五月，尽重光大渊献十二月，凡一年

有奇。

</p><p>
○真宗膺符稽古神功让德文明武定章圣元孝皇帝大中祥符三年（辽统和二十八
年）
</p><p>
五月，己卯朔，辽主如中京。
</p><p>
丙戌，安定郡王惟吉薨。魏王德昭之子，好学善属文，娴草、隶、飞白。性至
孝，初，太祖命孝章皇后抚养之，及后薨，哀过所生，每诵《诗》至“生我劬劳”
句，涕泗交下，宗室中称其贤。谥康孝。
</p><p>
甲午，诏奖知益州任中正，转运使言吏民列状愿留之也。中正及并州刘综皆以
善政闻，帝谓辅臣曰：“籓方重地，切在得人。自今须历方面，始可擢为大官，卿
等悉之。”
</p><p>
辛丑，京师大雨，平地数尺，坏庐舍，民有压死者，赐布帛。
</p><p>
先是，高丽国王王治之妃皇甫氏，有外族金致陽，出入宫掖，人言其有私，王
治杖致陽，配远地。王治薨，子诵嗣位，年十八矣。皇甫妃摄政，召致陽，授閤门
通事舍人，不数年，贵宠无比。皇甫妃生子，即私于致陽所生也，谋立为王後。王
诵有从弟徇，号大良院君，皇甫妃忌之，强令为僧，复遣人潜害，赖寺僧匿之获免。
</p><p>
王诵有疾，密召给事中蔡忠顺，谕以辅立询，勿令国属异姓。忠顺议遣人迎询，
而召西北面巡检使康肇入卫。肇闻召，行至洞州，其幕下主书魏从、掌书记崔昌素
怨王诵，谋为乱，给肇曰：“王疾笃，命在顷刻，宜徐行观变。”肇犹豫不行。皇
甫妃闻肇且至，恶之，遣内侍守岊领以遏之。肇父在王京，知衅隙已开，乃为书纳
竹杖中，令奴除发为僧，报肇曰：“王已逝，群凶用事，可亟举兵来！”奴昼夜急
走至肇所，气竭而毙。肇探仗得书，信为然，即率甲骑五千，声言入靖国难，至平
州，始知王诵未薨，丧气垂头良久。其党曰：“业已来，不可止也。”肇意遂决，
废王诵为让国公，杀致陽，迁皇甫妃于黄州，流其亲党于海岛；遣兵迎询，立为王。
询以肇为西京留守。肇旋弑王诵于积城县。
</p><p>
辽主谓群臣曰：“康肇弑其君诵而立询，因而相之，大逆也，宜发兵问其罪。”
群臣皆曰：“可。”国舅详衮萧迪里谏曰：“国家连年征讨，士卒抏敝。况陛下在
谅陰，年谷不登，创痍未复。高丽小柄，城垒完固，胜不为武，万一失利，恐贻后
悔。不如遣一介之使，告问其故，彼若伏罪则已，不然，兴师未晚。”辽主狃于南
伐之胜，不听，丙午，诏诸道缮甲兵以备东征。
</p><p>
六月，庚戌，辽遣使告籴，诏雄州籴粟二万石，贱价赈之。
</p><p>
知河中府杨举正言本府父老僧道千二百九十人状请车驾亲祀后土，诏不许。
</p><p>
丙辰，颁诸州《释奠玄圣文宣王庙》并《祭器图》。
</p><p>
诏：“前岁陕西饥民有鬻子者，官为赎还其家。”
</p><p>
翰林侍读学士、礼部尚书郭贽卒。帝以旧学故，亲往哭之，辍朝三日，赠左仆
射，谥文懿。贽喜延誉后进，宋白、赵昌言，皆其所荐也。
</p><p>
翰林侍读学士、礼部尚书邢昺，被病请告。壬戌，帝亲临问，赐药一奁。故事，
非宗戚将相，无省疾临丧之礼，惟郭贽与昺以恩旧特用之。及卒，辍朝二日，赠左
仆射。洪湛之得罪也，昺力居多，王钦若德之，昺被宠幸，亦钦若左右之。
</p><p>
秋，七月，丙申，户部尚书温仲舒卒，赠左仆射，谥恭肃。仲舒少与吕蒙正契
厚，又同登第。仲舒黜废累年，蒙正居中书，极力援引；及被任用，反攻蒙正，士
论薄之。
</p><p>
己亥，诏：“南宫、北宅大将军已下各赴书院讲经史。诸子十岁以上并须入学，
每日授经书，至午后乃罢；仍委侍教教授、伴读官诱劝，无令废惰。”
</p><p>
辛丑，文武官、将校、耆艾、道释三万馀人诣阙请祀汾陰后土，不允。表三上，
八月，丁未朔，诏以来年春有事于汾陰。
</p><p>
戊申，以知枢密院事陈尧叟为祀汾陰经度制置使，翰林学士李宗谔副之。
</p><p>
河北转运使李士衡献钱帛三十万以佐用度，诏褒之。
</p><p>
己酉，发陕西、河东兵五千人赴汾陰给役，置急脚递铺，出厩马，增驿传递铺
卒至八千馀人。
</p><p>
庚戌，命翰林学士晁迥、杨亿等与太常礼院详定祀汾陰仪注。
</p><p>
诏：“汾陰路禁弋猎，不得侵占民田，如东封之制。”
</p><p>
壬子，升、洪、润州屡火，遣使存抚，祀境内山川。
</p><p>
甲寅，召近臣观书龙图阁，帝阅《元和国计簿》，三司使丁谓进曰：“唐江淮
岁运米四十万至长安，今乃五百馀万，府库充仞，仓廪盈衍。”帝曰：“民俗康阜，
诚赖天地宗庙降祥，而国储有备，亦自计臣宣力也。”谓再拜谢。
</p><p>
丁巳，诏：“宝鼎县不得笞箠人，有罪并送府驱遣。”
</p><p>
庚申，解州言池盐不种自生，其味特嘉；取其精明尤异者上进。诏遣使祭池庙。
</p><p>
赐大理评事苏耆进士及第。耆，易简子，宰相王旦女婿也。耆先举进士，及唱
第，格在诸科，知枢密院陈尧叟为帝具言之，帝顾问旦，旦却立不对。耆曰：“愿
县修学。”既出，尧叟谓旦曰：“公一言，则耆及第矣。”旦笑曰：“上亲临轩试
天下士，示至公也。旦为宰相，自荐亲属于冕旒之前，士子盈庭，得无失礼？”尧
叟愧谢曰：“乃知宰相真自有体。”至是耆献所为文，召试学士院，而有是命。旦
长女婿殿中丞雍丘韩亿，亦尝献所为文，帝亟欲召试，旦力辞之。亿例当守远郡，
帝特召见，改太常博士，知洋州。旦私语其女曰：“韩郎入川，汝第归吾家，勿忧
也。吾若有求于上，它日使人指韩郎缘妇翁奏免远适，则其为损不细矣。”亿闻之，
喜曰：“公待我厚也。”
</p><p>
丙寅，辽主谒显陵、乾陵。
</p><p>
丁卯，群臣五表请上尊号；不许。
</p><p>
辽主自将伐高丽，以皇弟楚王隆祐留守京师，北府宰相、驸马都尉萧巴雅尔为
都统，北面林牙萧僧努为都监。
</p><p>
辛未，命曹利用祭汾河。
</p><p>
有司定祀后土仪，度庙庭，择地为坎，其玉册、玉匮、石匮、石?感、印宝，
悉如社首之制；从之。
</p><p>
乙亥，河中府父老千七百人诣阙迎驾，帝劳问之，赐以缗帛。
</p><p>
九月，戊寅，诏：“西路行营，宜令仪鸾司止用油幕为屋，以备宿卫，不须覆
以芦竹。”
</p><p>
辛巳，河东转运使、兵部郎中陈若拙请以所部缗钱刍粟十万转输河中以助经费，
许之。
</p><p>
癸未，陈尧叟言：“筑坛于脽上，如方丘之制。庙北古双柏旁起堆阜，即就用
其地焉。”
</p><p>
乙酉，辽使册西平王李德明为夏国王。旋遗枢密直学士高正、引进使韩杞宣问
高丽王询。
</p><p>
丁亥，帝作《宗室座右铭》并注，赐宁王元亻屋而下，从判宗正等赵湘请也。
</p><p>
知华州崔端言父老二千馀人欲诣阙请幸西岳，诏答之。
</p><p>
癸巳，杖杀入内高品江守恩于郑，坐擅取民田麦穗及私役军士故也。论者谓朝
廷行罚不私，中外莫不悚庆。
</p><p>
初，有司议：“祀宇之旁难行觐礼，欲俟还至河中，朝会，肆赦。”于是陈尧
叟等言：“宝鼎行宫之前，可以设坛?遗，如东封之制。”诏如尧叟等奏。
</p><p>
甲辰，内出绥抚十六条，颁江、淮南安抚使。
</p><p>
冬，十月，庚戌，陈尧叟言解州父老欲诣阙奉迎车驾，诏尧叟谕止之。
</p><p>
戊午，命三司使丁谓赴汾陰路计度粮草。
</p><p>
庚申，丁谓等上《大中祥符封禅记》五十卷，帝制序，藏祕阁。
</p><p>
是月，女真进良马万匹于辽，乞从征高丽，辽主许之。高丽王王询遣使奉表于
辽，乞罢师，不许。
</p><p>
十一月，庚辰，司天台韩显符所造铜浑仪，徙置于龙图阁，召辅臣同观。诏显
符择监官或子孙可教者授其法。
</p><p>
李允则以辽人举兵伐高丽事上闻，帝谓王旦等曰：“契丹伐高丽，万一高丽穷
蹙，或归于我，或来乞师，何以处之？”旦曰：“当顾其大者。契丹方固盟好，高
丽贡奉累岁不一至。”帝曰：“然。可谕登州侍其旭，如高丽有使来乞师，即语以
累年贡奉不入，不敢达于朝廷；如有归投者，第存恤之，不须以闻。”
</p><p>
辽主自将步骑四十万，号义军，乙酉，渡鸭绿江。康肇率师御之，战败，退保
铜州。辽主封书于箭，谕高丽曰：“朕以前王诵服事朝廷久矣，今逆臣康肇，弑君
立幼，故亲率精兵，已临国境。汝等能缚送康肇，即可班师。”丙戌，肇分兵为三，
隔水而阵，一营于州西，据三水之会，肇居其中，一营于近州之山，一附城而营。
肇以剑车排阵，辽师进攻之，屡却。肇遂有轻敌之心，与人弹棋。丙戌，辽先锋耶
律敏诺率详衮耶律达鲁击破三水砦，擒斩肇及副将李立，追亡数十里，获所弃粮饷、
铠仗不可胜计。会辽主军至，斩首三万馀级。戊子，铜、霍、贵、宁等州皆降。都
统萧巴雅尔复大破高丽于努古达岭。
</p><p>
辛卯，王询遣使上表请朝，辽主命群臣议，皆谓宜纳。积庆宫使耶律瑶珠独曰：
“询始一战而败，遽求纳款，此诈耳，纳之恐堕其计。待其势穷力屈，纳之未晚。”
辽主亟于成功，许其朝，遂禁军士俘掠，以政事舍人马保佑为开京留守，安州团练
使昂克巴为副留守，遗太子太师伊兰将骑兵一千送保佑等赴京，又遣右仆射高正率
兵往迓王询。
</p><p>
先是询遣中郎将智蔡文援西京，而辽令卢顗、刘经入西京谕降。其守将已缮降
表矣，蔡文至，焚其表，杀顗、经。城中疑贰，蔡文出屯城南。会东北界都巡检使
卓思正率兵至，与蔡文合兵入城守。辽又使韩杞等往谕，思正出骁骑突杀杞等。思
正以蔡文为先锋出拒，保佑、伊兰等败走。又围高正使馆，正与麾下壮士突围出，
馀卒多死。辽主怒，复遣伊兰击之，蔡文累战皆败。越五日，辽主进驻城西，城中
恟惧，思政佯言出战，夜开门循，蔡文奔还。
</p><p>
高丽诸臣欲降，姜邯宝曰：“当避其锋，徐图兴复耳。”王询乃夜携后宫及吏
部侍郎蔡忠顺等遁去。巴雅尔、敏诺等破开京，焚宫庙民居皆尽，追至清江而还。
</p><p>
庚子，陕州言宝鼎县黄河清。十二月，丙午，宝鼎县黄河再清。集贤校理晏殊
献《河清颂》。
</p><p>
壬子，大宴含光殿。军校营在新城外者，并令终宴，至夕，遣内侍持钥往诸门，
俟尽出，阖扉入钥。遂为定制。
</p><p>
乙卯，告太庙，奉天书，如东封之制。
</p><p>
丙辰，以资政殿大学士向敏中权东京留守；三司使丁谓为行在三司使，盐铁副
使林特副之。
</p><p>
丁巳，翰林学士李宗谔等上《新修诸道图经》千五百六十六卷，诏奖之。
</p><p>
禁扈从诸色人燔爇道路草木。
</p><p>
知杂御史赵湘，请依《周礼》置土训、诵训，纂录所经山川古迹风俗，以资宸
览；诏钱易、陈越、刘筠、宋绶掌其事，每顿进一卷。
</p><p>
龙图阁待制孙奭，由经术进，守道自处，即有所言，未尝阿附取悦。帝尝问以
天书，奭对曰：“臣愚所闻：‘天何言战！’岂有书也！”帝知奭朴忠，每优容之。
是岁，特命向敏中谕奭，令陈朝廷得失。奭上纳谏、恕直、轻徭、薄俺四事，颇施
用其言。及将有汾陰之役，会岁旱，京师近郡谷价翔贵，奭遂奏疏曰：“先王卜征
五年，岁习其祥，祥习则行，不习则增修德而改卜。陛下始毕东封，更议西幸，则
非先王卜征五年慎重之意，其不可一也。夫汾陰后土，事不经见。昔汉武帝将行封
禅大礼，欲优游其事，故先封中岳，祀汾陰，始巡幸郡县，浸寻于泰山。今陛下既
已登封，复欲行此，其不可二也。《周礼》，圜丘、方泽，所以郊祀天地，今南北
郊是也。汉初承秦，唯立五畤以祀天，而后土无祀，故武帝立祠于汾陰。自元、成
以来，从公卿之议，徙汾陰后土于北郊，后之王者多不祀汾陰。今陛下乃欲舍北郊
而祀汾陰，其不可三也。西汉都雍，去汾陰至近。今陛下经重关，越险阻，轻弃京
师根本，其不可四也。河东者，唐王业所起之地，唐又都雍，故明皇间幸河东，因
祀后土，与圣朝事异。今陛下无故欲祠汾陰，其不可五也。夫遇灾而惧，周宣所以
中兴。比年以来，水旱相继，陛下宜侧身修德以答天谴，岂宜下徇奸回，远劳民庶，
忘社稷之大计，慕箫鼓之盘游！其不可六也。夫雷以二月出，八月入，失时则为异；
今震雷在冬，为异尤甚。天戒丁宁，陛下未悟，其不可七也。先王先成民而后致力
于神，今国家土木之功，累年未息，水旱作沴，饥馑居多；乃欲劳民事神，神其享
之乎！其不可八也。陛下欲行此礼，不过如汉武帝、唐明皇刻石颂功而已，此皆虚
名也。陛下钦明睿哲，当追踪二帝、三王之事，岂止效此虚名！其不可九也。唐明
皇嬖宠害政，奸佞当涂，身播国屯，兵缠魏阙，今议者引开元故事以为盛烈，乃欲
倡导陛下而为之，其不可十也。臣犹惧言不逮意，愿少赐清问，以毕其说。”
</p><p>
帝遣内侍皇甫继明谕以具条再上，于是奭又上疏曰：“陛下将幸汾陰，而京师
民心弗宁，江、淮之众，困于调发，理须镇安而矜存之。且土木之功未息而攘夺之
盗必行，契丹治兵不远边境，虽驰单使，宁保其心！昔黄巢出自凶饥，陈胜起于徭
戍。隋炀帝缘勤远略，唐高祖由是开基；晋少主智昧边防，耶律德光因之入汴。今
陛下俯从奸佞，远弃京师，罔念民疲，不虞边患，涉仍岁荐饥之地，修违经久废之
祠，又安知饥民之中无黄巢之剧贼乎？役徒之内无陈胜之大志乎？肘腋之下无英雄
之窥伺乎？燕蓟之间无敌人之观衅乎？陛下方祠后土，驻跸河中，若敌骑败盟，忽
及澶渊，陛下知魏咸信能坚据河桥乎？周莹居中山能摧锋却敌乎？又或渠魁侠帅，
啸聚原野，劫掠州县，侵轶郊畿，行在远闻，得不惊骇？陛下虽前席问计，群臣欲
借箸出奇，以臣料之，恐无及也。又，窃见今之奸臣，以先帝寅畏天灾，诏停封禅，
故赞陛下力行东封，以为继成先志也。先帝欲北平幽朔，西取继迁，大勋未集，用
付陛下，则群臣未尝献一谋、画一策，以佐陛下继先帝之志。而乃卑辞重币，求和
于契丹，蹙国縻爵，姑息于保吉；谓主辱臣死为空言，以诬下罔上为己任。撰造祥
瑞，假托鬼神，才毕东封，便议西幸，轻劳圣驾，虐害饥民，冀其无事往还，谓已
大成勋绩。是陛下以祖宗艰难之业，为佞邪侥幸之资，臣所以长叹痛哭也！”
</p><p>
时群臣数奏祥瑞，奭又上疏言：“五载巡狩，《虞书》常典；观民设教，羲
《易》明文。何须紫气黄云，始能封岳；嘉禾异草，然后省方！今野雕山鹿，并形
奏简，秋旱冬雷，率皆称贺。将以欺上天，则上天不可欺；将以愚下民，则下民不
可愚；将以欺后世，则后世必不信；腹非窃笑，有识尽然，上玷圣明，不为细也！”
疏入，不报。

</p><p>
○真宗膺符稽古神功让德文明武定章圣元孝皇帝大中祥符四年（辽统和二十九
年）
</p><p>
春，正月，乙亥朔，辽主自高丽班师，所降诸城复叛。至贵州南峻岭谷，大雨
连日，马驼皆疲，甲仗多遗弃，霁，乃得渡。
</p><p>
陕西提点刑狱官言邠、宁、环、庆副都部署陈兴纵所部禁兵劫盗，诏释不诛，
辛巳，徙知永兴军王嗣宗代之。
</p><p>
邠州城东有灵应公庙，傍有山穴，群狐处焉，妖巫挟之为人祸福，凡水旱疾疫
悉祷之。及嗣宗至，毁其庙，熏其穴，得数十狐，尽杀之，婬祀遂息。
</p><p>
诏：“执事汾陰懈怠者，罪勿原。”
</p><p>
癸未，代州言粟斗十馀钱。
</p><p>
乙酉，亲习祀后土仪于崇德殿。
</p><p>
丁亥，谒启圣院太宗神御殿、普安院元德皇后圣容，告将行也。
</p><p>
己丑，辽主次鸭绿江。庚寅，皇后及皇弟楚王隆祐迎于来远城。
</p><p>
丁酉，车驾奏天书发京师。群臣言日上有黄气如匹素，五色云如盖。是夕，次
中牟县。
</p><p>
戊戌，次郑州。命陈彭年、王曙同详定邀驾词状。
</p><p>
庚子，次巩县。判河陽张齐贤见于汜水顿，侍食毕，即还任。
</p><p>
辛丑，过訾邨，设幄殿，奉置山陵神坐，帝靴袍拜哭奠献。是日，有白雾起陵
上，俄覆神幄，群臣以为帝哀惨所感。夕，次偃师县。
</p><p>
壬寅，至西京。
</p><p>
甲辰，发西京，至慈涧顿，大官始进素膳。夕，次新安县。
</p><p>
二月，乙巳朔，次渑池县。
</p><p>
戊申，东京言狱空。
</p><p>
壬子，出潼关，渡渭河，次严信仓，遣近臣祀西岳。
</p><p>
丙辰，次永安镇，遣近臣祀河渎。
</p><p>
丁巳，发永安镇，群臣言有黄云随天书辇。法驾入宝鼎县奉祇宫。
</p><p>
戊午，致斋。召近臣登延庆亭，南望仙掌，北瞰龙门，自宫至脽，列植嘉树，
六师环宿，行阙旌旗帟幕照耀效次，眺览久之。
</p><p>
己未，宝鼎县守臣言氵粪泉涌，有光如烛。庚申，群官宿祀所。
</p><p>
辛酉，具法驾诣脽坛，夹路燎火，其光如昼，甬道盘屈，周以黄麾仗。至坛次，
服衮冕，登坛，祀后土地祇，备三献，奉天书于神坐之左，以太祖、太宗并配，悉
如封禅礼。司天奏言黄气绕坛，月重轮，众星不见，惟大角光明。少顷，改服通天
冠、绛纱袍，乘辇诣庙，登歌奠献，省封石匮，遣官分奠诸神。登鄈丘亭，视汾河，
望梁山，顾左右曰：“此汉武帝泛楼船处也。”即日，还奉祇宫。诏以奉祇宫为太
宁宫，增葺殿室，设后土圣母像，又遣官祭告河渎。
</p><p>
壬戌，御朝觐坛，受群臣朝贺。大赦天下，恩赐如东封例。建宝鼎县为庆成军，
给复二年，赐天下酺三日。大宴穆清殿，赐父老酒食衣帛。帝作《汾陰二圣配飨铭》、
《河渎》、《西海》等赞。
</p><p>
癸亥，发庆成军，观氵粪泉。夕，次永安镇。
</p><p>
甲子，次河中府，幸舜庙，赐舜井名广孝泉。度河桥，观铁牛。又幸河渎庙，
登后亭，见民有操舟而渔，秉耒而耕者，帝曰：“百姓作业其乐乎！使吏无侵忧，
则日用而不知矣。”
</p><p>
召草泽李渎、刘巽；渎以疾辞，授巽大理评事，致仕。渎，莹子，淳澹好古，
王旦、李宗谔与之世旧，每劝其仕，渎皆不答。于是直史馆孙冕言其隐操，陈尧叟
复荐之。既辞疾不至，遣内侍劳问，令长吏岁时存问。
</p><p>
乙丑，御宣恩楼观酺。
</p><p>
加号西岳金天王曰顺圣金天王，遣鸿胪少卿裴庄祭告。又诏葺夷、齐庙。
</p><p>
丙寅，赐亲王、辅臣、百官酺宴于行在尚书省，凡二日。
</p><p>
戊辰，发河中府。己巳，次华陰县，幸云台观观陈抟画像，除其观田租。庚午，
谒顺圣金天王庙，群臣陪位，遣官分奠庙内诸神。又幸巨灵真君观，并除其田租，
宴从官父老于行宫之宣泽楼。召见华山隐士郑隐、敷水隐士李宁，赐隐号曰贞晦先
生。
</p><p>
辛未，次阌乡县，召承天观道士柴通玄，赐坐，问以无为之要，除其观田租。
通玄年百馀岁，善服气，语无文饰，多以修身谨行为说云。
</p><p>
壬申，次湖城县，宴虢州父老于行宫门。
</p><p>
三月，甲戌朔，次陕州，召草泽魏野，辞疾不至。野居州之东郊，不求闻达，
赵昌言、寇准来守是州，皆宾礼焉。野分诗精苦有唐人风，辽使者尝言本国得其
《草堂集》上帙，愿求全部，诏与之。至是帝巡幸之暇，回望林岭间，亭槛幽绝，
意非民俗所居，时野方教鹤舞，俄报有中使至，抱琴逾坦而走。帝乃遣使图上其所
居，令长吏常加存抚。
</p><p>
乙亥，幸顺正王庙，宴从官父老于霈泽惠民楼。又登北楼，望大河，赐运河卒
时服。是日，雨，石普请驻跸城中，勿涉泥泞，因令扈从至西京。
</p><p>
戊寅，次新安县。帝之还也，以道远，闵卫士肩舆执盖之劳，多乘车马，御乌
藤帽。翼日，入西京，以知河南府薛映有治状，赐诗嘉奖。癸未，张齐贤来河陽来
朝，召之也。
</p><p>
甲申，幸太子太师吕蒙正第，慰抚之，赐赉有加。问蒙正：“诸子孰可用？”
对曰：“臣之子豚犬耳；臣侄夷简，宰相才也。”
</p><p>
陈尧叟、李宗谔自河中府来朝，言初经度祀事至礼毕，凡土木工三百九十万馀，
止役军士辇送粮草，供应顿递亦未尝差扰编民，帝称善。
</p><p>
戊子，丁谓言有鹤二百馀翔天书殿上，又有五百馀飞集太清殿。
</p><p>
乙丑，御五凤楼观酺。
</p><p>
车驾将朝陵，甲午，发西京。
</p><p>
乙未，帝素服乘马至永安县，斋于行宫。丙申，谒安陵、永昌、永熙、元德皇
太后陵。帝奠献悲泣，感动左右。又遍诣诸后陵、诸王坟致奠。命中使遍祭皇亲诸
坟及诣汝州祭秦王坟。
</p><p>
丁酉，次巩县，张齐贤辞归河陽，赐衣带、器币如侍祀例。
</p><p>
戊戌，至汜水县。虎牢关路险，命执炬火以警行者。河陽结采为楼，备乐奏，
帝以太宗忌辰甫近，亟止之。夕，至荥陽县。改虎牢关为行庆关。
</p><p>
己亥，次郑州。庚子，召从官宴于回銮庆赐楼，宴父老于楼下，不作乐。
</p><p>
癸卯，次琼林苑，赐部署钤辖羊酒，犒设将士。
</p><p>
辽大丞相晋国王耶律隆运，从征高丽还，得疾，辽主与后亲临视药，是月卒，
年七十一。赠尚书令，谥文忠，官给葬惧，建庙乾陵侧。
</p><p>
辽以北院大王耶律实噜为北院枢密使，封韩王。自耶律隆运知北院，职多旷废，
实噜拜命之日，朝野相庆。
</p><p>
隆运之病也，辽主问：“孰可代卿者？”隆运曰：“北院郎君耶律世良可任也。”
实噜复就问北府之选，，隆运曰：“无出世良右。”世良才敏给，练达典故，辽主
尝识之，遂代实噜为北院大王。
</p><p>
夏，四月，甲辰朔，驾至自汾陰。
</p><p>
己酉，谒太庙，又谒元德太后庙。
</p><p>
庚戌，诏以时渐炎燠，京师赐酺宜至今秋。
</p><p>
癸丑，遣近臣祭谢后士、西岳、西海、西渎，又遣官分诣诸陵致祭。
</p><p>
己未，诏恭上汾陰后土庙额曰太守。
</p><p>
以河中府进士薛南为试将作监主簿，首诣阙请祀汾陰者也。
</p><p>
乙丑，葺尚书省，三月而毕。
</p><p>
丁卯，许国公吕蒙正卒，赠中书令，谥文穆。蒙正有器量，居政府不喜更张。
初参知政事，入朝，有朝士指之曰：“此子亦参政邪？”蒙正陽不闻。同列不能平，
令诘其姓名，蒙正遽止之曰：“一知姓名，终身不能忘，不如弗知也。”尝问诸子
曰：“我为相，外议如何？”诸子云：“甚善。但人言无能为，事权多为同列所争。”
蒙正曰：“我诚无能，但善用人耳。”朝士有藏古镜者，自言能照二百里，欲献蒙
正以求知。蒙正笑曰：“吾面不过碟子大，安用照二百里哉！”闻者叹服。
</p><p>
五月，甲戌朔，辽主诏已奏之事，送所司附日历。又诏帐族有罪，黥墨依诸部
人例。
</p><p>
刑部郎中王济卒。临终自草遗表，大率以进贤退谀佞，罢土木不急之费为言，
馀不及私。
</p><p>
癸巳，诏州城置孔子庙。
</p><p>
乙未，诏加上五岳帝号，以向敏中等为五岳奉册使，往致祭，奉册衮冕焉。
</p><p>
辽以参知政事刘慎行为南院枢密使，南府宰相邢抱质知南院枢密使事。慎行，
景之子；抱质，抱朴之弟也。
</p><p>
六月，丙午，太白昼见。
</p><p>
乙卯，辽北院枢密使韩王实噜卒。丙辰，以南院大王华格为北院枢密使。
</p><p>
先是辽西北路招讨使萧托云自肃州还，诏尚金乡公主，拜驸马都尉，加同政事
门下平章事。托云言于辽主曰：“准布宜各分部，治以节度使。”丁巳，置准布诸
部节度使。自后节度使往往非材，部民多怨。
</p><p>
两浙、福建、荆湖、广南诸州，循伪制输丁身钱，岁凡四十五万四百贯。民有
子者。或弃不养，或卖为僮仆，或度为释、老。秋，七月，壬申朔，诏悉除之。
</p><p>
国史院进所修《太祖纪》，帝录纪中义例未当者二十馀条，谓王旦、王钦若等
曰：“如以钟鼓楼为漏室，窑务为甄官，岂若直指其名也？悉宜改正！”钦若曰：
“此晁迥、杨亿所修。”帝曰：“卿尝参之邪？旦曰：“朝廷撰集大典，并当悉心，
务令广备，初无彼此之别也。”因诏：“每卷自今先奏草本，编修官及同修史官，
其初修或再详看，皆具载其名，如有改正增益事件字数，亦各于名下题出，以考勤
惰。”
</p><p>
壬午，镇、眉、昌等州地震。
</p><p>
甲午，冯拯罢为刑部尚书，知河南府。
</p><p>
八月，帝谓宰相曰：“朝廷宜守经制，傥务更张，则攀扰者众。乃知命令之出，
不可不谨。今言某事有利，轻为厘革，始则皆以为当，久乃翻成有害，须加裁正，
是朝令夕改也。又莅官之人，不必过为宽恕，以致弛慢；或探求罪恶，不顾烦扰，
抑又甚至。”王旦曰：“古人有言，法出而弊作，令下而奸生。宽则民慢，陷法者
多；猛则民残，无所措手足；正为此也。”
</p><p>
甲辰，兗州言虸蚄生，有虫青色，随啮之，化为水，时谓“旁不肯虫”。帝谓
宰相曰：“昨遣人潜视东畿苗稼，大率所伤不过三四分。”王旦曰：“陛下忧民之
切，上天固当垂祐；矧连岁丰稔，今兹小损，亦未至失所。”
</p><p>
右谏议大夫知广州杨覃，勤于吏事，所至以幹局称。南海有番舶之利，前后牧
守或致谤议，覃循谨清介，远人宜之。及卒，父老有洒泣者。
</p><p>
三司使丁谓言：“东封及汾陰赏赐亿万，加以蠲复诸路租赋，除免口算，恩泽
宽大，恐有司经费不给。”帝曰：“国家所务，正在泽及下民。但敦本抑末，节用
谨度，自当富足！”
</p><p>
乙巳，太白昼见。
</p><p>
乙丑，刻御制《大中祥符颂》于左承天祥符门。
</p><p>
河决通利军。
</p><p>
九月，癸巳，御乾元楼观酺，凡五日。
</p><p>
是秋，辽主猎于平地松林。
</p><p>
冬，十月，庚子朔，辽主驻广平淀。
</p><p>
丁巳，帝以江南、淮南接壤，而盐酒之价不等，令三司与江淮制置发动使李溥
规定以闻。有司言虑失岁课，帝曰：“苟便于民，何顾岁入邪！”
</p><p>
殿中侍御史薛奎，性刚，不苟合，遇事敢言。帝时数宴大臣，至有沾醉者，奎
谏曰：“陛下嗣位之初，勤心万务而简于宴幸。今天下诚无事，而欢乐无度，又大
臣数被酒无威仪，非所以尊朝仪。”帝善其言。
</p><p>
十一月，庚午朔，辽主如显州。
</p><p>
丙子，帝御崇政殿亲试进士，赐张师德等及第、出身有差。师德，去华子也。
</p><p>
壬午，知河南府冯拯，请赠给官市刍粟之直，陈尧叟曰：“增直以市，不若徙
马它所。京师马旧留二万，今留七千，有馀悉付外监，仍欲于七千之中更以四千付
淳泽监，岁可省刍粟三百馀万。若有给赐，朝取夕至矣。”从之。帝又曰：“马及
十万当且止。”王旦曰：“听民间畜养，官中缓急，以本直市之，犹外厩耳。且听
费刍粟，皆出两税，少损马食，用资军储，亦当世之切务。”马知节曰：“马多不
精，虽十万匹，选可用者当得四五万耳。多蓄驽弱，其费愈甚。”帝然之。
</p><p>
工部侍郎种放，屡至阙下，俄复还山。人有贻书嘲其出处之迹，且劝以弃位居
岩谷，放不答。放晚节颇饰舆服，于长安广置良田，岁利甚博，亦有强市者，遂致
争讼，门人族属依倚恣横。王嗣宗之出守长安，始甚敬放，放被酒稍倨。互相议诮。
嗣宗怒，因上疏言所部兼并之家凡十馀族，而放为之首，且述放弟侄无赖，夺编氓
厚利，愿赐放终南田百亩，徙放嵩山。疏辞极其丑诋，目放为魑魅，且屡遣人责放
不法。帝方待放厚，诏工部郎中施护推究，会赦而止。于是放自乞徙居嵩山，诏遣
内侍起第赐之。然犹往来终南，案视田亩，每行必给驿乘，时议浸薄焉。
</p><p>
戊戌，诏加上五岳诸后之号，仍遣官祭告。
</p><p>
是月，诏遣使臣一人管句故太师赵普家事；普妻和氏卒，因其家自请而从之。
</p><p>
十二月，庚子朔，辽主复如广平淀。
</p><p>
戊申，太常博士江嗣宗言：“陛下躬临庶政，十有五年，殿庭间事，一取圣断，
有劳宸虑。今请礼乐征伐大事出于一人，自馀细务委任大臣百司。”帝曰：“此颇
识大体。”乃诏褒嗣宗，从其所请。
</p><p>
癸丑，辽以知南院枢密使邢抱质年老，诏乘小车入朝。
</p><p>
是月，辽置归、宁二州。
</p><p>
是岁，辽御试进士，放高承颜等二人。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86790.html' class='pagedaohang'>【上一篇】<i>:卷第三十 【宋纪三十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86788.html' class='pagedaohang'>【下一篇】<i>：卷第二十八 【宋纪二十八】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>