<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二百一十七 【元纪三十五】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二百一十七 【元纪三十五】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86602.html' class='pagedaohang'>【上一篇】<i>:卷第二百一十八 【元纪三十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86600.html' class='pagedaohang'>【下一篇】<i>：卷第二百一十六 【元纪三十四】</i></a></span>
</ul>
<div class="articleContent" id="articleContent"> <p>
起昭陽单阏正月，尽阏逢执徐三月，凡一年
有奇。

</p><p>
○顺帝至正二十三年（癸卯，一三六三年）
</p><p>
春，正月，乙已，大宁陷。
</p><p>
庚戌，吴常遇春兵攻池州神山寨，擒罗友贤，斩之，馀党悉平。
</p><p>
丙寅，吴国公遣中书省都事汪河送尹焕章归汴，以书报库库特穆尔曰：“元失
其政，中原鼎沸，庙廓方岳之臣，互相疑沮，丧师者无刑，得志者方命，悠悠岁月，
卒致土崩。阁下先王，奋起中原，英勇智谋，过于群雄，闻而未识，是以前岁遣人
直抵大梁，实欲纵观，未敢纳交也。不意先王捐馆，阁下意气相期，遗送使者涉海
而来，深有推结之意，加以厚贶，何慰如之！薄以文绮若干，用酬雅意。自今以往，
信使继踵，商贾不绝，无有彼此，是所愿也！”
</p><p>
初，吴国公命诸将分军于龙江等处屯田，惟康茂才积谷充牜刃，它皆不及。二
月，壬申朔，公下令申谕诸将曰：“屯田数年，未见功绪，惟康茂才所屯得谷一万
五千馀石，以给军饷，尚馀七千石。分地均而所得有多寡，由人力勤惰不齐耳。今
宜督军及时开垦，以尽地利，庶几兵食充足，国有所赖。”
</p><p>
是月，库库特穆尔自益都领兵还河南，留索珠以兵守益都，以山东州县立屯田
万户府。
</p><p>
都昌盗江爵等陷饶州。时吴将于光与吴弘、吴毅等不协，爵乘衅诱陈友谅将张
定边、蒋必胜入寇；光等仓卒无备，皆出走，综理饶州军务理问穆燮死于难，郎中
杨宪走还建康。
</p><p>
张士诚发兵攻安丰，以吕珍为前锋，而其弟士信以大军继之。珍至安丰，围其
城，久之，城中人相食，或以井泥为丸，用人油鼥ザ食之。刘逼通势穷，遣使告
急于建康，吴国公曰：“安丰破，则张士诚益张，不可不救。”刘基谏曰：“陈友
谅方伺隙，未可动也。”
</p><p>
三月，辛丑朔，彗见东方，经月乃灭。
</p><p>
诏中书平章政事爱布哈分省冀宁，库库特穆尔遣兵据之。
</p><p>
吴国公率右丞徐达、参政常遇春等救安丰。
</p><p>
吕珍已破安丰，杀刘福通，闻吴军至，乃水陆连营，战舰蔽沙，河际皆树木栅，
缭以竹篱，外掘重堑，击败左右军。公命遇春以兵横击其阵，三战三胜，俘获其士
马无算。时庐州左君弼出兵来助珍，遇春又击败之。珍与君弼皆遁去，安丰围解。
公乃令军士各赍米积于东门外，以救城中饥者；以小明王归，居之滁州。公还建康，
命徐达等移师讨左君弼，围庐州，竹昌、忻都遂乘间入安丰。
</p><p>
丙午，大赦天下。
</p><p>
丁未，廷试进士六十二人，赐宝宝、杨輗等及第、出身有差。
</p><p>
壬午，大同路有赤气亘天，中侵北斗。
</p><p>
是月，立广西行中书省，以廉访使额尔德尼为平章政事。时南方郡县多陷没，
惟额尔德尼独保广西者十五年。
</p><p>
立胶东行中书省及行枢密院，总制东方事，以袁宏为参知政事。
</p><p>
闰月，丁丑，吴处州翼总制胡深言：“关市之征，旧例二十取一。今令盐货十
取其一，税额太重，商人不复贩鬻，则盐货壅滞，军储缺乏，且使江西、浙东之民
艰于食用。又如硫黄、白藤、苏木、棕毛诸物，皆资于彼，今十五分取一，亦恐以
税重不能流通。请仍从二十取一之例，则流转不穷，军用给足。”从之。
</p><p>
夏，四月，壬戌，陈友谅复大举兵围洪都。
</p><p>
初，友谅愤其疆埸日蹙，乃作大舰来攻。舰高数丈，外饰以丹漆，上下三级，
级置走马棚，下设板房为蔽；置橹数十，其中上下人语不相闻；橹箱皆裹以铁，载
其家属、百官，空国而至。友谅前攻洪都，以大舰乘水涨附城以登，至是城移去江
三十步，大舰不复得近，乃以兵围城，其气甚盛。吴都督硃文正与诸将谋，分城拒
守，参政邓愈守抚州门，元帅赵德胜等守宫步、士步、桥步诸门，指挥薛显守章江、
新城二门，元帅牛海龙守琉璃、澹台二门，文正居中节制诸将。
</p><p>
吴院判谢再兴以诸全叛，杀知州栾凤，凤妻王氏以身蔽风，并杀之，执参军李
梦庚。元帅陈元刚等奔绍兴，降于张士诚。总管胡士明，弃妻子，单骑走建康。左
丞硃文忠闻乱，遣同佥胡德济屯兵五指山下，自将精兵二千往来应援以御之。乙丑，
诸全州以事闻，吴国公因命德济为浙江行省参政。德济遣万户王克瑀还侦敌境，遇
士诚兵，被执，死之。
</p><p>
初，再兴用部将左总管、糜万户为腹心，二人常使人贩鬻于杭州，公知其陰泄
机务，擒二人诛之，召再兴赴建康，而以梦庚总制诸全军马。公以再兴长女妻兄子
文正，幼女适徐达，恩义甚厚，因命还守诸全。再兴以梦庚处己上，愤愤不乐，由
是遂叛。
</p><p>
丙寅，陈友谅攻抚州门，其兵各戴竹盾如箕状，以御矢石，极力来攻，城坏三
十馀丈。邓愈以火铳击退其兵，随树木栅。敌争栅，硃文正督诸将死战，且战且筑，
通夕复完。于是总管李继先、元帅牛海龙、赵国旺、许珪、硃潜、万户程国胜等皆
战死。
</p><p>
是月，库库特穆尔遣部将摩该等以兵击张良弼。
</p><p>
五月，己巳朔，张士诚海运粮十三万石至京师。
</p><p>
陈友谅知院蒋必胜、饶鼎臣等陷吉安府。
</p><p>
时吴将李明道与曾万中兄弟不协，明道因潜通必胜，约其来攻。兵至城下，明
道举火为应，开西门纳之，杀参政刘齐、知府硃叔华。曾粹中亡走，仇家黄如渊执
粹中送鼎臣，杀之。必胜又攻破临江府，执同知赵天麟，亦不屈死。
</p><p>
癸酉，吴置礼贤馆。
</p><p>
先是吴国公聘诸名儒集建康，与论经史及咨以时事，甚见尊宠，至是复命有司
即所居之西创礼贤馆处之。陶安、夏煜、刘基、章溢、宋濂、苏伯衡、王祎、许元、
王天锡等，皆在馆中。
</p><p>
陈友谅兵陷无为州，知州董曾死之。曾之守无为也，招集流亡，使各复业，州
民安之。及城陷，寇逼其降，曾抗言不屈，遂缚之，沉于江。
</p><p>
丙子，陈友谅复攻新城门，吴指挥薛显将其锐卒开门突战，斩其平章刘进昭，
擒其副枢赵祥，敌兵乃退。
</p><p>
百户徐明被执，死之。明有胆略，尝出劫友谅营，获其良马以归，故敌兵见明，
并力攻杀之。
</p><p>
庐州城三面阻水，徐达等攻之不克，已而左君弼于城上为钓桥，达曰：“君弼
窜伏穴内，久不见出，今遽为此，其将夜出劫我乎！”令军中严为之备。比夜半，
闻钓桥有声，其兵奄至。营中万弩诸发，君弼退走，达纵兵击之，君弼大败，走入
城，敛兵拒守，达攻围凡三月不下。
</p><p>
六月，戊戌朔，博啰特穆尔遣方托克托迎匡福于彰德，库库特穆尔遣兵追之，
败还。匡福遂据保定路。
</p><p>
己亥，库库特穆尔部将岱噜等驻兵蓝田、七盘，李思齐攻围兴平，遂据盩厔。
博啰特穆尔奉诏进讨襄汉，而岱噜阻道于前，思齐踵袭于后，乃请朝廷催督库库东
出潼关，道路既通，即便南讨。
</p><p>
戊申，博啰特穆尔遣珠展等入陕西，据其省治。
</p><p>
时陕西行省右丞达实特穆尔与行台有隙，且恐陕西为库库特穆尔所据，陰结于
博啰特穆尔，请珠展入城，劫御史大夫鄂勒哲特穆尔及监察御史张可遵等印。其后
屡有使召鄂勒哲特穆尔，珠展拘留不遣。库库遣摩该与李思齐合兵攻之，珠展出降，
遂从库库。
</p><p>
辛亥，陈友谅增修攻具，欲破栅自水关入，吴硃文正使壮士以长槊从栅内刺之，
敌夺槊更进。文正乃命煅铁戟、铁钩，穿栅以刺敌，敌复来夺，手皆灼烂，不得进。
友谅尽饱击之术，而城中备御，随方应之。友谅又攻宫步、士步二门，元帅赵德胜
力御之，暮，坐宫步门楼，指挥士卒，流矢中腰膂而死。
</p><p>
甲寅，中书省奏：“江浙、福建举人涉海道赴京，有六人者已后会试期，宜授
以教授之职；其下第三人，亦授教授，非徒慰其跋涉险阻之劳，亦以激励远方忠义
之士。”从之。
</p><p>
洪都被围既久，内外阻绝，音问不通，硃文正遣千户张子明告急于建康。子明
取东湖小渔舟，夜，从水关潜至石头口，宵行昼止，凡半月始得达，见吴国公，具
言其故。公问：“友谅兵势何如？”对曰：“兵虽胜，而战斗死者亦不少。今江水
日涸，贼之战舰将不利用。又师久粮乏，若援兵至，必可破也。”公谓子明曰：
“汝归告文正，但坚守一月，吾自当取之，不足虑也。”
</p><p>
子明还，至湖口，为友谅兵所获。友谅谓曰：“若能诱之降，非但不死，且行
富贵。”子明伪许之，至城下，大呼曰：“大军且至，但当固守以待。”友谅怒，
杀之。
</p><p>
秋，七月，戊辰朔，京师大雨雹，伤禾稼。
</p><p>
癸酉，吴国公自将救洪都。
</p><p>
时徐达、常遇春围左君弼于庐州，公遣使命解围，曰：“为庐州而失南昌，非
计也。”达、遇春乃还。
</p><p>
是日，公召诸将，谕以亲行之意，遂祃纛于龙江，舟师凡二十万俱发，徐达、
常遇春、冯国胜、廖永忠、俞通海等皆从。壬午，风覆国胜舟，公以其不利，遣还
建康。癸未，师次湖口，先遣指挥戴德以一军屯于泾江口，复以一军屯南湖嘴，以
遏友谅归师。遣人调信州兵守武陽渡，防其奔逸。
</p><p>
陈友谅围洪都凡八十有五日，丙戌，闻吴国公至，即解围，东出鄱陽湖以迎敌。
公率诸军由松门入鄱陽湖，丁亥，与友谅师遇于康郎山。友谅列巨舟当其前，吴国
公谓诸将曰：“彼巨舟首尾连接，不利进退，可破也。”乃命舟师为十一队，火器
弓弩，以次而列，戒诸将：“近寇舟，先发火器，次弓弩，及其舟则短兵击之。”
</p><p>
戊子，命徐达、常遇春、廖永忠等进兵薄战。达身先诸将，击败其前军，杀千
五百人，获一巨舰而还。俞通海复乘风发砲火，焚寇舟二十馀艘，杀溺死者甚众。
徐达等搏战不已，火延及达舟，敌遂乘之，达扑火更战，公急遣舟援达，达力战，
敌乃退。友谅骁将张定边，奋前欲犯公舟，舟胶浅，敌兵匝集，吴军格斗，定边不
能近，遇春从旁射中定边，定边舟始却。通海来援，舟骤进，水涌，公舟遂脱。指
挥韩成、元帅宋贵、陈兆先、万国胜等皆战死。
</p><p>
永忠随以飞舸追定边，定边走，身被百馀矢，士率多死伤。既而遇春舟亦胶浅，
公麾兵救之，俄有败舟顺流而下。触遇春舟，舟亦脱。会日暮，诸军欲退，公御楼
船，鸣钲集诸将，申明约束。是日，命徐达还守建康，虑张士诚乘虚入寇故也。
</p><p>
己丑旦，公命鸣角，师毕集，乃亲布阵，复与友谅战。诸军奋击敌舟，敌不能
当，杀溺死者无算。院判张志雄所乘舟樯折，为敌所觉，以数舟攒兵钩刺之，志雄
窘迫自刎，丁普郎、余昶、陈弼、徐公辅皆战死。普郎身被十馀创，首脱，犹执兵
若战状，植立舟中不仆。
</p><p>
时友谅悉巨舟连锁为阵，旌旗楼橹，望之如山，吴舟小，不能仰攻，连战三日，
几殆。右师却，公命斩队长十馀人，犹不止，郭兴进曰：“非人不用命，舟大小不
敌也。此非火攻不可。”公然之。至晡，东北起风，公命以七舟载火药其中，束草
为人，饰以甲胄，各持军器，若斗敌者，令敢死士操之，备走舸于后。将迫敌舟，
乘风纵火，风急火烈，须臾而至，其水寨数百艘悉被焚，烟焰涨天，湖水尽赤，死
者大半，友谅弟友仁、友贵及其平章陈普略等皆焚死。师乘之，又斩首二千馀级。
友仁，即所谓五王也，眇一目，有智数，骁勇善战。至是死，友谅为之丧气。普略，
即新开陈也。
</p><p>
明日，公复谕诸将曰：“友谅战败气沮，亡在旦夕，今当并力蹙之。”于是诸
将益自奋。时公所乘舟樯白，友谅觉，欲并力来攻，公知之，夜，令诸船尽白其樯，
旦视莫能辨，敌益骇。辛卯，复联舟大战，大败敌兵。敌之巨舰，难于运转，吴兵
环攻之，杀其卒殆尽，而操舟者犹不知，尚呼号摇橹如故，已而焚其舟，皆死。
</p><p>
俞通海、廖永忠、张兴祖、赵庸等，以六舟深入搏击，敌联巨舰，并力拒战。
吴师望六舟无所见，谓已陷没，有顷，六舟旋绕敌舟而出，吴师见之，勇气愈倍，
合战益力，呼声动天地，波涛起立，日为之晦。自辰至午，友谅兵大败，弃旗鼓、
器仗，浮蔽湖面。张定边欲挟友谅退保鞋山，为吴师所扼，不得出，乃敛舟自守，
不敢更战。
</p><p>
是日，公移舟泊柴棚，去敌五里许，数遣人往挑战，敌不敢应。诸将欲退师，
少休士卒，公曰：“两军相持，先退非计也。”俞通海以湖水浅，请移舟扼江上流，
公从之。时水路狭隘，舟不得并进，恐为敌所乘，至夜，令船置一灯，相随渡浅，
比明尽渡，乃泊于左蠡。友谅亦移舟出泊渚矶，相持者三日，友谅左右二金吾将军
率所部来降。
</p><p>
先是友谅数战不利，咨谋于下。其石金吾将军曰：“今战不胜，出湖实难，莫
若焚舟登陆，直趋湖南，谋为再举。”左金吾将军曰：“今虽不利，而我师犹多，
尚堪一战。若能戮力，胜负未可知，何至自焚以示弱！万一舍舟登陆，彼以步骑蹑
我后，进不及前，退失所据，一败涂地，岂能再举耶？”友谅犹豫不决。至是战多
丧败，乃曰：“右金吾言是也。”左金吾闻之，惧及祸，遂以其众降，右金吾见其
降，亦率所部降。友谅复失二将，兵力益衰。
</p><p>
吴国公移书友谅曰：“曩者公犯池州，吾不以为嫌，生还俘虏，将欲与公为约
从之举，各安一方以俟天命，此吾之本心也。公失此计，乃先为我仇，我是以破公
江州，遂蹂蕲、黄、汉、沔之地，龙兴十一郡，奄为我有。今又不悔，复启兵端，
自洪都迎战，两败于康山，杀其弟、侄，残其兵、将，捐数万之命，无尺寸之功，
此逆天理、悖人心之所致也。公乘尾大不掉之舟，顿兵敝甲，与吾相持。以公平日
之狂暴，正当亲决一战，何徐徐随后，若听吾指挥者，无乃非丈夫乎？公早决之。”
友谅得书，怒，留使者不遣，犹建金字旗，周回巡寨，令获吴将士皆杀之。呈国公
闻之，命悉出所俘友谅军，视有伤者，赐药疗之，皆遣还，下令曰：“但获彼军，
皆勿杀。”又令祭其弟、侄及将士之战死者。
</p><p>
师出湖口，命遇春、永忠等统舟师横截湖面，邀其归路，又令一军立栅于岸，
控湖口者旬有五日。友谅不敢出，复移书责之曰：“昨吾船对泊渚矶，尝遣使赍记
事往，不见使回，公度量何浅浅哉！丈夫谋天下，何有深仇！江、淮英雄，唯吾与
公耳，何乃自相吞并！鲍之土地，吾已得之，纵欲力驱残兵，来死城下，不可再得
也。即公侥幸逃还，亦宜修德，勿作欺人之容，却帝名而待真主。不然，丧家灭姓，
悔之晚矣。”友谅忿恚不答。
</p><p>
吴国公分兵克蕲州、兴国。友谅食尽，遣舟掠粮于都昌，硃文正使人燔其舟，
友谅势益困。
</p><p>
是月，有星坠于庆元路西北，声如雷，光芒数十丈，久之乃灭。
</p><p>
八月，丁酉朔，倭人寇蓬州，守将刘暹击败之。自十八年以来，倭人连寇濒海
郡县，至是海隅获安。
</p><p>
辛丑，库库特穆尔遣兵侵博啰特穆尔所守之境。
</p><p>
丙辰，沂州有赤气亘天，中有白色如蛇形，徐徐西行，至夜分乃灭。
</p><p>
戊午，博啰特穆尔言：“库库特穆尔踵袭父恶，有不臣之罪，请赐处置。”
</p><p>
陈友谅穷蹙，进退失据，欲奔还武昌，乃率楼般百馀艘趣南湖嘴，为吴军所遏。
壬戌，友谅遂突出湖口，欲绕江下流遁去，吴国公麾诸军邀击，以火舟火筏冲之，
追奔数十里，自辰至酉，战不解；至泾江口，泾江之师复击之。未几，有降卒来奔，
言友谅在别舸中流矢，贯睛及颅而死。诸军闻之，大呼喜跃，益争奋，擒其太子善
儿、平章姚天祥等。明日，平章陈荣等悉舟师来降，得士卒五万馀人。惟张定边夜
以小舟来，窃载友谅尸及其次子理径走武昌，复立理为帝，改元德寿。
</p><p>
公之救安丰也，刘基谏，不听，至是谓基曰：“我不当有安丰之行。使友谅乘
我之出，建康空虚，顺流而下，我进无所成，退无所归，大事去矣。今友谅不攻建
康而围南昌，计之不者，不亡何待！”
</p><p>
九月，丁卯朔，吴国公发湖口，还建康。壬申，赐常遇春、廖永忠田，馀将士
金帛有差。
</p><p>
壬午，吴国公命李善长、邓愈留建康，复率常遇春、康茂才、廖永忠、胡廷瑞
等亲征陈理于武昌。
</p><p>
吴诸全叛将谢再兴，以张士诚兵犯东陽，左丞硃文忠率兵御之，部将夏子实、
郎中胡深为前锋，与其兵遇于义乌。战方接，文忠自将精兵横出其后击之，再兴大
败，遁去。深因建策，以为诸全乃浙东籓屏，诸全不守则衢不能支，请去诸全五十
里，于五指山下筑城，分兵戍守，文忠从之。未几，士诚将李伯升大举来寇。兵号
六十万，顿于城下，城坚不可拔，乃引去。
</p><p>
是月，太尉张士诚令其部属颂己功德，必欲求王爵。江浙丞相达实特穆尔谓左
右曰：“我承制居此，徒藉口舌以驭此辈。今张氏复要王爵，朝廷虽微，必不为其
所胁。但我今若逆其意，则目前必受害，当忍耻含垢以从之耳。”乃为具文书闻于
朝，至再三，不报。士诚遂自称吴王，尊其母曹氏为太妃，治宫阙，置官属，改平
江路复为隆平府。朝廷遣户部待郎博啰特穆尔等征海运粮于士诚，士诚不与。时天
下谓建康为西吴，平江为东吴，然士诚尚奉元正朔，江北诸郡，皆诡云为元恢复，
而实自守之。
</p><p>
初，士诚拒海漕之命，淮省郎中俞思齐言于士诚曰：“向为贼，不贡犹可，今
为臣，其可乎？”士诚怒，抵案扑地而入。思齐，海陵人，本陰陽家者流，士诚开
籓，与有功焉。至是知不可为，即弃官而隐，权授淮省参政，遂杜门谢病以卒。
</p><p>
又有淳安鲁渊者，由进士迁浙西提学，士诚称王，命为博士，辞不拜，还山。
士诚地连十州，诸将咸以为安，松江陈思独上书危之，不报，思遁居海上。
</p><p>
郎中参军事陈基，以谏止称王，欲杀之，不果，已而超授内史，迁学士院学士，
凡飞书、走檄、碑铭、传记，多出其手。基每以为忧，而未能去也。
</p><p>
冬，十月，丙申朔，青齐一方赤气千里。
</p><p>
壬寅，吴国公至武昌，马、步、舟师水陆并进。即抵其城，命常遇春等分兵于
四门，立栅围之，又于江中联舟为长寨，以绝其出入之路。分兵徇汉陽、德安，于
是湖北诸郡皆降于吴。
</p><p>
甲辰，湖广伪姚平章、张知院陰使人言于库库特穆尔，设计擒杀其主陈理及伪
夏主明玉珍，不果。
</p><p>
皇太子恶太傅泰费音不归奉元而止于沙井，己酉，令御史大夫布哈劾泰费音故
违上命，当正其罪，诏悉拘所授宣命及所赐物，俾往陕西之西居焉。丞相绰斯戬因
益诬奏之，安置土蕃，寻遣使者逼令自裁，泰费音至东胜，赋诗一篇，乃自杀。
</p><p>
是月，库库特穆尔遣佥枢密院事任亮复安陆府。
</p><p>
博啰特穆尔遣兵攻冀宁，至石岭关，库库特穆尔大破走之，擒其将乌讷尔、殷
兴祖。博啰军由是不振。
</p><p>
先是监察御史张冲等上章，雪故丞相托克托之冤，诏复托克托官爵，并给复其
家产，召其子哈喇章、三宝努还朝。时额森特穆尔亦已死，乃授哈喇章中书平章政
事，封申国公，分省大同；三宝努知枢密院事。
</p><p>
十一月，庚申，台臣又言：“托克托有大臣之体。向在中书，政务修举，深惧
满盈，自求引退，加封郑王，固辞不受。再秉钧轴，克济艰危，统军进征，平徐州，
收六合，大功垂成，浮言构难，奉诏谢兵，就贬以没。已蒙录用其子，还所籍田宅，
更乞悯其勋旧，还所授宣命。”从之。
</p><p>
十二月，丙申朔，吴国公发武昌，还建康，命常遇春总督诸将守营栅，谕之曰：
“彼犹孤犭屯处牢中，欲出无由，久当自服。若来冲突，慎勿与战，且坚守营栅以
困之，不患其城不下也。”
</p><p>
宦者资政院使保布哈与宣政院使托欢，内恃皇太子，外结丞相绰斯戬，骄恣不
法，监察御史额森特穆尔、孟额森布哈、傅公让等，劾奏保布哈、托欢奸邪，当屏
黜。御史大夫娄都尔苏以其事闻，皇太子执不下，而奇后庇之尤固，御史乃皆坐左
迁。
</p><p>
治书待御史陈祖仁上书皇太子言：“御史纠劾托欢、保布哈奸邪等事，此非御
史之私言，乃天下之公论。今殿下未赐详察，辄加沮抑，使奸臣蠹政之情，不得达
于君父，则亦过矣。夫天下者祖宗之天下，台臣者祖宗之所建立，以二竖之微，而
于天下之重，台谏之言，一切不恤，独不念祖宗乎？且殿下职分，止于监国抚军，
问安视膳而已，此外予夺赏罚之权，自在君父。方今毓德春宫，而使谏臣结舌，凶
人肆志，岂惟君父徒拥虚器，而天下苍生亦将奚望！”
</p><p>
书奏，皇太子怒，令娄都尔苏谕祖仁，以谓：“托欢等俱无是事。御史纠言不
实，已得美除。昔裕宗为皇太子兼中书令、枢密使，凡军国重事合奏闻者，乃许上
闻，非独我今日如是也。”
</p><p>
祖仁复上书言：“昔唐德宗云：‘人言卢杞奸邪，朕殊不觉。’使德宗早觉，
杞安得相！是杞之奸邪，当时皆知之，独德宗不知耳。今此二人亦皆奸邪，举朝知
之，在野知之，独殿下未知耳。且裕宗既领军国重事，理宜先阅其纲，若台谏封章，
自是御前开拆。假使必皆经由东宫，君父或有差失，谏臣有言，太子将使之闻奏乎，
不使之闻奏乎？使之闻奏，则伤其父心；不使闻奏，则陷父于恶；殿下将安所处？
如知此义，则今日纠劾之章不宜阻矣，御史不宜斥矣。斥其人而美其除，不知御史
所言，为天上国家乎，为一身官爵乎？斥者去，来者言，言者无穷而美除有限，殿
下又何以处此？”
</p><p>
祖仁书既再上，即辞职，而台臣大小亦皆求退，于是皇太子以其事闻，保布哈、
托欢乃皆辞罢。
</p><p>
帝令娄都尔苏谕祖仁等，祖仁上疏曰：“祖宗以天下传之陛下，今乃坏乱不可
救药，虽曰天运使然，亦陛下刑赏不明之所致也。且区区二竖，犹不能除，况于大
者？愿陛下俯从台谏之言，摈斥此二人，不令以辞退为名，成其奸计，使海内皆知
陛下信赏必罚，自二人始，则将士孰不效力！天下可抚有以还祖宗。若犹优柔不断，
则臣宁饿死于家，誓不与之同朝，牵连及祸也！”
</p><p>
疏奏，帝大怒。会侍御史李国凤亦上书皇太子，言：“保布哈骄恣无状，招权
纳贿，奔竞之徒，皆出其门，洸洸有赵高、张让、田令孜之风。渐不可长，望殿下
思履霜坚冰之戒，早赐奏闻，投之边徼以快众心，则纪纲可振，政治修而百废举矣。”
</p><p>
由是帝益怒，台臣自娄都尔苏以下皆左迁。而祖仁出为甘肃行省参知政事，时
天极寒，衣单甚，以弱女托于其友硃毅，即日就道。
</p><p>
保布哈之被劾，娄都尔苏执其事颇力，太子深恶之，而奇后又谮之于内，未几，
保布哈复为集贤大学士、崇政院使。
</p><p>
知枢密院事图沁特穆尔与丞相额森布哈俱屯田西方。一日，图沁治具，躬诣额
森屯所饷之，额森自恃尊属，不受，图沁怒，坐额森营门外，呼军士共啖之。额森
不平，因诬其有异志，差五府官往讯。图沁忿曰：“我有何罪来问？”乃拘五府官，
将往诉博啰特穆尔，会娄都尔苏亦惧诛，遂与图沁特穆尔皆奔大同，匿博啰特穆尔
所。娄都尔苏者，帝母舅也，以故帝数谓太子寝其事，而太子不从，帝无知之何，
乃传旨，密令博啰特穆尔隐其迹；而绰斯戬、保布哈皆附太子，欲穷究其事，遍图
形求之。
</p><p>
保布哈见台宪弹劾不行，与其党谋曰：“十八功臣家子孙，朝夕在帝左右，我
与汝等向日之所为，渠必得知，台臣亦必知之，终必为我不利。”绰斯戬曰：“彼
皆娄都尔苏党也。娄都尔苏既为博啰所庇，必称兵犯阙，十八家为内应，社稷能无
危乎！”遂诬娄都尔苏及额森呼图克、托欢等谋为不轨，遂执额森呼图克等送资政
院，锻炼其狱，连逮不已。帝知其无辜，欲释其事，特命大赦，而绰斯戬增入条画
内，独不赦前事。惟娄都尔苏逃匿博啰军中，馀皆远窜，有道死者，亦有贿免者。
</p><p>
额森呼图克，泰费音子也，赴贬所，行至中道，执政奏其违命，杖死之，年四
十四。泰费音为相，务广延才彦，而额森呼图克亦倾身下士，名称藉甚，至是为奸
臣所害。贺氏三世忠贞，皆死于非命，天下悲之。
</p><p>
是岁，吴宝源局铸钱三千七百九十一万有奇。

</p><p>
○顺帝至正二十四年（甲辰，一三六四年）
</p><p>
春，正月，丙寅朔，吴李善长、徐达等奉表吴国公劝进，公曰：“戎马未息，
疮痍未苏，天命难必，人心未定，若遽称尊号，诚所未遑。俟天下大定，行之未晚。”
群臣固请不已，乃即吴王位，建百司官属，置中书省左右相国。以李善长为右相国，
徐达为左相国，常遇春、俞通海为平章政事，汪广洋为右司郎中，张昶为左司郎中。
</p><p>
时小明王在滁州，中书设御座，以正旦行庆贺礼。刘基骂曰：“彼牧竖耳，奉
之何为！”遂不拜。然犹以龙凤纪年，封拜、除授及有司文牒，并云：“皇帝圣旨，
吴王令旨”。
</p><p>
丁卯，吴命减取辟店钱。先是设官店以征商，吴王以税重病民，故减之。
</p><p>
戊辰，吴王退朝，谓左相国徐达等曰：“卿等为生民计，共推戴予。然建国之
初，当先正纪纲。元氏昏乱，纪纲不立，主荒臣专，威福下移，由是法度不行，人
心涣散，遂至天下騷动。今将相大臣，当鉴其失，协心图治，毋苟且因循，取充位
而已。”又曰：“礼法，国之纪纲，礼法立则人志定，上下安，建国之初，此为先
务。吾昔起兵濠梁，见当时主将皆无礼法，恣情任私，纵为暴乱，不知驭下之道，
是以卒至于亡。今吾所任将帅，皆当时同功一体之人，自其归心于我，即与之定名
分，明号令，故诸将皆听命，无敢有异者。尔等为吾辅相，当守此道，无谨于始而
忽于终也。”
</p><p>
二月，乙未朔，吴王以诸将围武昌久不下，复亲往视师。辛亥，至武昌，督兵
攻城。
</p><p>
先是陈理太尉张定边见事急，潜遣卒缒城走岳州，告其丞相张必先使入援。至
是必先引兵至洪山，去城二十里，王命常遇春率精锐五千击之，敌兵大败，遂擒必
先。必先骁勇善战，人号为“泼张”，城中倚以为重，及被擒，缚至城下示之曰：
“汝所恃者泼张，今已为我擒，尚何恃而不降！”必先亦呼定边曰：“吾已至此，
兄宜速降。”定边气索不能言。武昌城东南有高寇山，下瞰城中，诸将相顾莫能登，
傅友德率数百人，一鼓夺之，矢中额，复洞胁，战益力，城中益丧气。
</p><p>
王复遣友谅旧臣罗复仁入城，谕理使降，复仁因清曰：“主上推好生之德，惠
此一方，使陈氏之孤得保首领，而臣不食言，臣虽死不恨矣。”王曰：“吾兵力非
不足，所以久驻此者，欲待其自归，免伤生灵耳。汝行，必不误汝。”复仁至城下
号哭，理惊，召之入，复相持痛哭”哭止问故，复仁谕以王意，辞旨恳切。时陈氏
诸将无出定边右者，定边亦知不可支。癸丑，陈理肉袒衔璧，率定边等诣军门降。
理俯伏战慓，不敢仰视。王见其幼弱，起，挈其手曰：“吾不尔罪，勿惧也。”令
宦者入其宫，传命慰谕友谅父母，凡府库储蓄，令理悉自取之，遣其文武官僚以次
出门，妻子资装，皆俾自随。
</p><p>
师围武昌凡六阅月而降，士卒无敢入城，市井晏然不知有兵。城中民饥困，命
给米赈之，召其父老抚慰，民大悦。于是汉、沔、荆、岳郡县相继来降，立湖广行
省中书，以枢密院判杨璟为参政守之。
</p><p>
初，陈友谅命其兄友才，与左丞王忠信等守潭州，吴王至武昌，友才遣忠信来
援，忠信战败而降，王授以参政，俾仍守潭州。友才率兵拒之于益陽，忠信巽辞开
谕之，友才亦降，与其子俱送建康。友才，所谓“二王”者是也。
</p><p>
李明道被获，送武昌，伏诛。
</p><p>
明道，丰城人，故友谅将也，寻归吴，后复叛附于友谅。友谅败灭，明道俱，
走归丰城，剪其发髯，逃匿武宁山中。有荼客识之，缚送武昌，王数其反覆之罪，
戮之。
</p><p>
三月，乙丑，吴王至建康。丙寅，封陈理为归德侯。
</p><p>
吴置起居注、给事中。
</p><p>
戊辰，吴以中书左丞汤和为平章政事。
</p><p>
时和守常州，率元帅吴福兴以舟师徇黄杨山，遇张士诚水军，击败之，擒其千
户刘文兴等，获风般六艘，胡有是命。
</p><p>
己巳，吴王谓中书省臣曰：“郡县官年五十以上者，虽练达政事，而精力既衰，
宜令有司选民间俊秀年二十五以上、资性明敏、有学识才干者，辟赴中书，与年老
者参用之。后老者休致而少者已熟于事，如此则人才不乏而官使得人。其下有司，
宣布此意，悉令知之。”
</p><p>
吴江西行省以陈友谅镂金床进，王观之，谓侍臣曰：“此与孟昶七宝溺器何异！
以一床工巧若此，其馀可知。陈氏父子穷奢极靡，焉得不亡！”即命毁之。
</p><p>
辛未，吴王御西楼，有军士十馀人，自陈战功以求升赏，王谕之曰：“尔从我
有年，才力勇怯，我纵不知，将尔者必知之。尔有功，予岂遗尔！尔无功，岂可妄
陈！且尔曹不见徐相国耶？今贵为元勋，其同时相从者犹在行伍。予亦岂忘之？以
其才智止此，不能过人故耳。尔曹苟能黾勉立功，异日爵赏，我岂尔惜！但患不力
耳。”于是无有复言者。
</p><p>
乙亥，监察御史王多勒图、崔布延特穆尔谏皇太子勿亲征。
</p><p>
先是博啰特穆尔陰使人杀其叔父左丞伊珠尔布哈，佯为不知，往吊不哭。朝廷
知其跋扈，又以匿娄都尔苏事，太子深疾之。且时方倚重于库库特穆尔，而库库驻
兵太原，与博啰构兵，相持不解，于是绰斯戬、保布哈诬博啰与类都尔苏谋为不轨。
辛卯，下诏数博啰特穆尔悖逆之罪，解其兵权，削其官爵，候道路开通，许还四川
田里。博啰杀使者，拒命不受。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86602.html' class='pagedaohang'>【上一篇】<i>:卷第二百一十八 【元纪三十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86600.html' class='pagedaohang'>【下一篇】<i>：卷第二百一十六 【元纪三十四】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>