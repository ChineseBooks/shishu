<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百四十九 【宋纪一百四十九】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百四十九 【宋纪一百四十九】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86670.html' class='pagedaohang'>【上一篇】<i>:卷第一百五十 【宋纪一百五十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86668.html' class='pagedaohang'>【下一篇】<i>：卷第一百四十八 【宋纪一百四十八】</i></a></span>
</ul>
<div class="articleContent" id="articleContent"> <p>
起昭陽单阏七月，尽阏逢执徐十二月，
凡一年有奇。

</p><p>
○孝宗绍统同道冠德昭功哲文神武明圣成孝皇帝淳熙十年（金大定二十三年）
</p><p>
秋，七月，乙丑，知广州巩湘以任帅阃，备著效劳，除龙图阁，令再任。
</p><p>
庚午，礼部太常寺言：“开宝通礼，州县水旱则祈社稷，典礼具存。见今朝廷
或遇水旱，亦行祈祷。今欲依臣僚所陈，遇有水旱，令州县先祈社稷，请朝廷指挥
行下。”诏从之。
</p><p>
先是臣僚言：“州县遭水旱，神祠、佛宫，无不遍走，而社稷坛鲆牛阒然莫
或顾省。彼五土、五谷之神，百代尊奉，岂应祈报独不得与群祀同享精纯！”于是
下礼寺看详而有是命。
</p><p>
甲戌，以旱，诏求直言。
</p><p>
尤袤上言：“天地之气，宣通则和，壅遏则乖；人心舒畅则悦，抑郁则愤。催
科峻急而农民怨，关征苛察而商旅怨，差法留滞而士大夫有失职之怨，廪给朘削而
士卒有不足之怨，奏谳不时报而久系者怨，幽枉不获伸而负罪者怨。强盗杀人多特
贷命，使已死者怨，有司买纳不即酬价，使负赃者怨。人心抑郁，所以感伤天和者，
岂特一事而已！方今救荒之策，莫急于劝分，输纳既多，朝廷吝于推赏，乞诏有司
检举行之。”
</p><p>
户部尚书韩彦直请广籴为备，且言冤滥为致旱之由，乞追究部曲曾诬陷岳飞者
以慰忠魂。
</p><p>
乙亥，诏：“曾任知州而为郎官、卿监，曾任卿监、郎官而复出为监司之人，
陈乞关升者，依两任无人荐举条例，特与免用举主，理为资序。”
</p><p>
丁丑，诏除灾伤州县淳熙八年税。
</p><p>
癸未，宰相王淮、梁克家，知枢密院事周必大，签书枢密院兼权参知政事施师
点，以旱乞避位，不许。帝曰：“数日群臣应诏言事，并无及朕过失，但多言刑狱
事；然刑狱自有成法也。”
</p><p>
甲申，雨。
</p><p>
乙酉，金平章政事伊喇道、参知政事张仲愈并罢。
</p><p>
以道为咸平尹。金主曰：“数年前尝乞致仕，朕不许卿。卿今老矣，卿故乡地
凉事少，老者所宜。”赐通犀带，复遣近侍慰劳之。
</p><p>
金御史大夫张汝霖，坐失纠举，降棣州防御使。
</p><p>
八月，乙未，金以女直字《孝经》千部分赐护卫亲军。
</p><p>
甲辰，帝与宰臣论人才曰：“平平无才略者不难得，须有材而不刻，慈善而不
谬。”王淮对曰：“大抵有材者多失之刻，慈善者多失之谬。”
</p><p>
乙巳，杨安诚答刂言：“请尊仁宗之制，采用司马光之言，核实浮费，量加撙
节。”帝曰：“近日臣僚言，多用司马光撙节之说，盖仁宗时亦自乏用，故司马光
有是言。朕尝见老内臣云：‘哲宗极爱惜钱物，不肯多赏。’”王淮等曰：“节用，
裕民之本。陛下常以祖宗为法，天下之幸也。”
</p><p>
金以户部尚书程煇为参知政事。金主谕之曰：“卿年虽老，犹可宣力，事有当
言，毋或隐默。”
</p><p>
一日，煇侍朝，金主曰：“人尝谓卿言语荒唐，今遇事辄言，过于王蔚。”顾
谓宰臣曰：“卿等以为何如？”皆曰：“煇议政无隐情。”煇曰：“臣年老耳聩，
第患听闻不审，或失奏对。苟有所闻，敢不尽心！”
</p><p>
戊申，诏：“侍从、两省、管军、知閤、御带及内观密使以上，于武官中各举
有威仪、善应对、堪充奉使、接送伴者一人闻奏；其已被差人，不许荐举。”
</p><p>
以施师点参知政事兼同知枢密院事，以御史中丞黄洽参知政事。
</p><p>
庚戌，以史浩为太保、魏国公，致仕。
</p><p>
庚申，诏：“左藏南库拨隶户部，提领所事务，限五日结局。”
</p><p>
先是户部具南库收支项目，帝谓辅臣曰：“见在钱三十五万馀贯，尽拨付户部。
其馀金银等物，令陈居仁点检，具数以闻。”帝又曰：“欲并南库归左藏，令版曹
自理会，朕亦省事。卿等可细具南库五年间出入帐，亲自检点。故有是诏。
</p><p>
南库者，本御前桩管激赏库也。休兵后，秦桧取户部窠名之所取者尽入此库，
户部阙乏则予之，桧死，属之御前，由是金帛山积。帝即位之始，纳右正言袁孚之
请，遂改为左藏南库，专一桩管应副军期，然南库移用，皆自朝廷，非若左帑直隶
于版曹而为经费也，至是始并归户部。
</p><p>
既而尚书王佐言：“南库归版曹，无益而有损，请就拨归封桩库支，朝廷年例
合还户部钱，却于封桩库支。”不从。
</p><p>
佐又言：“经总制钱岁额一千五百万贯，年来浸生奸弊，或偶无收，则便于帐
内豁除，而创生窠名，更不入帐分隶，递年积压，直待赦放，恐暗失经费。”诏：
“淳熙八年以前，并特除放，自今收起亏额，其知、通并提刑司官属，委本部觉察，
依条施行。”
</p><p>
是月，宰执奏封桩库见管钱物已及三千馀万缗，帝曰：“朕创此库以备缓急之
用，未尝敢私也。”
</p><p>
封桩库者，帝所创也；其法，非奉亲，非军需不支。先是六年夏四月，提领本
库言共管见钱五百三十贯，其后往往以犒军或造军器为名，拨入内库或睿思殿或御
前库或修内司，有司不敢执。
</p><p>
寻又奏内外桩积缗钱四千七百馀万，帝曰：“《易》曰‘何以聚人曰财’，周
以冢宰制国用，《周礼》一书，理财居其半。后世儒者尚清谈，以理财为俗务，可
谓不知本矣。祖宗勤俭，方全盛时，财赋亦自不足，至变更盐法，浸及富商。朕奉
亲之外，未尝一毫妄取，亦无一毫妄费，所以帑藏不至空虚，缓急不取之民，非小
补也。”
</p><p>
先是帝以诸路财赋浩烦，令两侍郎分路管认，王佐请于次年四月，将诸路监司、
守卒所起上供钱比较，以定赏罚，自是罕有逋欠。
</p><p>
九月，己巳，金译经所进所译《易》、《书》、《论语》、《孟子》、《老子》、
《扬子》、《文中子》、《刘子》及《新唐书》。金主谓宰臣曰：“朕所以令译
《五经》者，正欲女直人知仁义道德所在耳。”命颁行之。
</p><p>
辛未，金主秋猎。
</p><p>
壬午，诏：“诸路州军拖欠内藏库诸色窠名钱物，自淳熙九年以前并除放，以
后常切催纳，不得违慢。”遂蠲六十万缗。
</p><p>
癸未，兴元都统制吴挺上言：“同安抚司增置赏钱，募人告捉盗贼、解盐入界，
见系出戍官兵把截搜捕。其不系戍地，请令沿边州郡督捕盗官司搜捕。”诏：“利
路安抚、提举，各申严阶、成、西和、凤州，毋得透漏”。
</p><p>
丁亥，禁内郡行铁钱。
</p><p>
冬，十月，癸巳，金主还都。
</p><p>
乙未，右正言蒋继周言：“自范成大倡为义役之说，处州六邑之民，扰扰十有
六年。夫使乡民贫富相助，以供公上之役，是特乡里长厚之情。成大张大其事，标
以义民，且欲改赐县名，行之诸路，朝廷固已察其情状不可行矣；成大再有所陈，
嘱其代者使遂其说。至陈孺知处州，亲受其弊，乃始备言其实，陛下即可其奏，于
是处州之民始获息肩。三两年来，旧说复作，一二布衣之上书，未必公言，朝廷令
省臣李翔看详，盖欲其详酌可否；翔不能参照案牍，博询民言，辨范成大、陈孺所
奏之虚实，乃从而附会其说，断以己见。官民僧道，出田一等，它日贫富，置之不
问，人以为重扰。望特降旨，将处州及两浙有见行助役去处，听从民便，官司不得
干预其间。仍乞罢翔以谢处州、两浙十五六年义役之扰。”从之。
</p><p>
丁未，大理寺奏，内侍之子贾俊民等代笔事觉，俊民当降一官勒停。帝初欲贷
其勒停而更降一官，又恐馀人亦援此为比，乃曰：“人有私心，法便不行。”遂令
如奏。次日，王淮等言：“陛下用法至公。”帝曰：“不怕念起，惟恐觉迟。然所
以念起者，正以行有未到。”淮曰：“陛下每言‘唐太宗未尝无过，只是觉得早’，
陛下可谓早觉矣。”帝曰：“凡事顺其自然，无容私其间，岂不心逸日休！”
</p><p>
先是诏广盐复行钞法，罢官搬官卖。是月，广东提举常平茶盐韩璧奏：“广西
民力至贫，岁入至薄，官兵备边之费，尽取办于搬卖，犹惧弗给。今一年住卖，束
手无策，全仰给于漕司。往年改行钞法，自是有漕司应副，逐州取拨，窠名数目，
可举而行。又，朝廷颁降祠部及会子钱计四十万，下西路漕司，通融为十年支遣，
及诸州各有漕司寄桩钱，以此随其多寡，应副诸州阙乏之数，使足以供公上，赡官
吏，养兵备边，则可以坚客钞之行，上副陛下改法裕民之意。”寻诏于支降四十万
数内权支二万贯，付静江府五万贯，分给诸州军，充淳熙十一年岁计支遣一次。续
又从诸司申请，拨广东增卖盐钞剩钱五万贯及令封桩库支会五万贯，充广西十二年
分岁计。
</p><p>
十一月，壬戌朔，日有食之。
</p><p>
敷文阁学士兼侍讲李焘条上古今日食于是月者三十四事，因奏曰：“心，天王
位，其分为宋；十一月，于卦为《复》；方潜陽时，陰气乘之，故比它月为重。宜
察小人害政，兼修边备。”
</p><p>
丙寅，金平章政事富察通罢。壬申，以枢密副使崇伊为平章政事。
</p><p>
癸酉，帝阅犒赏例，命就内库支钱，谕廷臣曰：“士气须激厉，朕尝戒主将云：
‘卒伍遇战，未可便用大陈，且以小陈试之。每一捷，即加实赉，将见人人自奋。’”
</p><p>
甲戌，帝幸龙山教场，大阅，厚犒之。
</p><p>
是月，赈京西饥。
</p><p>
闰月，甲午，金以尚书左丞襄为平章政事，右丞张汝弼为左丞，参知政事钮祜
禄额特喇为右丞，礼部尚书张汝霖为参知政事。
</p><p>
金主谓宰臣曰：“帝王之政，固以宽慈为德，然如梁武帝专务宽慈，以至纲纪
大坏。朕尝思之，赏罚不滥，即宽政也，馀复何为！”
</p><p>
乙未，帝曰：“诸军近日教阅，间得钱甚喜，多买柴作岁计。”王淮等曰：
“缘此街上见钱甚多”。帝曰：“闻外间米面甚平，街上多有醉人。朕得百姓欢乐，
虽自病亦何害！所谓吾虽瘠，天下肥矣。”
</p><p>
壬寅，广西经略安抚使奏安南进象，帝曰：“象乃无用之物，经由道路，重扰
吾民，其弗受。”
</p><p>
戊午，金主谓宰臣曰：“女直进士，可依汉儿进士补省令史。夫儒者操行清洁，
非礼不行。以吏出身者。自幼为吏，习其贪墨，至于为官，性不能迁改。政道兴废，
实由于此。”又曰：“起身刀笔者，虽有才力可用，其廉介之节，终不及进士也。”
</p><p>
十二月，丙子，车驾诣德寿宫，行庆寿礼。大赦。
</p><p>
丁亥，金召真定尹乌库哩元忠，复为右丞相。
</p><p>
是月，敷文阁直学士致仕李椿卒。
</p><p>
椿尝为枢密院检讨文字，时张说为签书，会小吏有持南丹州莫酋表来，求自宜
州市马者，因说以闻，椿曰：“邕远宜近，人所知也，故迂之者，岂无意哉！莫氏
方横，奈何道之以中国地理之近！请治小臣引致边事之罪。”说又建议募民为兵，
以所募多寡定赏罚格，以劝沮州郡，椿白说：“若此，则恐有以捕为募而致惊扰者，
愿毋限额。”为司农卿日，尝言于制国用者曰：“今仓庾所用，一月营一月之聚；
帑藏所给，一旬贷一旬之钱。朝廷之与户部，遂分彼此；告借之与索价，有同市道；
此陽城所以恶裴延龄者，愿革而正之。”
</p><p>
椿又论渡江以来茶法之弊，谓官执空券，市之园户，州县岁额，配之于民，卒
有赖文政之寇。
</p><p>
初，广西盐法，官自鬻之，后改钞法，漕计大窘，乃尽以一路田租之米，二十
二万斛令民户折，而输钱至五倍。其估米既为钱，二十馀州吏禄兵稍无以给，则又
损其估以市于民，曰“和籴”，曰“招籴”，民愈病而钞亦弗售。椿请改法从旧，
除民折苗，和籴、招籴，官民俱便。
</p><p>
权知和州钱之望言：“历陽含山县有麻、澧二湖，灌溉民田，为利甚溥。乾道
二年，守臣胡昉凿千秋涧以设险，涧既开通，而二湖之水始泄入江，积十馀年，涧
水日泄，灌溉之利遂废。今欲于千秋置斗门以防湖水之泄，遇大浸则启之以出外，
遇旱皆蛴弥以潴水，俾二湖可资灌溉，又不妨千秋涧之险。”从之。
</p><p>
是岁，知遂宁府李焘上《续资治通鉴长编》，至靖康，全书共九百八十卷，
《举要》六十八卷。

</p><p>
○孝宗绍统同道冠德昭功哲文神武明圣成孝皇帝淳熙十一年（金大定二十四年）
</p><p>
春，正月，辛卯朔，雨土。
</p><p>
戊戌，金主如长春宫春水。
</p><p>
辛丑，诏：“浙东提举司将开过白马湖田，并立板榜，每季检举，自后不得侵
占，监司仍加觉察。”
</p><p>
安化蛮蒙光渐等犯宜州思立砦，广西兵马钤辖沙世坚讨之，获光渐。
</p><p>
丙午，监察御史谢谔言：“去年臣僚因处州守臣不合将义役置册，假以藉手干
求差遣，力陈其弊，得旨依奏。其所奏系两事：一云‘将处州及两浙有见行助役去
处，听从民便，官司不得干预’；二云‘其民间自难久行，不能息争讼者，州县依
见行条法，照民力资次从公差募’。其一项是行义役，其二项是行差役也。言者之
意，欲差役、义役二者并行，原不曾言尽罢义役；亦但言两浙之弊，不曾言及别路
也。近闻江东、西诸路，民间有便于义役之处，官司乘此颇有摇动。盖民间旧因差
役，吏缘为奸，当差之时，枚举数名，广行追扰，望其脱免，邀求货赂，使之争讼，
至有累月而不定者，缘行义役，遂颇便之。自此法之行，胥吏缩手无措，日夕伺隙，
思败其谋，近日饶州德兴县、吉州吉水县人户，赴台探诉。请饬诸路监司州县，应
有义役当从民便外，其不愿义役及自有争讼，乃行差役。两项并合遵守，违者许提
举司按奏。其德兴县人户并赍到本县旧刊义役石碑，可见经久之计，民情所甚便，
正不必挠其成法也。”帝曰：“前蒋继周言处州专行义役之弊，今谢谔欲义役各从
民便，法意更为完善。”
</p><p>
是月，户部上去岁旱伤减放之数，帝初欲下漕臣核实，既而曰：“若尔，则来
年州郡必怀疑，不与检放矣。”
</p><p>
二月，甲子，宰臣进卿寺差除，帝曰：“今后有正卿不除少卿，有少卿不除正
卿，所谓官不必备。”又谕：“今后蜀中监司，不可专差蜀人，恐人情宛转，甚非
法度。”
</p><p>
壬申，金主还都。
</p><p>
癸酉，帝谓宰臣曰：“熊克赴台州，卿等当以朕意宣谕。克为人性缓，古人有
韦弦之戒，缓者勉之，急者缓之，全在抑扬之道。”
</p><p>
诏：“前以温、台被水，守臣王之望、陈岩肖不即闻奏，赈恤迟缓，之望特降
一官，岩肖落职放罢；近台州获海贼首领，温州获次首领，王之望、陈岩肖各有捕
贼之劳，以功补过，之望放罢，岩肖与宫观。”
</p><p>
甲申，枢密院奏：“两淮、京西湖北路民兵万弩手，始自淳熙七年，后不曾拘
集教阅。请令逐路安抚司行下所部州军，常令不妨本业，在家阅习，俟农隙，照年
例拘集比试。其有材武者，每州许解发一二人，从帅司津发赴枢密院，依四川义士
条例试授，以示激劝。”从之。
</p><p>
三月，辛卯，耿延年进铸钱样，帝曰：“且用旧样，不必频改。”
</p><p>
刑部侍郎曾逮，请依乾道九年指挥，令刑部长贰、郎官及监察御史每月通轮录
囚，具名件闻奏，庶得纠察之职。帝曰：“可令每仲月录囚。”
</p><p>
甲午，金尚书省以金主将如上京，奏定太子守国仪；其遣使祭享，五品以上官
及利害重事，遣使驰奏；六品以下官，其馀常事，悉听裁决，每三日一次于集贤殿
受尚书省启事。京朝官遇朔望，具朝服问候。车驾在路，每二十日一遣使问起居；
已达上京，每三十日一问起居。
</p><p>
丙申，尚书省进太子守国宝。金主召太子授之，且谕之曰：“上京，祖宗兴王
之地，欲与诸王一到，或留二三年，以汝守国。譬之农家种田，商人营财，但能不
坠父业，即为克家子。况社稷任重，尤宜畏慎。常时观汝甚谨，今日能纾朕忧，乃
见中心考也。”太子对曰：“臣在东宫二十馀年，过失甚多，陛下以明德皇后之故，
未尝见责。臣诚愚昧，不克负荷，乞备扈从”。金主曰：“凡人养子，皆望投老得
力。朕留太尉、左右丞相辅汝，彼皆国家旧人，可与商议。且政事无难，但用心公
正，无纳谗邪，久之自熟。”太子流涕，左右皆为之感动。太子乃受宝。
</p><p>
丁酉，金主如山陵，己亥，还都。
</p><p>
壬寅，如上京，太子允恭守国。癸卯，宰执以下奉辞于通州，金主谓枢密使图
克坦克宁曰：“朕巡省之后，脱或有事，卿必亲之。毋忽细微，大难图也。”又顾
六部官曰：“朕闻省部文字，多取小不合而驳之，苟求自便，致累年不能结绝，朕
甚恶之。自今可行则行，可罢则罢，毋使在下有滞留之叹。”
</p><p>
时诸王皆从，以赵王永中留辅太子。初，太子在东宫，或携诸侍中步于芳苑，
诸侍中出入禁中，未尝限沮；及太子守国，诸从游者皆自得意。太子知之，谓诸侍
中曰：“我向在东宫，不亲国政，日与汝辈语。今既守国，汝等有召然后得入。”
</p><p>
乙巳，诏知福州赵汝愚除敷文阁待制，再任，以汝愚在福州甚宣力也。
</p><p>
丙午，诏知泉州司马亻及除龙图阁待制，再任；两浙运判张枃除直徽猷阁、擢
副使，再任。
</p><p>
丁未，禁淮民招温、处州户口。
</p><p>
除职田、官田八年逋租。
</p><p>
知太湖县赵杰之，有言其不丁继母忧者，帝谕宰臣曰：“士大夫一被此名，终
身不可赎。行遣中稍为宛转，不须明言其罪。”乃降一官，放罢。
</p><p>
夏，四月，己未朔，金咸平尹伊喇道薨。金主道过咸平，遣使致祭，擢其子光
祖为閤门祗候。
</p><p>
辛酉，诏：“金州依见行盐法，听从便买卖，不得依前置场拘榷。”
</p><p>
甲子，以兴元义胜军移戍襄陽。
</p><p>
丙寅，金主次东京；丁卯，朝谒孝宁宫。东京百里内给复租税一年，曲赦徒以
下罪，赐高年爵。
</p><p>
戊辰，赐礼部进士卫泾以下三百九十四人及第、出身。
</p><p>
癸酉，诏：“广西经略詹仪之、运判胡庭直，开具到见行盐钞，已为详细，可
恪意奉行。”
</p><p>
先是知容州范德勤奏广西卖盐不便，诏仪之、庭直共详议具奏。于是仪之等条
析奏议：“静江府等一十六州，官卖盐以救一十六州之害，住罢高、化等五州敷卖
二分食盐，令转运司置铺出卖，从便请买，以为五州之利，所有五州岁计，令转运
司计度抱认应副。如是，则一路二十五州，无不均被圣泽，折苗科敷之弊，可以永
革，而民力裕。”又言：“淳熙十年七月改行客钞，至今年三月已招卖过盐钞六万
二千箩，见今客人不住搬贩，措置自有次序。”故有是诏。
</p><p>
高、化、雷、廉、钦五州产盐地，客钞不行，寻又奏：“钦州白皮盐场，事体
与雷、廉、高、化一同，请依旧兴复，以备本司取拨作钞盐支付客旅搬请。”
</p><p>
丙子，定进士习射日分。
</p><p>
王淮曰：“孔子射于矍相之圃，观者如堵墙。古人以射为重，后世乃废而不讲。”
帝曰：“古者有文事必有武备，后世不知其意，所以朕举行之。”
</p><p>
癸未，重颁《绍兴申明刑统》。
</p><p>
乙酉，权知均州何惟清言：“解盐除京西客贩外，更有均、房界入川者甚多，
皆是取马官兵附带，请严约束。”从之。
</p><p>
金主观渔于混同江。
</p><p>
五月，己丑，金主至上京，居于光兴宫；庚寅，朝谒庆元宫。
</p><p>
辛卯，知龙州张熹以廉吏见举，帝曰：“廉吏最难得，屡有惩戒而贪黩其多。
张熹果如何？”王淮等对曰：“蜀士皆称其操履。”帝曰：“可与提刑差遣，乃报
行所荐札子以厉士俗。”
</p><p>
乙未，权知和州钱之望奏屯田事，辛谓王淮等曰：“之望言课耕无法，士卒惰
者无以励而勤者无所劝，卿等可详议。”旋令淮西总漕同建康副统制详议以闻。
</p><p>
戊戌，金主宴于皇武殿，赐诸王、妃、主、宰执、百官、命妇各有差。宗戚皆
沾醉起舞，竟日乃罢。
</p><p>
右正言蒋继周言：“比朝议监司、守倅接送等物，严为限制，所以节浮费，宽
民力也。其有诸路籓府及列郡暂差监司或它州通判等兼摄，上下马馈送并借诸公用，
亦已约束。而偏方小垒，间有违戾，或权官被差而不就，或已权不便而求归，须申
上司又别差官；年岁之间，接送数次，郡计有限，诚何以堪！请诏远郡阙守处，令
监司选差，以次官兼权，庶免将迎之责，以苏郡计。”从之。
</p><p>
丙午，蒋继周言：“温、处流民，丁籍尚存，诸县催科，无人供纳；或其家丁
壮既去，老弱独留，监系输填，急如星火；因而多纠未成丁人，名为充代，追扰不
能安居。请令温、处守臣，将属县流移人户核实，除落丁籍，不得存留抑勒陪顿，
如违，监司觉察以闻。”从之。
</p><p>
甲寅，诏：“四川驻答刂御前诸军将士，戍边滋久，常轸朕怀，可令总领所管
特与犒设一次。傅钧、彭杲，守边累年，军政修举，钧与升都统制，杲可带吉州刺
史。”
</p><p>
乙卯，以建康、太平、宁国、池、饶、广德、南康、建昌被水，各地常平钱米
赈恤之。
</p><p>
金太子谓图克坦克宁曰：“车驾巡幸，以国事见属，刑名事重，人之死生系焉。
凡有可议，当尽至公，比主上还都，勿有废事。”自是凡启禀刑名，太子自披阅，
召都事委曲辨正，常至移晷。
</p><p>
六月，戊午朔，诏：“诸军升差，盖择将之根本，必有智勇劳效，乃能服众，
今后宜精选，毋得循习苟且。仍令枢密院，自准备将以上至统制官，每全军各为一
籍，逐月揭帖进入，朕当间点二三人，审观识略事艺，随其能否，议主帅之赏罚。”
从知枢密院周必大之请也。
</p><p>
臣僚言：“诸州军受纳夏税，闻官吏邀阻，间有将好绢强退却置场，用低价收
买，不恤民病，利其赢馀，望与严禁。”从之。
</p><p>
蠲建宁府二税逋缗。
</p><p>
庚申，以周必大为枢密使。帝谓必大曰：“若有边事，宣抚使惟卿可耳，它人
不能也。”
</p><p>
辛酉，敕令所上《编类宽恤诏令》，乞颁降，帝曰：“凡事在人，斟酌轻重，
尽之矣。”
</p><p>
金主幸安春水临漪亭。
</p><p>
壬戌，校书郎奚商衡，请制科取士勿拘三岁之制，帝曰：“贤良得人，国家盛
事。可令学士院降诏，有合召试人，举官即以名闻。”
</p><p>
金主阅马于绿野淀。
</p><p>
甲子，王淮奏小路蛮击虚恨事，帝论及恩威之意，且曰：“国家兵威，不及汉、
唐远甚，所恃者其天乎！澶渊之役，辛巳之役，匪天而何！”王淮曰：“人君平时
仁心厚泽，固结民心，我无失德，而天之所助者顺，盖以理胜，不以力胜。”帝曰：
“汉武帝时，兵威震慑万里之外，又何可当！但失之已甚。”
</p><p>
丙寅，诏：“诸路总领各密举偏裨将校可为将帅者，不限员数，列其所长，密
院籍记考察，不如所举，坐缪举之罚。”
</p><p>
是日，赵汝谊言屯田事，遇一圩水退，诸圩兵卒并力耕种，秋成谷熟，施工力
者皆预分谷之数。帝曰：“若将来所收不多，朕不惜给米，使之亦如丰年，则更相
劝勉。”
</p><p>
己巳，诏：“雨泽稍愆，屡降宽恤指挥，其人户夏税，和买，催纳起纲，自有
条限。闻官司趣辨追扰，致伤和气，监司严行禁止；尚或违戾，御史台弹劾。”
</p><p>
丙子，鄂州江陵都统制郭杲言：“昨蒙降钱措置屯田，除节次收买牛具，创造
寨舍，请于上件钱内存留三分之一，付牛僎准备接续，馀钱回纳。”诏：“郭杲将
回纳会子付牛僎贴充犒军，馀钱就行桩留，准备屯田支用。”
</p><p>
庚辰，知临安府张枃请蠲浙西、江东诸县钱米，从之。
</p><p>
癸未，户部韩彦质言：“各郡财赋场务、县道所入财谷，皆有名色，在法不得
移易。而守臣不惮竭公帑之储以快私欲，至于终更席卷而去，不恤后人。请今后守
臣任满，将所留诸色钱谷交割，不正其数，申户部置籍。”帝曰：“须今后政限一
月具数申户部照会。”王淮言：“前政只言数赢，后政只言数缩，合令前后政各具
数申。”帝曰：“过限不申，令户部以闻。”
</p><p>
是夏，知婺州洪迈言：“负郭金华县，田土多沙，势不受水，五日不雨，则旱
及之，故境内陂湖最当缮治。而本县丞江士龙，独能以身任责，深入阡陌，谕使修
筑，令耕者出力，而田主出谷以食之。凡为官私圹堰及湖，总之为八百三十七所，
田之被泽者二千馀顷，皆因其故迹，葺而深之，于官无所费，于民不告劳，三二十
年之中，度亦未至隳废。士龙上不因官司之督责，下不因邑民之诉请，自以职所当
为，勇于立事，乞加奖激，以为州县小吏赴功趋事之劝。”从之。
</p><p>
秋，七月，戊子，右正言蒋继周言诸军将佐屯驻，宜禁其私置田宅、房廊、质
库、邸店及私自兴贩营运，从之。
</p><p>
己丑，郭杲言：“木渠下荒田，实有堪耕种者百馀顷，已差拨官兵开荒。自馀
不通水利高低田，亦令耕种官兵差去。合诸钱米，就屯田官所管稻谷内借支，将来
收子课折还。”诏：“郭杲将高低田段更切措置开耕，毋致荒闲，馀依所乞。”
</p><p>
校书郎罗点言：“比年以来，所在流配人甚众，强盗之狱，每案必有逃卒，积
此不已，为害不细。欲戢盗贼，不可不销逃亡之卒，欲销逃亡之卒，不可不减刺配
之法。望诏有司，于见行刺配情轻者，从宽减降，别定居役或编管之令。其应配者，
检会淳熙元年五月指挥，其强壮刺充屯驻大军，庶几州郡黥配之卒渐少。”帝曰：
“近岁配隶稍多，后当如何？”王淮等曰：“如杂犯死罪，犹可从轻，至如劫盗六
项，指挥之行，为盗者莫不知之。故将为盗，必先虚立为首之名，杀人奸滥之罪皆
归之，以故为首者不获而犯者免死，盗何由惩！”帝令刑寺集议。
</p><p>
既而刑部、大理寺奏上，帝曰：“朕夜来思配法，杂犯死罪只配本州守城；犯
私茶盐之类，不必远配，只刺充本州厢军，令著役；若是劫盗已经三次，便可致之
死。可以此谕刑寺官。”
</p><p>
乙未，金主谓宰臣曰：“巡狩所至，当举善罚恶。凡有孝弟珪睦者举用之，无
行者教戒之，不悛则加惩罚。”
</p><p>
丙午，金主猎于勃野淀。
</p><p>
乙卯，金主谓宰臣曰：“今时之人，有罪不问，则谓人不及知；有罪必责，则
谓寻求其罪。风俗之薄如此，不以文德感之，安能复于古也。”
</p><p>
甲寅，筑黎州要冲城。
</p><p>
是月，以泉、福、兴化饥，兴元旱，并赈之。
</p><p>
金太子遣子金源郡王玛达格，奉表请金主还都。
</p><p>
八月，辛酉，诏：“浙西诸州府，各将管下围田明立标记，仍谕官民不得于标
记外再有围裹。”
</p><p>
戊辰，赵汝谊奏贩米不得阻遏，其以喝花为名，故作留滞者，许赴监司、台部
越诉，重置典宪，从之。
</p><p>
帝闻陇、蜀军陈，向用纯队，近易为花装，令利州三路都统制条具二者孰便。
既而兴州吴挺奏：“行军用师，惟尚整肃，其花装队，未战先已错杂。”兴元府彭
杲奏：“四川诸军，昨自绍兴之初，团结皆为纯队，以五十六人为队，止是教习纯
队事艺，兵刃相接，取便应用。”金州传钧奏：“陇、蜀山川，平陆少而险阻多，
两军相遇，或我高而彼下，必须纯用弓弩；狭隘相遇，则纯用干戟。遇有缓急，全
队呼索，易于应集。”九月，戊子，诏并依旧纯队。
</p><p>
辛丑，帝谕宰臣曰：“每月财赋册，今后便令进入，欲加增减。”
</p><p>
戊申，勘会诸路州军义仓米，合随正苗交纳，诏：“诸路提举常平官行下所部，
随乡分丰歉，依条收纳入仓，不得侵隐它用。岁终，具数申尚书省。”
</p><p>
是月，敷文阁学士致仕李焘卒。
</p><p>
焘性刚大，特立独行，著书外无嗜好。帝闻其卒，嗟悼，谓侍臣曰：“朕尝许
焘大书‘续资治通鉴长编’七字，且用神宗赐司马光故事，为序冠篇，不谓其遽亡。”
</p><p>
冬，十月，甲子，初举改官人犯赃者，举主降二官。
</p><p>
乙丑，侍读张大经等言：“陛下因讲《泰》之九二，有曰：‘君子以其类进而
为善，小人以其类进而为恶。未有无助也。’讲《萃》之上六，有曰：‘盛极则衰，
乱极则治。’皆深得《大易》之旨，乞宣付史馆。”
</p><p>
丙寅，吏部奏宾州三县请通差文武臣，帝曰：“武臣中极难得人，小使臣尤不
历练，委以一县，是害及一县也。”
</p><p>
丙子，盱眙军言得金人牒，以上京地寒，来岁正旦、生辰人使权止一年。
</p><p>
时金主保境息民，非有它意，而一时闻金人却使，人情大骇。边境奸民，因妄
传国报以觊多得金帛，或云金人内乱，或云有边部之扰，或又云缮汴京城，开海州
漕渠，河南、北签兵且南下矣。朝野自相恫吓，迄无定论，而金人晏然不知也。及
次年，金主还都，浮言始息。
</p><p>
辛巳，诏：“宇文虚中特更与恩泽二人，令曾孙承受。”
</p><p>
太常博士归安倪思言：“举人轻视史学，今之论史者，独取汉、唐混一之事，
以三国、六朝、五代为非盛世而耻谈之。然其进取之得失，守御之当否，筹策之疏
密，区处兵民之方，形势成败之迹，若加讨究，有补国家。请谕春官，凡课试命题，
杂出诸史，无所拘忌，考核之际，请以论策为重，毋止以初场定去留。”从之。
</p><p>
十一月，丙戌朔，宰执谢赐太上皇《稽山诗》石刻。帝曰：“太上诗‘属意种、
蠡臣’，卿等当仰体此意，勿分别文武，当视之如一，择才行兼备者用之。”
</p><p>
戊子，知婺州洪迈请蠲丰储仓积欠米，从之。
</p><p>
利州路帅奏知凤州余永弼、知文州邓枢政绩，帝曰：“边郡政要得人，永弼、
枢各转一官，候任满与再任。”
</p><p>
辛卯，置万州南浦县渔陽井盐官一员。初以主簿兼监，于是始专置宫。
</p><p>
辛亥，淮西总领赵汝谊奏和州屯田所收物斛未曾均给，帝曰：“司可总领所、
都统司将屯田力耕官兵，斟量工力多寡，拘今年收物斛实数，分作三等，次第均给。”
</p><p>
是月，两浙运副刘敏士，运判姚宪，交降官落职；新江东提刑王彦洪，别与差
遣；并以温、台二州灾涝，失于按劾守臣也。
</p><p>
十二月，丁巳，修湖南府城。
</p><p>
两浙运判钱冲之言：“奉诏相视开浚常、润等运河，请令诸州将运河两岸支港
地势卑下泄水之处，牢筑堰坝，仍申严启闭之法，令守臣措置。”从之。
</p><p>
己未，诏秘阁修撰、知隆兴府程叔达除集英殿修撰，再任。
</p><p>
丁卯，帝阅知府军除目，谓宰臣曰：“选择人才，治道之急者；州郡若不得人，
虽谆谆日降诏令，亦是徒然。卿等今后每遇一阙，须是遍选，终竟有得。”因言：
“今之议者，多言边郡太守须是久任，今边郡无兵，虽久任何益！大军皆在江南，
若是创置，又费衣粮。却是万弩手、民兵，无养兵之费，有养兵之实，缓急亦可用。”
</p><p>
己卯，解元振乞令光州依舒州、蕲州置监铸钱，帝不许，命俟铸到铁钱时，令
分二三万与光州。
</p><p>
是月，知台州熊克上《九朝通略》。
</p><p>
是岁，知镇江耿秉奏：“三县岁额畸零欠钱，今以公库所节浮费代解，若非得
旨，恐后人敛之于民。”帝曰：“以宽剩钱为民代纳，固善；后人若无馀，则必别
作名色科配。此事州郡自行则可，朝廷难为施行。”
</p><p>
金主欲甓上京城，右丞相乌库哩元忠谏曰：“此邦遭正隆军兴，百姓凋弊，陛
下休养二十馀年，尚未完复。况土性疏恶，甓之恐难经久。风雨摧坏，岁岁缮完，
民将益困矣。”乃止。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86670.html' class='pagedaohang'>【上一篇】<i>:卷第一百五十 【宋纪一百五十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86668.html' class='pagedaohang'>【下一篇】<i>：卷第一百四十八 【宋纪一百四十八】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>