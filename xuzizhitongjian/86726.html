<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第九十二 【宋纪九十二】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第九十二 【宋纪九十二】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86727.html' class='pagedaohang'>【上一篇】<i>:卷第九十三 【宋纪九十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86725.html' class='pagedaohang'>【下一篇】<i>：卷第九十一 【宋纪九十一】</i></a></span>
</ul>
<div class="articleContent" id="articleContent"> <p>
起旃蒙协洽正月，尽强圉作噩十二月，凡三年。


</p><p>
○徽宗体神合道骏烈逊功圣文仁德宪慈显孝皇帝政和五年（辽天庆五年，金收
国元年。乙未，一一一五年）
</p><p>
春，正月，壬申朔，女直阿古达称皇帝，谓其下曰：“辽以宾铁为号，取其坚
也。宾铁虽坚，终亦变坏。惟金不变不坏，金之色白，完颜部色尚白。”于是国号
大金，改元收国，更名旻。鄂兰哈玛尔及宗翰以耕具九为献，祝曰：“使陛下无忘
稼穑之艰。”金主敬而受之。旋以鄂兰哈玛尔为古论贝勒。
</p><p>
丙子，金主自将攻黄龙府，进临益州，州人走保黄龙，取其馀民以归。
</p><p>
丙戌，泸南晏州夷卜漏等反，攻梅岭堡，陷之。
</p><p>
晏州六县水路十二村及十州五村团思峨洞诸熟夷，素黠勇善斗，大中祥符、元
丰间，屡为边患。泸帅贾宗谅，武人也，喜生事，尝以需竹木扰夷，夷怨之。至是
又诬致其酋斗{?固}旁等罪，杖脊，黥配，诸夷愤怒。卜漏遂主盟，合从入寇，因
上元张灯，袭破梅岭堡。知寨高公老妻，族姬也，公老尝携族姬以金玉器与卜漏辈
饮思峨洞，卜漏艳之，故来攻。公老遁去，遂略其妻及金玉，四出焚掠以归。族姬，
濮安懿王之曾孙，于帝服属为近，事闻，帝甚骇。
</p><p>
时蜀久安，人巽懦不习兵，所至阙战守备，远近闻警騷动。梓州转运使赵遹，
适案部次昌州，即驰至泸，而提点刑狱贾若水亦至。遹恐贼逾泸水益难御，乃急督
宗谅率兵进屯江安县，据水当贼冲，且以近边诸垒转饷给军，储备无乏。若水摘比
近巡尉兵既至，又成都、利、夔路援师亦集，与宗谅所部，得众万馀。逮贼再犯武
宁、乐共、梅岭，宗谅出兵与贼战，官军大衄，裨将陈世基等死之。贼屡胜，愈猖
獗，出没无虚日，蜀土大震。
</p><p>
己丑，令诸州县置医学，立贡额。
</p><p>
甲午，改龙州为政州。
</p><p>
辽遣行军都统耶律鄂尔多、左副统萧伊苏、右副统耶律章努、都监萧色佛埒、
骑二十万、步卒七十万戍边。辽主率兵趋达噜噶城，次宁江州西。辽主下诏亲征，
遣僧嘉努持书约和，斥金主旧名，且使为属国。金主遣萨喇复书：“若归叛人阿苏，
迁黄龙府于别地，然后议之。”庚子，进师逼达噜噶城。
</p><p>
金主登高，望辽兵若连云灌木状，顾谓左右曰：“辽兵心贰而情怯，虽多，不
足畏。”遂趋高阜为陈。宗雄以右翼先驰辽左军，左军却。右翼出其陈后，辽右军
皆力战，洛索、尼楚赫冲其坚，凡九陷陈，皆力战而出。宗翰请以中军助之，金主
使宗干往为疑兵。宗雄已得利，击辽右军，辽兵遂败。乘胜追蹑至其营，会日已暮，
围之。黎明，辽军溃围出，逐北至阿噜冈，辽步卒尽殪。
</p><p>
是役也，辽人本欲屯田，且战且守，故金并得其耕具以给诸军。
</p><p>
童贯遣熙河经略使刘法将步骑十五万出湟州，秦凤经略使刘仲武将兵五万出会
州，贯以中军驻兰州，为两路声援。仲武至清水河，筑城屯守而还。法与夏右厢军
战于古骨龙，大败之，斩首三千级。
</p><p>
二月，乙巳，立定王桓为皇太子。
</p><p>
甲寅，册皇太子，赦天下。
</p><p>
庚午，以童贯领六路边事。时永兴、鄜延、环庆、秦凤、泾原、河西各置经略
安抚使，以贯总领之，于是西兵之柄皆属于贯。
</p><p>
辽饶州渤海摩哩等反，自称大王，辽主遣萧色佛埒等讨之。
</p><p>
三月，辛未朔，太白昼见。
</p><p>
金主猎于寥晦城。
</p><p>
癸酉，张商英复通奉大夫，提举崇福宫。
</p><p>
梓州路转运使赵遹密奏贾宗谅激变晏夷之罪，且曰：“泸南边事，转运使官不
当干预，臣不敢坐视，已收羸兵驰赴乐共城，权行招安之策，庶边徼早得宁息。”
然遹本意乃欲专事进讨，兵端愈大矣。诏：“罢宗谅等；审度事宜；如晏夷尚敢猖
獗，即仰前去掩杀；若已退散著业，或悔过归降，即不得要求功赏，别生事端。”
代以康延鲁而听遹节制。
</p><p>
甲申，追论至和、嘉祐定策功，封韩琦为魏郡王，复文彦博官。
</p><p>
丁亥，诏以立皇太子，见责降文武臣僚，并与牵复甄叙，凡千五百人。
</p><p>
壬辰，升舒州为德庆军节度。
</p><p>
癸巳，赐礼部奏名进士出身何?等六百七十人。
</p><p>
夏，四月，甲辰，作葆真宫。
</p><p>
丙午，赵遹奏：“节次招到晏州夷贼千馀人及首领斗冈等二百四十七人，又说
谕到贼首卜漏等十馀人，俱来梅赖村坝，去君城十里，与所差使臣同刺猫牲、鸡血，
和酒饮誓，称一心归宋，更不作过。比引问于听事之所，先以疏其过恶，次以明扬
君父不杀之恩，率皆面阙稽颡再拜以谢。臣即犒以酒食，锡以银采，俾令著业。遂
分兵修复梅岭堡，兼创筑诸城寨，以备不虞。”
</p><p>
丁未，诣景灵宫；还，幸秘书省，进馆职官一等。
</p><p>
庚戌，改集英殿为右文殿。
</p><p>
癸丑，辽萧色佛埒等为渤海摩哩所败，以南面副部署萧托斯和为都统，赴之。
托斯和与摩哩战，复败绩。
</p><p>
癸亥，置宣和殿学士。
</p><p>
诏东宫讲读官罢读史。
</p><p>
辽主使耶律章努等赍书使金，斥其主名，冀以速降。金主以为书辞侮慢，留其
五人，独遣章努还，报书亦如之。
</p><p>
五月，庚午朔，金主避暑于近郊。甲戌，拜天，射柳。自后每岁以五月五日、
七月十五日、九月九日拜天，射柳。
</p><p>
六月，己亥朔，辽章努复以国书致金主，犹斥其名，辞与前同；金主亦斥辽主
名以报之，且谕之使降。
</p><p>
癸丑，以修三山河桥，降德音于河北、京东、京西路。
</p><p>
蔡京以孟昌龄为都水使者，献议导河大伾，可置永远浮桥，谓：“河流自大伾
之东而来，直大伾山西而止，数里方回南，东转而过，复折北而东，则又直至大伾
山之东，地形水势，迫束相直，曾不十馀里。且地势卑，不可以成河，倚山可为马
头。又有中氵单，正如河陽，若引使穿大伾大山及东北二小山，分为两股而过，合
于下流，因三山为趾以系浮梁，省费数十百倍，可宽河朔诸路之役。”朝廷喜而从
之，置提举，修系永桥，所调役夫数十万，民不聊生。至是工毕，诏提举所具功力
等第闻奏。又诏居山至大伾山浮桥属濬县者，赐名天成桥；大伾山至汶子山浮桥，
属滑州者，赐名荣光桥，俄改荣光曰圣功。御制桥铭，磨崖刻之。昌龄迁工部侍郎。
方河之开也，水流虽通，然湍激猛暴，遇山稍隘，往往泛溢，近砦民夫，多被漂弱，
因及通利军，后遂注成巨泺云。
</p><p>
秋，七月，戊辰朔，日有食之。
</p><p>
金主以弟乌奇迈为安班贝勒，以国相萨哈、弟杲并为古论贝勒。
</p><p>
乙亥，升汝州为陆海军节度。
</p><p>
丁丑，诏建明堂于寝之南。
</p><p>
赵遹奏：“晏州夷贼渝盟作过，出没剽掠，若置而不问，恐养成奸恶，别生大
患，不可不早为之计。但事力未胜，不敢轻举深入。乞就秦凤、泾原、环庆路共调
兵三万，前来攻讨。”诏永兴路选兵二千人赴之。辛巳，又诏泾原发兵三千，环庆
二千，押赴泸南听用。仍以赵遹为泸南招讨统制使，王育、马觉为同统制，雷迪、
丁升卿军前承受，孙羲叟、王良弼应副钱粮，并听遹节制。
</p><p>
甲申，以昭庆军节度使蔡卞为开府仪同三司。
</p><p>
是月，辽使萨喇以国书致金主，金主留之不遣。
</p><p>
八月，戊戌朔，金主自将攻黄龙府，次混同江，无舟；金主使一人导前，乘赭
白马径涉，曰：“视吾鞭所指而行。”诸军随之，水及马腹。后使舟人测其渡处，
深不得其底。
</p><p>
己亥，都水监言：“大河已就三山通流，正在通利之东，虑水溢为患，乞移军
城于大伾山、居山之间以就高仰。”从之。
</p><p>
己酉，诏秘书省移于它所，以其地为明堂。杭州观察使陈彦，言明堂基宜正临
丙方稍东，以据福德之地，故有是诏。命蔡京为明堂使，开局兴工，日役万人。
</p><p>
庚戌，诏：“中书舍人陈邦光，提举洞霄宫，池州居住。”
</p><p>
先是邦光以中书舍人兼太子詹事，会蔡京献太子以大食玻璃酒器，罗列宫庭。
太子怒曰：“天子大臣，不闻道义相训，乃持玩好之具荡吾志邪！”命左右击碎之。
京闻邦光实激太子，含怒未发，遂因事斥之。
</p><p>
辛亥，升通利军为濬州。
</p><p>
嗣濮王仲增薨，弟仲御嗣。
</p><p>
丙寅，陈瓘特叙承事郎，许任便居住，缘立太子赦也。瓘既寓通州，而盛章与
石悈有隙，取密旨编置通州，扬言为瓘报仇，瓘闻而叹曰：“此岂盛世所宜有邪！”
因谋徙避，遂挈家至九江卜居焉。
</p><p>
九月，丁卯朔，辽黄龙府陷于金。金主遣辽使萨喇还，遂班师，至混同江，径
度如前。
</p><p>
金宗翰及其弟宗弼等遗书辽主，陽为卑哀之辞，实欲求战。辽主怒，下诏亲征，
有“女直作过，大军翦除”之语。金主聚众，剺面仰天恸哭曰：“始与汝等起兵，
盖苦契丹残忍，欲自立国。今天祚亲征，奈何？非人死战，莫能当也。不若杀我一
族，汝等迎降，转祸为福。”诸军皆曰：“事已至此，惟命是从。”
</p><p>
癸巳，金以古论贝勒萨哈为古论呼图贝勒，鄂兰哈玛尔为古论伊实贝勒。
</p><p>
王厚与刘仲武合泾原、鄜延、环庆、秦凤之师攻夏臧底河城，败绩，死者十四
五，秦凤等三将、全军万人皆没。厚惧罪，重赂童贯，匿不以闻。未几，夏人大掠
萧关而去。
</p><p>
辽师渡混同江，副都统耶律章努反，奔上京，谋迎立魏国王淳。辽主遣驸马萧
昱领兵诣广平淀，护后妃行宫，实达尔伊逊持书驰报淳。时章努先遣淳妃亲弟萧迪
里以所谋说淳，淳曰：“此非细事，主上自有诸王当立，北、南面大臣不来，而汝
言及此，何也？”密令左右拘之。有顷，伊逊赍御札至，备言章努等谋废立事。淳
对伊逊号哭，立斩迪里首以献，单骑间道诣广平淀待罪，辽主遇之如初。
</p><p>
章努知淳不见听，乃率麾下掠取上京府库财物，至祖州，率其党告太祖庙，数
辽主过恶，移檄州县，遂结渤海群盗数万趋广平，犯行宫，不克，北趋上顺国。女
直阿固齐，以三百骑一战胜之，擒其贵族二百馀人，并斩以徇，馀得脱者皆奔金。
章努诈为使者，亦欲奔金，为逻者所获，缚送行在，腰斩于市，剖其心以献祖庙，
支解以徇。
</p><p>
冬，十月，癸卯，以嵩山道人王仔昔为冲隐处士。仔昔，豫章人，自言遇许逊
真君，授以大洞隐书、豁落七元之法，能知人祸福。王老志死后，仔昔来都下，帝
知之，召令踵老志事，寓蔡京第，因有是命。
</p><p>
己酉，赵遹统兵发江安县，亲督王育由乐共城路，命马觉以别部由长宁军路，
张思正由梅岭堡、水芦氈中路，期悉会于晏州轮缚大囤，合陕西三路兵，将本路士
军、义军、土丁子弟、保甲弓手、人夫共三万五百四十人。
</p><p>
戊午，夏人入贡。
</p><p>
十一月，癸酉，录昭宪杜皇后之裔。
</p><p>
庚辰，赵遹攻破晏州轮缚大囤，夷贼卜漏遁去，官军追获之，降者相继而至，
诸囤悉平。
</p><p>
初，王育等既攻破上、下落样村及思峨州，所向若破竹，无不即下，遹遂与马
觉、张思正军皆至轮缚大囤。其山崛起数百仞，周四十馀里，卜漏居之，凡诸囤之
奔亡者悉归于此，共保聚拒守。贼自上施矢石，直瞰官军，中者即齑粉。官军以强
弓弩射之，曾不能及半，兵陈四周凡累日，将士相顾无计。泸州都巡检使种友直，
山西将家子，沈密能任事；思黔州巡检田祐恭，本思黔夷所部土丁药箭手，轻趫习
山险。遹乃微服乘马，命友直、祐恭从，案视形势；见山隈崖壁尤陡绝，贼以险故
不设备，遹乃悉移军当贼，而命二人率所部军于下，谓曰：“此处崖壁，疑可以计
登。且山多猱，思黔人善能捕取，汝等急办之。”信宿，友直捕得生猱数千，遹喜
曰：“事济矣。”乃悉以成算授友直，且令诸军各备云梯，视山上火发，即以进。
</p><p>
是日，女直选所部与祐恭之众，得二千馀，纫麻为长炬，灌以膏蜡，使群猱背
负之。暮夜，先以数辈登崖颠，系绳梯数十，缒而下，众各衔枚，挈群猱次第挽绳
梯而登。鸡方唱，众已悉登，及栅，乃然炬纵猱。贼庐舍皆茅竹为之，群猱所历，
火辄发，贼奔呼扑救不暇。猱益惊跳，火益炽，争前驱逐群猱。官军已破栅，鼓噪
击其后，贼犹与官军力斗。遹望火发，令诸军挝鼓，俱以云梯进，贼蹂乱，官军内
外相应，遂斩关环城而登。卜漏从诸酋突围遁，遹命友直及统领官刘庆以步骑五千
追至山后，擒卜漏及诸酋长。遹自入酋境至破轮缚，凡所平州二，县八，诸囤三十
馀城，以其地之要害者建置寨堡，拓地环二千馀里，皆衍沃宜种植，画其疆亩，募
并边之人耕之，使习战守，如西北弓箭社之制，号曰胜兵。
</p><p>
庚寅，高丽遣子弟入学。
</p><p>
是月，辽主自将亲军七十万驰至驼门，驸马萧特默、林牙萧萨喇等将骑兵五万、
步卒四十万至斡邻泺。金主自将御之。
</p><p>
十二月，己亥，升遂州为遂宁军节度。
</p><p>
乙巳，辽都监章嘉努叛。
</p><p>
丙午，以赵遹为龙图阁直学士，知熙州。
</p><p>
金主行次约罗，会诸将议，皆曰：“辽兵号七十万，其锋未易当；吾军远来，
人马疲乏，宜深沟高垒以待。”从之。
</p><p>
丁未，金主以骑兵亲候辽军，获督饷者，知辽主以耶律章嘉努叛，西还二日矣。
诸将请追击之，金主曰：“敌来不迎战，去而追之，欲以此为勇邪？”众皆悚愧，
愿自效。金主曰：“诚欲追敌，约赍以往，无事餫馈。若破敌，何求不得！”众皆
奋跃，追及辽主于呼卜图冈。是役也，兵止二万。金主曰：“彼众我寡，兵不可分。
视其中军最坚，其主必在焉；败其中军，可以得志。”乃使右翼先战，兵数交，左
翼合而攻之。辽兵溃，金师驰之，横出其中，死者相属百馀里，获舆辇、帝幄、兵
械、军资、它宝物、马牛不可胜计。金师乃还。
</p><p>
己未，辽锦州刺史耶律珠泽叛应章嘉努，遣北面林牙耶律玛格讨之。
</p><p>
庚申，以平晏夷，曲赦四川。
</p><p>
癸亥，置泸南沿边安抚司，以孙羲叟为集贤殿修撰、知泸州，充安抚使。
</p><p>
辽以北院宣徽使萧罕嘉努知北院枢密使事，南院宣徽使萧特默为汉人行宫都部
署。
</p><p>
是岁，平江府、常、湖、秀三州水。
</p><p>
夏改元雍宁。

</p><p>
○徽宗体神合道骏烈逊功圣文仁德宪慈显孝皇帝政和六年（辽天庆六年，金收
国二年）
</p><p>
春，正月，丙寅朔，辽东京有恶少年十馀，乘酒持刃，逾入留守府，问留宁萧
保先所在，今军变，请为备；保先出，刺杀之。户部使大公鼎闻乱，即摄留守事，
与副留守高清明集奚、汉兵千人，尽捕其众，斩之，抚定其民。
</p><p>
东京，故渤海地，辽太祖力战二十馀年乃得之。而保先严酷，渤海苦之，故有
是变。其裨将渤海高永昌，时以兵三千屯八甔口，见辽政日衰，金势方强，遂凯觎
非常，诱渤海并戍卒入辽陽，据之。旬日之间，远近响应，有兵八千人，因僭称国
号大元，建元隆基。辽主遣萧伊苏、高兴顺招之，永昌拒命不从。
</p><p>
戊子，以泸南献捷，转宰职一官。
</p><p>
以童贯为陕西、河北宣抚使。
</p><p>
是日，金主下诏曰：“自破辽兵，四方来降者众，宜加优恤。自今诸部官民已
降或为军所俘获，逃遁而还者，勿罪。仍官其酋长，且使从宜居处。”
</p><p>
闰月，壬寅，升颍州为顺昌府。
</p><p>
庚申，太府寺丞王鼎奏：“《五礼新仪》既已成书，欲乞依仿新乐颁行之。仍
许令州县召募礼生肄业于官，使之推行民间，专以新仪从事。”辛酉，开封府尹王
革奏：“乞下国子监，委学官将新仪内冠、昏、丧、祭民间所当通知者，别编类作
一帙，镂板付诸路学事司，劝谕学生，务令通知节文之意。”并从之。
</p><p>
辽贵德州守将耶律伊都以广州渤海叛附高永昌。辽主遣萧罕嘉努、张琳讨之。
</p><p>
二月，壬申，令道教改隶秘书省。
</p><p>
癸未，诏：“访闻棣州士人刘栋，蔬食葆神，虚心契道，人之隐奥，洞然照知，
处方书符，每有应验。可令敦遣赴尚书省审验外，于上清宝箓宫安下，仍给路费驿
券递马，无令失所。”
</p><p>
丁亥，诏增广天下学舍。
</p><p>
庚寅，诏广京城。
</p><p>
辽侍御司徒托卜嘉等讨章嘉努，战于祖州，败绩；复遣汉人行宫都部署萧特默
率诸将讨之。章嘉努诱饶州渤海及中京贼侯概等万馀人，攻陷高州。
</p><p>
三月，癸丑，赐上舍生十一人及第。
</p><p>
乙卯，赐王仔昔号通妙先生。
</p><p>
辽东面行军副都统萧酬干等擒侯概于川州。
</p><p>
夏，四月，乙丑，会道士于上清宝箓宫。宫建于景龙门，对晨晖门，密连禁署，
用道士林灵素言也。
</p><p>
灵素，永嘉人，少从浮屠学，若其师笞骂，去为道士，左街道录徐知常引之以
附会诸Yan。时王仔昔宠稍衰，帝访方士于知常，以灵素对，一见，帝视如旧识。灵
素大言曰：“天有九霄，而神霄最高，其治曰府。神霄玉清王者，上帝之长子，主
南方，号长生大帝君，陛下是也。既下降于世，其弟号青华帝君者，主东方，摄领
之。己乃府仙卿，曰褚慧，亦下降帝君之治。”又目蔡京为左元仙伯，王黼为文华
吏，蔡攸为园苑宝华吏，郑居中、刘正夫、盛章、王革及诸巨Yan，皆有名位。而贵
妃刘氏方有宠，则曰九华玉真安妃也。帝心独喜其说，赐号通真先生，作上清宝箓
宫，帝时登皇城，下视之。由是开景龙门，城上作复道通宝箓宫，以便斋醮之事。
</p><p>
辛未，尚书右仆射何执中致仕。执中辅政一纪，年高疾甚，赐之宽告。它日造
朝，命止赴六参起居，退治省事，遂以太傅、荣国公就第，朝朔望，仪物廪稍，一
如居位时，入见，帝曰：“自相位致为臣，数十年无此矣。”执中对曰：“昔张士
逊亦以旧学际遇，用太傅致仕，与臣适同。”帝曰：“当时恩礼，恐未必尔。”执
中顿首谢。执中尝为端王侍讲，故终始恩遇不替；然无所建明，惟以谨畏迎顺主意，
赞饰太平而已。
</p><p>
辽主亲征章嘉努，癸酉，败之。甲戌，诛叛党，饶州渤海平。丙子，赏平贼将
士有差。而萧罕嘉努、张琳复为贼馀党所败。
</p><p>
丁丑，诏：“天宁诸节及壬戌日，杖以下罪听赎。”
</p><p>
丙戌，却监司守臣进献。
</p><p>
蔡京三上章乞致仕，帝不允；庚寅，诏京三日一造朝，正公相位，通治三省事。
</p><p>
辛卯，高陽关路安抚使吴珍言冀州枣强县黄河清；诏许称贺。
</p><p>
五月，甲午朔，令蔡京遇朔望赴朝，三日一知印当笔；不赴朝日，许府第书押。
寻又诏：“自今遇有奏事，非造朝日亦赴，仍许正谢。”
</p><p>
丁酉，废锡钱。
</p><p>
庚子，以郑居中为少保、太宰兼门下侍郎，刘正夫为特进、少宰兼中书侍郎。
</p><p>
时蔡京大兴工役，民不聊生，变乱法度，吏无所师。居中每为帝言，帝亦恶京
专，乃拜居中太宰，使伺察之。又以正夫议论数与京异，拜为少宰。居中存纪纲，
守格令，抑侥幸，振淹滞，士论翕然望治。
</p><p>
壬寅，以保大军节度使邓洵武知枢密院事。
</p><p>
辽主以章嘉努既平，将清暑散水原，萧托斯和请曰：“今边兵懈弛，若清暑岭
西，则汉人啸聚，民心益摇。臣愚以为宜罢此行。”不纳。
</p><p>
先是高永昌使托人嘉求援于金，且曰：“愿并力以取辽。”金主使呼实布谓永
昌曰：“同力取辽固可；东京近地，汝辄据之以僭大号则不可。若能归款，当授王
爵。”永昌不从。金主乃遣干鲁帅诸军攻永昌，遇辽兵，败之，遂取沈州。永昌闻
之，大惧，使家奴塔喇诣金师，请去僭号称籓，干鲁知其诈，进兵攻之。永昌遂支
解呼实布等，率众拒金，遇于活水。金师既济，永昌之军不战而却，逐北至辽陽城
下。明日，永昌尽率其众与金战，大败，以五千骑奔长松岛。辽陽人执永昌妻子以
城降，托卜嘉亦执永昌以献，金主命杀之。于是辽之东京州县及南路系辽女直皆降
于金。金主诏除辽法，省俺税，置明安、穆昆，以干鲁为南路都统，沃棱知东京事。
</p><p>
六月，乙丑，辽籍诸路兵，有杂畜十头以上者皆从军。
</p><p>
丙寅，班《中书官制格》。
</p><p>
庚午，虑囚。
</p><p>
甲戌，诏：“堂吏迁官，至奉直大夫止。”
</p><p>
庚辰，辽魏国王淳进封秦晋国王，为都元帅；以上京留守萧托卜嘉为契丹行宫
都部署兼副元帅。
</p><p>
癸未，皇太子立妃硃氏。妃，祥符人，武康军节度使伯材女也。
</p><p>
丁亥，辽知北院枢密使事萧罕嘉努为上京留守。
</p><p>
秋，七月，壬辰朔，以震武城为震武军。
</p><p>
甲午，以德妃崔氏为贵妃。
</p><p>
辛亥，宴州夷贼卜漏及沅州黄安俊、定边军李吪?移并伏诛，诏函首于中库。
</p><p>
壬子，曲赦湖北。
</p><p>
戊午，蔡京请名三山桥铭阁曰“缵禹冀文之阁”，门曰“铭功之门”。
</p><p>
己未，解池生红盐。
</p><p>
辛酉，改走马承受公事为廉访使者。
</p><p>
辽主猎于秋山。春州渤海二千馀户叛，东北路统军使勒兵追及，尽俘以还。
</p><p>
八月，壬戌朔，戒北边帅臣毋生事。
</p><p>
己巳，以侯蒙为中书侍郎，薛昂为尚书左丞。
</p><p>
庚辰，蔡京奏：“臣昨以年逮七十，加之疾病，乞解机务，蒙恩特许三日一朝。
今臣病已痊，筋力尚可勉强，伏望许臣日奉朝请，其治事即依已降指挥。”从之。
</p><p>
壬午，诏天下监司、郡守搜访岩谷之士，虽恢诡谲怪自晦者，悉以名闻。
</p><p>
丁亥，诣建隆臂，遂幸蔡京赐第。
</p><p>
己丑，升晋州为平陽府，寿州寿春府，齐州济南府。
</p><p>
是月，金萨里罕陷辽保州。
</p><p>
保州本高丽地，萨里罕攻之，久不克，请济师。高丽使谓金曰：“保州本吾壤
土，愿以见还。”金主曰：“尔其自取之。”金主乃益萨里罕兵，无合高丽，至是
拔之。
</p><p>
九月，辛卯朔，帝奉玉册玉宝诣玉清和陽宫，上尊号曰太上开天执符御历含真
体道吴天玉皇上帝。
</p><p>
丙申，赦天下，令洞天福地修建宫观，塑造圣像。又禁中外不许以龙、天、君、
玉、帝、上、圣、皇等为名字。
</p><p>
癸卯，诏定鼎阁于天章阁，以方士王仔昔言九鼎神器宜纳之禁中，不可处外也。
命蔡京为定鼎礼仪使。
</p><p>
丙午，辽主谒怀陵。
</p><p>
己未，以童贯为开府仪同三司。
</p><p>
金始制金牌。
</p><p>
冬，十月，乙丑，太白昼见。
</p><p>
丁卯，辽以张琳军败，夺其官。
</p><p>
戊寅，张商英复观文殿学士。
</p><p>
乌库部叛辽，辽遣中丞耶律托卜嘉招之；庚辰，乌库部降。
</p><p>
甲申，诏诚感殿长生大帝君神像可迁赴天章阁西位鼎阁奉安。
</p><p>
辛卯，蔡京等言冀州三山河清，乞拜表称贺。
</p><p>
十一月，甲午，诏：“帝鼐改为隆鼐，正南彤鼎为明鼎，西南阜鼎为顺鼎，正
西皛鼎为蕴鼎，西北魁鼎为建鼎，正北宝鼎依旧，东北牡鼎为和鼎，正东仓鼎为育
鼎，东南风鼎为洁鼎，鼎阁为圜象徽调之阁。阁上神像，左周鼎星君，中帝席星君，
右大角星君。阁下鼎鼐神像，各守逐鼎排列。”亦用王仔昔建议也。
</p><p>
己亥，祀圜丘，赦。
</p><p>
庚子，以礼部尚书白时中为尚书右丞。
</p><p>
戊申，辽东面行军副都统玛格攻金之哈斯罕，败绩，辽主削其官。
</p><p>
夏人大举兵攻泾原靖夏城。时久无雪，夏人使数万骑绕城践之，尘起涨天，乃
潜穿壕为地道，入城中，城遂陷，屠之而去。
</p><p>
十二月，庚申朔，金安班贝勒乌奇迈及群臣上其主尊号曰大圣皇帝。改明年为
天辅元年。
</p><p>
己巳，以婉仪刘氏为贤妃。
</p><p>
乙亥，辽封庶人萧氏为太皇太妃。
</p><p>
戊寅，以熙河进筑功成，进执政一官。
</p><p>
乙酉，尊九鼎于圜象徽调阁；翼日，复诣阁行香，百官陪位。
</p><p>
特进、少宰刘正夫罢。正夫由博士入都，驯致宰相，能迎时上下，持禄养权，
至是以开府仪同三司致仕。
</p><p>
是岁，茂州夷至永寿内附，以其地置寿宁、延宁军。

</p><p>
○徽宗体神合道骏烈逊功圣文仁德宪慈显孝皇帝政和七年（辽天庆七年，金天
辅元年）
</p><p>
春，正月，乙未，令：“天下道士，与免阶墀迎接衙府，宫观科配借索騷扰；
郡官、监司相见，依长老法。”
</p><p>
庚子，以殿前都指挥使高俅为太尉。
</p><p>
甲寅，辽减厩马粟，分给诸局。
</p><p>
是月，金军攻辽春州，辽东北面诸军不战自溃。女古皮室四部及渤海人皆降于
金；贝勒杲复陷泰州。
</p><p>
二月，癸亥，以大理国主段和誉为云南节度使、大理国王。
</p><p>
甲子，诏通真先生林灵素于上清宝箓宫宣谕清华帝君降临事。
</p><p>
初，刘混康、虞仙姑、王老志、王仔昔，皆为帝所礼，然其神怪事多出自方士
也。及灵素至，乃以事归之于帝，而曰己独佐之，每自号小吏佐治，故上下莫有攻
其非者。然灵素实无术，徒敢为大言。是时帝兴道教将十年，独思未有一厌服群下
者。灵素因希指造为清华帝君夜降宣和殿事，假帝诰天书云篆。帝乃会道士二千馀
人于上清宝箓宫，俾灵素宣谕其事。左街道录傅希烈等，皆作记上之。
</p><p>
丁卯，御右文殿，策高丽进士。
</p><p>
辛未，诏天下：“天宁万寿观改为神霄玉清万寿宫，仍于殿上设长生大帝君、
青华帝君圣像。”
</p><p>
乙亥，幸上清宝箓宫，命灵素讲道经。自是每设大斋，费缗钱数万，谓之千道
会，令士庶入殿听讲，帝为设幄其侧。灵素据高座，使人于下再拜请问。然所言无
殊绝者，时杂以捷给嘲诙，以资媟笑。复令吏民诣宫受神霄秘箓，朝士之嗜进者亦
靡然从之。
</p><p>
辽涞水县贼董庞儿聚众万馀，西京留宁萧伊苏、南京统军都监扎拉与战于易水，
破之。
</p><p>
三月，庚寅，赐高丽祭器。高丽进士权适等四人，赐上舍及第。
</p><p>
乙未，以童贯领枢密院。
</p><p>
丙申，升鼎州为常德军节度。
</p><p>
壬子，御制《明堂上梁文》。
</p><p>
辽董庞儿之党复聚，萧伊苏复击破之。
</p><p>
夏，四月，庚申，帝讽道录院曰：“朕乃昊天上帝元子，为大霄帝君，睹中华
被金狄之教，焚指炼臂，舍身以求正觉，朕甚闵焉。遂哀恳上帝，愿为人主，令天
下归于正道。帝允所请，令弟青华帝君权朕大霄之府。朕夙昔惊惧，尚虑我教所订
未周，卿等可上表章，册朕为教主道君皇帝。”于是群臣及道录院上表册之，然止
用于教门章疏，而不施于政事也。教主道君皇帝者，即长生大帝君，道教五宗之一，
所谓神化之道，感降仙圣，不系教法之内者也。
</p><p>
辛酉，升温州为应道军节度，为林灵素也。
</p><p>
丙子，诏亲祀明堂。
</p><p>
五月，戊子朔，升庆州为庆陽军节度，渭州为平凉军节度。
</p><p>
己丑，诣玉清和陽宫，上地祇徽号。诏曰：“王者父天母地，乃者祇率万邦黎
庶，强为之名，以玉册玉宝昭告上帝，而地祗未有称谓，谨上徽号曰承天效法厚德
光大后土皇地祇，诣宫上宝册，仪礼一如上帝。”
</p><p>
辛卯，命蔡攸提举秘书省，并左右街道录院。
</p><p>
乙未，诏权罢宫室修造。
</p><p>
辛丑，祭地于方泽，降德音于诸路。
</p><p>
以监司州县共为奸贼，令廉访使者察奏，仍许民径赴尚书省陈诉。
</p><p>
癸卯，改玉清和陽宫为玉清神霄宫。
</p><p>
乙巳，辽主命围场隙地许民樵采。
</p><p>
丁未，诏：“应监司兼领措置起发花石。”
</p><p>
金主命：“自收宁江州以后，同姓为婚事，杖而离之。”
</p><p>
六月，戊午朔，以明堂成，进封蔡京为陈鲁国公。京辞两国不拜，诏官其亲属
二人。
</p><p>
己未，童贯加检校少傅，梁师成为检校少保，宣和殿学士蔡攸、盛章、开封尹
王革、显谟阁待制蔡儵、蔡翛，各迁官有差，皆以明堂成推赏也。
</p><p>
乙亥，蔡京等上表请御明堂听朝，颁常视朔，诏答不允；表三上，乃从之。
</p><p>
辛巳，辽以同知枢密院事伊勒嘉为北院大王。
</p><p>
壬午，诏禁巫觋。
</p><p>
丙戌，贵妃宋氏薨。
</p><p>
秋，七月，丁亥朔，令：“僧徒如有归心道门，愿改作披戴为道士者，许赴辅
正亭陈诉，立赐度牒、紫衣。”
</p><p>
壬辰，熙河、环庆、泾原地震。
</p><p>
庚子，诏：“八宝内增定命宝，今后以九宝为首。”
</p><p>
癸卯，辽主猎于秋山。
</p><p>
自建隆初，女直尝由苏州泛海至登州卖马，故道虽存，久闭不通。至是金之苏
州汉儿高药师、曹孝才及僧即荣等，率其亲属二百馀人，以大舟浮海，欲趋高丽避
乱，是月，为风漂达宋界驼基岛，备言“女真既斩高永昌，渤海、汉儿群聚为盗，
契丹不能制。女真攻契凡夺其地，已过辽河之西”。知登州王师中具奏其事，朝议
固欲交金以图辽，闻之甚喜，乃召蔡京及童贯等共议，即共奏：“国初时，女真常
贡奉，而太宗屡诏市马女真，其后始绝。宜降诏，遵故事，以市物为名，就令访闻
事体虚实。”乃诏师中选差将校七人，各借以官，用平海指挥兵船载高药师等，赍
市马诏，泛海以往。
</p><p>
政和初，蔡京被召，帝戏语京子攸，谓须进土宜，遂得橄榄一小株，杂诸草木
进之，当时以为珍。其后又有使臣王永从、士人俞輖，皆隶蔡攸，每花石至，动数
十舟。盛章守苏州，及归，作开封尹，亦主进奉，然硃勔之纲为最。四年以后，东
南郡守，二广市舶，率有应奉，多主蔡攸，至是则又有不待旨者。但进物至，计会
诸Yan人，Yan人亦争取以献焉，天下乃大騷然矣。大率太湖，灵壁、慈谿、武康诸石，
二浙花竹、杂木、海错，福建异花、荔子、龙眼、橄榄，海南椰实，湖湘木竹、文
竹，江南诸果，登、莱、淄、沂海错、文石，二广，四川异花、奇果，贡大者赵海
渡江，毁桥梁，凿城郭而置植之，皆生成，异味珍苞，率以健步捷走，虽万里，用
四三日即达，色香未变也。蔡京因奏：“陛下无声色犬马之奉，所尚者山林竹石，
乃人之弃物。但有司奉行过当，可即其浮滥而惩艾之。”乃作提举人船所，命巨Yan
邓文诰领焉。又诏监司、郡守等不许妄进，其系应奉者，独令硃勔、蔡攸、王永从、
俞輖、陆渐、应安道六人听旨，它悉罢之，由是稍戢；未几，天下复争献如故。又
增提举人船所，进奉花石，纲运所过，州县莫敢谁何，殆至劫掠，遂为大患。
</p><p>
八月，丙辰朔，宣和殿大学士蔡攸奏：“庄、列、亢桑、文子，皆著书以传后
世。今《庄》、《列》之书已入国子学，而《亢桑子》、《文子》未闻颁行，乞取
其书，精加雠定，列于国子之籍，与《庄》、《列》并行。”从之。
</p><p>
癸亥，诏明堂并祀五帝。
</p><p>
少保、太宰郑居中，以母忧去位。
</p><p>
居中与蔡京不相能，及居丧，京惧其起复，以居中王珪之婿，乃使蔡确子懋重
理定策事以沮之。遂追封确清源郡王，御制碑文，立石墓前，而擢懋同知枢密院事，
用居中诸子于朝。懋，即渭也。
</p><p>
丙寅，辽命都元帅秦晋王淳，赴沿边会四路兵马防秋。
</p><p>
金之拔保州也，高丽兵已在城中，金人入守。高丽王复使蒲马如金驾捷，且曰：
“保州本吾旧地，愿以见还。”金主曰：“保州近尔边境，听尔自取。今乃勤我师
徒，破敌城下，地何可得也！”
</p><p>
九月，戊子，诏：“湖北民力未舒，胡耳西道可罢进筑。”
</p><p>
辛卯，祀上帝于明堂，以神宗配享。赦天下。
</p><p>
乙未，特进、少宰刘正夫卒。
</p><p>
丙申，以御史中丞王安中为翰林学士。
</p><p>
安中之为中丞也，一日，请对，曰：“臣起诸生，蒙陛下亲擢，备员中执法，
惧无以报。今臣所论，事关宗社，倘陛下少留听采，幸甚！”帝悚然。安中出袖中
疏，所论乃蔡京也。帝曰：“诚如卿言。”安中即伏奏曰：“臣孤远一介，不自量
力，辄论大臣。京老奸多智，必将为所中害，自此窜逐，无复再望清光矣。愿拜辞。”
帝曰：“勿如此，当为卿罢京。”时蔡攸日夜出入禁中，尽率子弟见帝，泣且拜，
帝曰：“中司文字如此，奈何？”攸等固恳：“陛下傥全臣宗，乞移安中一别差遣，
则事自己矣。”帝恻然，许之。安中方草第三疏，翼日求对，中夜有扣门者曰：
“适御笔，中丞除翰林学士，日下供职矣。”安中叹曰：“吾祸其在此乎！”自是
京之势益盛。
</p><p>
丁酉，西蕃王子益麻党征降，见于紫宸殿。
</p><p>
癸丑，贵妃王氏薨。
</p><p>
辽主自燕至陰凉河，置怨军八营，募自宜州者曰前宜、后宜，自锦州者曰前锦、
后锦，自乾、自显者曰乾、曰显。又有乾显大营二万八千馀人，屯卫州蒺藜山。
</p><p>
冬，十月，乙卯朔，御明堂平朔左个，以是月天运政治布告天下；又颁来岁岁
运历数。
</p><p>
辽主至中京。
</p><p>
戊寅，中书侍郎侯蒙罢，蔡京恶之也。
</p><p>
辛巳，诏以来年正月一日祗受受命宝。
</p><p>
时得于阗大玉，逾二尺，色如截肪，帝乃制为宝，文曰“范围天地，幽赞神明，
保合太和，万寿无疆”，篆以虫鱼，制作之工，几于秦玺，号曰受命宝。帝甚重之，
曰：“八宝者，国之神器；至于定命，乃我所自制也。”
</p><p>
十一月，庚寅，诏：“太师、鲁国公蔡京五日一朝，次赴都堂治事，恩礼宠数，
并如旧制。”
</p><p>
辛卯，郑居中起复为太宰；以余深为特进、少宰、中书侍郎，白时中为中书侍
郎。
</p><p>
壬辰，复置醴州。
</p><p>
丙申，太傅致仕何执中卒。赠太师、清源郡王，谥正献。
</p><p>
升石泉县为军。
</p><p>
十二月，甲寅朔，有星如月。
</p><p>
丁巳，以薛昂为门下侍郎。
</p><p>
甲子，金咸州都统乌楞古等败辽秦晋国王淳兵于蒺藜山。淳初遗乌楞古书议和，
乌楞古告于金主，金主曰：“归我行萨喇及送阿苏等，则和议可成。”淳军蒺藜山，
乌楞古及知东京事沃棱等进攻显州。辽怨军帅郭药师乘夜来袭，沃棱击走之。乌楞
古遂与淳战，败走，乌楞古追至额勒锦陂，遂拔显州。于是，乾、懿、豪、徽、成、
川、惠等州皆降于金。辽主下诏自责，遣伊勒希巴扎拉与大公鼎诸路募兵。
</p><p>
戊辰，诏天神降于坤宁殿，刻石以纪之。
</p><p>
庚午，以童贯领枢密院。
</p><p>
命户部侍郎孟揆于上清宝箓宫之东筑山，以象馀杭之凤皇山，号曰万岁，周十
馀里。
</p><p>
辛未，御笔改《老子道德经》为《太上混元上德皇帝道德真经》。
</p><p>
丁丑，辽以西京留守萧伊苏为北府宰相。
</p><p>
癸未，以张商英为观文殿大学士。
</p><p>
是岁，大旱，帝以为念。侍御史黄葆光上疏言：“蔡京强悍自专，侈大过制，
无君臣之分。郑居中、余深，依违畏避，不能任天下之责，故致此灾。”不报，且
欲再上章。京权势震赫，举朝结舌，葆光独出力攻之。京惧，中以它事，贬知昭州
立山县。又使言官论其附会交结，泄漏密语，诏以章揭示朝堂，安置昭州。
</p><p>
王仔昔倨傲而戆，帝待以客礼，故遇宦者若僮奴，又欲群道士宗己。林灵素忌
之，与宦者冯浩诬以言语怨望，下狱死。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86727.html' class='pagedaohang'>【上一篇】<i>:卷第九十三 【宋纪九十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86725.html' class='pagedaohang'>【下一篇】<i>：卷第九十一 【宋纪九十一】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>