<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百九十八 【元纪十六】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百九十八 【元纪十六】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86621.html' class='pagedaohang'>【上一篇】<i>:卷第一百九十九 【元纪十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86619.html' class='pagedaohang'>【下一篇】<i>：卷第一百九十七 【元纪十五】</i></a></span>
</ul>
<div class="articleContent" id="articleContent"> <p>
起玄黓困敦正月，尽旃蒙单阏三月，凡三年有
奇。

</p><p>
讳阿裕尔巴里巴特喇，顺宗次子，武宗母弟也。至元二十二年三月丙子生。大
德九年与太后出居怀州。十一年正月成宗崩，帝与太后入大都，平内难，遣使迎武
宗。武宗至上都，帝与太后往会之。武宗即位，诏立帝为皇太子。

</p><p>
◎皇庆元年
</p><p>
春，正月，庚子，帝谕御史大夫塔斯布哈曰：“凡大臣不法，卿等劾奏勿避。”
</p><p>
癸卯，敕：“诸僧犯奸盗、诈伪、斗讼，仍令有司专治之。”
</p><p>
戊午，制诸王设王傅六员，其次设官四员。
</p><p>
壬戌，升国史院秩从一品。帝谕省臣曰：“翰林、集贤儒臣，朕自选用，汝等
毋辄拟进。人言御史台任重，朕谓国史院尤重；御史台是一时公论，国史院实万世
公论也。”
</p><p>
帝尝命道士为醮事，近侍分其所用金币，道士讼之御史台。近侍谮道士于帝，
当杀者六人。中丞张珪力辨道士无死罪，帝怒曰：“汝以台纲胁我耶？”珪曰：
“御史台陛下之台，则台纲乃陛下之纲也，陛下奈何欲自坏其纲乎？”帝怒未解，
顾左右扶出。明日，珪复谏曰：“陛下必欲用谮言杀无罪，臣请先死。”帝为宽道
士罪，亲解衣以赐珪。既而帝语近臣曰：’张中丞乃张忠臣，非官中丞也。”召慰
之曰：“朕欲厚赐卿，非无宝玉，如非卿心何！”因以御巾拭面额，纲珪怀曰：
“朕泽之所存，朕心之所存也，其服膺勿失。”
</p><p>
二月，丁卯朔，徙大都路学所置周宣王石鼓于国子监。
</p><p>
燕京之始平也，宣抚使王楫以金枢密院为宣圣庙，春秋率诸生行释菜礼，仍取
石鼓列庑下。及国子监立，以其庙为大都路学。至是复徙石鼓于国子监。
</p><p>
辛未，改安西路为奉元路，吉州路为吉安路。
</p><p>
壬申，以霸州文安县屯田水患，遣官疏决之。
</p><p>
甲戌，制定封赠名爵等级。
</p><p>
改和林省为岭北省。
</p><p>
赐晋王伊苏特穆尔及世祖诸皇子等民户有差，使食其岁赋。
</p><p>
己卯，八百媳妇献驯象二。
</p><p>
庚寅，敕岭北省赈阙食流民；两淮民种荒田者，如例纳税。
</p><p>
赈通、漷州饥。
</p><p>
诏勉励学校。以国子监虞集言，升监丞吴澄为司业，与齐履谦同日并命，时号
得人。
</p><p>
澄用程颢《学校奏疏》，胡安国《六学教法》，硃熹《学校贡举私议》，约之
为教法四条：一曰经学，二曰行实，三曰文艺，四曰治事。未及行而履谦以迁去。
澄亦移病遍，诸生有不谒告而从之南者，俄拜集贤直学士，授奉议大夫，俾乘驿至
京师，及真州，疾作而还，学制稍为之废。
</p><p>
三月，丁酉朔，罢诸王、大臣私第营缮。
</p><p>
己亥，以生日为天寿节。
</p><p>
戊申，以前河南行省平章政事达实哈雅为御史大夫。
</p><p>
庚申，简汰大明宫、兴圣宫宿卫。
</p><p>
甲子，遣户部尚书玛尔经理河南屯田。
</p><p>
乙丑，命河南省建故丞相阿珠祠堂。
</p><p>
初，帝元日临朝，谓中书省臣曰：“汴省王右丞可即召之。”至是约至，召见，
慰劳，特拜集贤大学士。约首言：“河南行省丞相布琳吉岱，勋阀旧臣，不宜久外。”
召至，封河南王。约又疏荐国子博士姚登孙、应奉翰林文字揭傒斯、成都儒士杨静，
请起复中山知府致仕辅惟良、前尚书参议李源、右司员外郎曹元用，皆除擢有差。
</p><p>
夏，四月，丁卯，简汰控鹤还本籍。
</p><p>
以都水监隶大司农寺。
</p><p>
庚午，命浙东都元帅郑祐同浙江军官教练水军。
</p><p>
辛未，给钞万锭修香山永安寺。
</p><p>
癸酉，帝如上都。
</p><p>
庚寅，太白经天。
</p><p>
五月，丙申朔，以中书平章哈克繖为中书左丞相，江浙行省平章章律为中书平
章政事。
</p><p>
壬寅，改和林路为和宁路。
</p><p>
诸王托克斯哈密实以农时出猎扰民，敕禁止之，自今十月方许出猎。
</p><p>
六月，乙丑朔，日有食之。
</p><p>
丁卯，天雨毛。
</p><p>
己巳，敕李孟博选中外才学之士任翰林。
</p><p>
丁亥，敕罢封赠，诫左右守法度，勤职业，勿妄侥幸加官。时封拜繁多，群臣
无功而受公王之爵者，前后相继，故有是敕。
</p><p>
秋，七月，丙午，升大司农秩从一品。帝谕司农曰：“农桑衣食之本，汝等举
谙知农事者用之。”
</p><p>
中书参知政事贾钧以病请告，赐钞，给安车还乡。
</p><p>
八月，己卯，以吏部尚书许师敬为中书参知政事。
</p><p>
庚辰，帝至自上都。
</p><p>
辛卯，敕云南省右丞阿固岱等，率蒙古兵从云南王讨八百媳妇。
</p><p>
以张珪为枢密副使。
</p><p>
旧制，中州军士镇江南省，逾岭以戍，率二年而代，遭犯瘴疠，十无一还。珪
曰：“是徒置之死地耳，请屯置近边。其岭表要害，因其土人以戍，前死者，官给
槥传还家。”从之。
</p><p>
徽政院使实勒们，请以洪城军隶兴圣宫而己领之，以上旨移文枢密院，众恐惧
承命，张珪曰：“徽政有左右都卫两军，足备工役，又欲此将何为？因不署，事得
寝。实勒们由是怨珪。
</p><p>
是月，滨州旱，泾县水，赈之。
</p><p>
九月，丁酉，增江浙海漕粮二十万石。
</p><p>
戊戌，罢征八百媳妇、大小彻里蛮，以玺书招谕之；寻献驯象及方物。
</p><p>
甲辰，以参议中书省事阿布哈雅为参知政事。
</p><p>
壬戌，琼州黎贼啸聚，遣官招谕。
</p><p>
冬，十月，甲子，有事于太庙。
</p><p>
云南行省右丞索勒济尔威有罪，国师请释之，帝斥之曰：“僧人宜诵佛书，吏
事岂当与耶！”
</p><p>
癸未，以中书参知政事察罕为平章政事，商议中书省事。
</p><p>
戊子，翰林学士承旨伊辇齐布哈等进顺宗、成宗、武宗《实录》。
</p><p>
辛卯，赦天下。
</p><p>
赐李孟潞州田二十顷。
</p><p>
十一月，甲辰，捕沧州群盗阿实达等，擒之，支解以徇。
</p><p>
丙午，谕六部官毋隔越中书奏事。
</p><p>
庚申，占城献犀象；缅国遣使来朝。
</p><p>
中书平章政事李孟请归葬其父母，帝劳饯之，曰：“事讫宜速还，勿久留，孤
朕所望。”十二月，孟入朝，帝大悦。孟因请谢事，优诏不允；请益坚，癸亥，乃
命孟以平章政事议中书省事、承旨翰林。
</p><p>
癸酉，遣使分道决囚。
</p><p>
庚辰，知枢密院事达实曼罢。
</p><p>
鹰坊请往河南、湖广括取孔雀、珍禽，帝以扰民，不允。
</p><p>
丁亥，中书省言：“中书职在总挈纲维，比者行省六部诸司应决不决者，往往
作疑咨呈，以致文繁事弊。”诏体世祖立中书初意，定拟成式以闻。
</p><p>
是岁，以左司郎中张思明为两江盐运使，岁课充赢，僚属请上增数，思明叹曰：
“赢缩不常，万一以增为额，是我希一己之荣，遗百世之害也。”
</p><p>
以梁曾为先朝旧臣，特起昭文馆大学士。曾累章乞致仕，不允。复起为集贤侍
讲学士，国有大政，必命与诸老议之。
</p><p>
前翰林学士承旨姚燧卒，谥曰文。
</p><p>
燧少学于许衡，其为文宗韩愈。衡赏其辞，且戒之曰：“弓矢为物，以待盗也，
使盗得之，亦将待之。文章固发闻士子之利器，然先有能一世之名，将何以应人之
见役者哉！非其人而与之与非其人而拒之，钧罪也，非周身入世之道也。”燧自是
反躬实践，为世名儒。当世争求其文，词无溢美，高丽沈王欲求燧诗文，燧不与，
奉诏乃与之。王赠谢币帛、金玉、名画五十篚，燧即时分散于人，一无所取。或问
之。燧曰：“彼籓邦小柄，唯以货利为重，吾能轻之，使知大朝不以是为意。”其
器识过人类如此。

</p><p>
◎皇庆二年
</p><p>
春，正月，丁未，以太府卿图呼鲁为中书右丞相；时特们德尔以病去职，故以
图呼鲁代之。枢密副使张珪为中书平章政事，以代李孟也。
</p><p>
己未，置辽陽行省儒学提举司。
</p><p>
召河南行省右丞郝天挺为御史中丞。
</p><p>
天挺入见，首陈纪纲之要，以猎为喻，曰：“御史职在击奸，犹鹰扬焉。禽之
弱者易获也，其力大者必借人力；不然，不惟失其前禽，仍或有伤鹰之患矣。”帝
嘉其言。
</p><p>
二月，壬戌，改典内院为中政院。秩正二品。
</p><p>
己卯，免征益都饥民所贷官粮二十万石。
</p><p>
各寺修佛事，日用羊九千四百四十，敕遵旧制，易以蔬食。
</p><p>
命张珪纲领国子学。
</p><p>
辛巳，诏以钱粮、造作、诉讼等事悉归有司，以清中书之务；从张珪之请也。
</p><p>
丁亥，敕：“外任官应有公田而无者，皆以至元钞给之。”
</p><p>
功德使策琳沁等以佛事奏释重囚，不允。
</p><p>
帝谕左右曰：“回回以宝玉鬻于官。朕思此物何足为宝，惟善人乃可为宝。善
人用则百姓安，兹国家所宜宝也。”
</p><p>
三月，丙午，册立皇后鸿吉哩氏。
</p><p>
壬子，图呼鲁言：“臣等职专燮理，去秋至春亢旱，民间乏食，而又陨霜雨毛，
天文示变，皆由臣等不能宣上恩泽，致兹灾异，乞黜臣等以答天谴。”帝曰：“事
岂关汝，其勿复言。”
</p><p>
教坊使曹耀珠得幸，命为礼部尚书。张珪谏曰：“伶人为大宗伯，何以示后世？”
帝曰：“姑听其至部而去之。”珪力言不可，乃止。
</p><p>
皇太后命以特们德尔为太师，以万户博实参知行省政事。张珪言于帝曰：“太
师辅上道德，特们德尔非其人。万户无功，不得为外执政。”帝然之。太后闻而怒
甚，于是实勒们之谮得行。
</p><p>
御史中丞郝关挺上疏论时政，其略曰：“先帝即位之初，大事方定，故于左右
三五有功之人，爵之太高，遂使近幸之臣，因而相袭，王公师保，接迹于朝。比者
虽令裁罢，曾未经岁，又复纷然。昔人有言：‘服之不衷，身之灾也’。是则朝廷
名器重，则升斗之禄足以鼓舞豪杰，滥则日拜卿相而人不劝矣。”
</p><p>
又言：“国初设官，在内须三十月，在外须三周岁，考其殿最以为黜陟。比者
省院台部之臣，久者一二岁，少者三五月，甚有旬日之间而屡迁数易者，奔走往来
之不暇，何暇宣风布化，参理机务哉！请自今，惟大臣可急遴选授，其馀内外大小
官属，必候任满方许超迁，以免朝除夕改，启幸长奸之弊。”
</p><p>
寻出为海南行省平章。时河南王布琳济达为丞相，待以师礼，由是政化大行。
未几卒，谥文定。
</p><p>
丙辰，帝以亢旱既久，于宫中焚香默祷，遣官分祷诸祠。
</p><p>
诏敦谕劝课农桑。
</p><p>
夏，四月，乙亥，帝如上都。
</p><p>
丙子，高丽国王王璋辞位，以其世子王焘为征东行省左丞相，封高丽国王。时
朝廷欲璋归国，璋无以为词，请传位于其子。
</p><p>
甲申，诏遴选贤士，纂修国史。
</p><p>
乙酉，御史台言：“富人夤缘特旨，滥受官爵；徽政、宣徽用人，率多罪废之
流；内侍托为贫乏，互奏恩赏。而西僧以作佛事之故，累释重囚。外任之官，身犯
刑宪，辄营求内旨以免罪。诸王、驸马、寺观土田每岁征租，扰民尤甚。请悉革其
弊。”制可。
</p><p>
真定、保定、大宁路饥，并免今年田租之三。
</p><p>
安南国贡方物。
</p><p>
五月，中书平章政事张珪罢。
</p><p>
时太后多宠幸，恶张珪持正，幸臣实勒们等尤嫉之，以帝遇之厚，未敢遽发。
至是帝由居庸巡上都，乃以中旨召珪，至宫门下，数以违懿旨之罪，杖之。珪创甚，
舆归京师，明日出国门。珪子景元掌符玺，不得一日去宿卫，至是以父病笃告，遽
归。帝惊曰：“朕来时，卿父无病。”景元顿首涕泣不敢言。帝不怿，遣人赐珪酒，
遂拜大司徒。珪谢病家居。
</p><p>
辛丑，以中书右丞哲伯都拉为平章政事，左丞巴喇托音为右丞，参知政事阿布
哈雅为左丞，参议中书省事图鲁哈特穆尔为参知政事。
</p><p>
顺德、冀宁饥，原州水，赈之。
</p><p>
六月，己未，京师地震。癸亥，图呼鲁等以灾异乞赐放黜，不允。
</p><p>
丙寅，京师地又震。
</p><p>
己卯，河东廉访使赵简，请选方正博洽之士任翰林侍读学士，讲明治道以广圣
听，从之。
</p><p>
御史台言：“比年廉访司多不悉心奉职，宜令监察御史检核名实而黜陟之。广
海及甘肃、云南地远，迁调者惮勿肯往，请今后加一等官之。”制可。
</p><p>
壬午，命监察御史检察监学官，考其殿最。
</p><p>
甲申，建崇文阁于国子监。
</p><p>
以宋儒周敦颐、程颢、程颐、张载、邵雍、司马光、硃熹、张栻、吕祖谦及故
中书左丞许衡从祀孔子庙廷。
</p><p>
河决陈、亳、睢州及开封之陈留县，沿民田庐。先是命官没河相视，上治河之
议而竟未施行，故有此患。
</p><p>
秋，七月，癸巳，以作佛事，释囚徒二十九人。
</p><p>
甲午，置榷茶批验所并茶田局官。
</p><p>
庚子，立长秋寺，掌武宗皇后宫政。
</p><p>
壬寅，京师地震。
</p><p>
己酉，改淮东、淮西道宣慰司为淮东宣慰司，以淮西三路隶河南省。
</p><p>
敕：“守令劝课农桑，勤者升迁，怠者黜降。著为令。”
</p><p>
丁巳，太白经天。
</p><p>
八月，戊午朔，扬州路崇明州大风，海潮泛溢，漂没民居。
</p><p>
丁卯，帝至自上都。
</p><p>
庚午，以侍御史薛居敬为中书参知政事。
</p><p>
九月，癸巳，以宣徽院使鄂勒哲知枢密院事。
</p><p>
戊申，敕镇江路建银山寺，勿徙寺旁茔冢。
</p><p>
京师大旱。帝问弭灾之道，翰林学士承旨程钜夫举桑林六事以对，忤时宰意。
帝遣近侍赐上尊劳之曰：“中书集议，惟卿所言甚当，后临事其极言之。”
</p><p>
陕西行台治书侍御史尉迟德诚亦上言：“西僧作佛事，疏放罪囚，以为祈福。
奴婢杀主，妻妄杀夫，皆获夤缘以免，实紊典常。必欲修政以答天遣，无有先于此
者。”不报。
</p><p>
初，世祖、成宗皆尝议定科举制而未及行，至是帝与李孟论用人之方，孟曰：
“人材所出，固非一途。然汉、唐、宋、金，科举得人为盛。今欲举天下之贤能，
如以科举取之，犹胜于多门而进。然必先德行经术而后文辞，乃可得真材也。”帝
深然其言，决意行之。冬，十月，丁卯，敕中书省议行科举。
</p><p>
辛未，徙昆山州治于太仓，昌平县治于新店。
</p><p>
癸未，以辽陽路之懿州隶辽陽行省；复置蒙陰县，隶莒州。
</p><p>
乙酉，旌表高州民萧乂妻赵氏贞节，免其家科差。
</p><p>
壬寅，汉人、南人、高丽人宿卫，分司上都，勿给弓矢。
</p><p>
甲辰，行科举。帝使程钜夫及李孟、许师敬议其事。钜夫建言：“经学当主程
颐、硃熹《传》、《注》，文章宜革唐、宋宿弊。”于是命钜夫草诏行之。令天下
以皇庆三年八月，郡县兴其贤者、能者，充贡有司，次年二月，会试京师，中选者
亲试于廷，赐及第、出身有差。自后率三岁一开科。蒙古、色目人与汉人、南人各
命题。蒙古、色目人愿试汉人、南人科目，中选者加一等注授。
</p><p>
帝谓侍臣曰：“朕所愿者，安百姓以图至治，然匪用儒士，何以致此！设科取
士，庶几得真儒之用，而治道可兴也。”集贤修撰虞集，独谓当治其源，因会议学
校，乃上议曰：“师道立则善人多。学校者，士之所受教，以至于成德达材者也。
今天下学官猥以资格授，强加之诸生之上而名之曰师尔，有司弗信之，生徒弗信之，
于学校无益也。如此而望师道之立，可乎？下州小邑之士，无所见闻，父兄所以导
其子弟，初无必为学问之实意，师友之游从，亦莫辨其邪正，然则所谓贤材者，非
自天降地出，岂有可望之理哉！为今之计，莫若使守令求经明行修者，身自师尊之，
至诚恳恻以求之，俟其德化之成，庶几有所观感也；其次则求操履近正而不为诡异
骇俗者，确守先儒经议师说而不敢妄为奇论者，众所敬服而非乡愚之徒者，延致之
日，诚诵其书，使学者习之，入耳著心以正其本，则他日亦当有所发也；其次则取
乡贡至京师罢归者，其议论文艺犹足以耸动乎人，非若泛泛莫知根柢者矣。”
</p><p>
十二月，丙子，定百官致仕资格。
</p><p>
京师以久旱，民多疾疫。帝曰：“此皆朕之责也，赤子何罪！”明日，大雪。
</p><p>
广东采珠之人，悬絙于腰，沉入海中，良久得珠，撼其絙，舶上人引出之。葬
于鼋鼍蛟龙之腹者，比比而有，有司名曰乌蜒户。至是特旨放免。江西行省参知政
事敬俨，俾掾吏具乌蜒户姓名，置册申解，同列皆曰：“中书咨文无是，可不必也。”
俨曰：“万一申明旧典，庶不害及良民。”未几，皇太后中使至，人咸服俨先见之
明。

</p><p>
◎延祐元年
</p><p>
春，正月，丁亥，以中书右丞刘正为平章政事。
</p><p>
帝初政风动天下，正与诸老臣陈赞之力居多，累乞致仕，不许，遂有是命。时
议经理河南、淮、浙、江西民田，增茶、盐课额。正极言不可。弗从。岁大旱，野
无麦谷，种不入土，台臣言燮理非其人，奸邪蒙蔽，民多冤抑，感伤和气所致，诏
会议。平章李孟曰：“燮理之责，儒臣独孟一人，请避贤路。”平章呼图布鼎曰：
“台臣不能明察奸邪，臧否时政，可还诘之。”正言：“台省一体，当同心献替，
择善而行，岂容分异耶！”竟如乎图布鼎言。
</p><p>
庚子，敕各省平章为首者及汉人省臣一员，专意访求遗逸，先以名闻，而后致
之。
</p><p>
以江浙行省左丞高昉为中书参知政事。
</p><p>
丁未，诏改元延祐。
</p><p>
庚戌，中书省臣图古勒等以灾变乞罢，不允。
</p><p>
二月，戊辰，大宁路地震。
</p><p>
中书省言：“比奉诏，汉人参政宜用儒者。侍御史赵世延其人也。”帝曰：
“世延诚可用，然永古特氏非汉人，其署宜居右。”甲戌，拜世延参知政事。
</p><p>
壬午，以哈克繖为中书右丞相，与平章李孟监修国史。以揭傒斯为国史编修官。
傒斯，富州人，程钜夫、卢挚先后为湖南宪长，咸器重之。至是以钜夫荐充编修官。
李孟读其所撰《功臣列传》叹曰：“是书方可名史笔。若他人所为，直誊吏牍耳。”
</p><p>
癸未，以参知政事高昉为集贤学士。
</p><p>
三月，戊戌，真定、保定、河间民饥，给粮两月。
</p><p>
癸卯，暹罗入贡。
</p><p>
乙巳，以僧人作佛事，擅释狱囚，命中书审察。
</p><p>
戊寅，帝如上都。
</p><p>
巳酉，敕：“奸民宫其子为Yan宦，谋避徭役者，罪之。”
</p><p>
辛亥，命参知政事赵世延纳领国子学。
</p><p>
癸丑，中书平章察罕致仕。
</p><p>
察罕暮年居德安白云山别墅，以白云自号。尝入见，帝目逆之曰：“白云先生
来也！初以病请告，暨还朝，与李孟入谢，帝曰：“白云病愈耶？”顿首对曰：
“荷陛下哀矜，放归田里，不觉沉疴去体耳。”帝顾李孟曰：“知止不辱，今见其
人。”察罕天性孝友，田宅在河中者，悉分与诸昆弟，昆弟贫来归者，复分与田宅；
奴婢纵放为民者甚众。既致仕，优游八年，以寿终。
</p><p>
晋宁民侯喜儿昆弟五人，并坐法当死，帝叹曰：“一家不幸而有是事，其择情
轻者一人杖之，俾养父母，毋绝其祀。”
</p><p>
闰月，甲寅朔，敕减枢密知院冗员。
</p><p>
辛酉，罢咒僧月给俸。
</p><p>
遣人视大都至上都驻跸之地，有侵民田者，计亩给直。
</p><p>
丁丑，畿内饥，赈之。济宁等路陨霜杀桑果禾苗，归州饥，出粟平粜。
</p><p>
马八儿国来贡。
</p><p>
夏，四月，甲申朔，大宁路地震，有声如雷。
</p><p>
己酉，以特们德尔录军国重事，监修国史。
</p><p>
右丞相哈克繖言：“臣非世勋族姓，幸逢陛下为宰相，如丞相特们德尔练达政
体，且尝监修国史，请授之印，俾领翰林，国史院，军国重事，悉令议之。”帝然
其言，令启皇太后，与之印。
</p><p>
敕：“郡县官勤职者加赐币帛。”
</p><p>
立回回国子监。
</p><p>
帝以《资治通鉴》载前代兴亡治乱，命集贤学士呼图噜都尔密实及李孟择其切
要者译写以进。
</p><p>
五月，丁卯，赐李孟孝感县地二十八顷。
</p><p>
禁诸王支属径取分地租赋以扰民。
</p><p>
敕岭北行省瘗陈没遗骸。
</p><p>
戊寅，京兆为故儒臣许衡立鲁斋书院，降玺书旌之。
</p><p>
武陵县霖雨，水溢，溺死居民，漂没庐舍禾稼；肤施县大风雹，损禾并伤畜。
</p><p>
六月，戊子，敕：“内侍今后止授中官，勿畀文阶。”
</p><p>
置云南行省儒学提举司。
</p><p>
甲辰，敕：“诸王、戚里入觐者，宜趁夏时刍牧至上都，勿辄入京师，有事遣
使奏禀。”
</p><p>
赈衡州等路饥。
</p><p>
秋，七月，庚午，命中书省议复封赠。
</p><p>
赐晋王伊苏特穆尔部钞千锭。
</p><p>
诏开下蕃市舶之禁。
</p><p>
乙亥，会福院越制奏旨除官。敕：“自今举人，听中书可否以闻。”
</p><p>
浑河堤决，淹没民田，发廪赈之。
</p><p>
八月，戊了，帝至自上都。
</p><p>
癸卯，升太常寺为太常礼仪院，秩正二品。
</p><p>
丁未，冀宁、汴梁及武安、涉县地震，怀官民庐舍，死者三百馀人。
</p><p>
河南行省言：“黄河涸露，旧水泊污池，多为势家所据，骤遇泛溢，水无所归，
遂致为害。由此观之，非河犯人，人自犯之耳。拟差和水利都水监官与行省廉访司
同相视，可以疏辟堤障，未及泛溢，先加修治，用力少而成功多。又，汴梁路睢州
诸处，决破河口数十，内开封县小黄村计会月堤一道，都水分监修筑障水堤堰，所
拟不一，宜委官按验，从长讲议。”于是命太常丞郭奉政、前都水监丞边承务、都
水监卿多尔济等、上自河陰，下至陈州，与该州县官沿河相视。开封县小黄村河口，
测量比旧浅减六尺，陈留、通许、太康旧有蒲苇之地，后因闭塞西河、塔河诸水口，
以便种莳，故他处连年溃决。
</p><p>
各官议以为：“治水之道，惟当顺其性之自然。大河东北入海，历年既久，迁
徙不常，每岁泛溢，两岸时有冲决，强为闭塞，正及农忙，科椿梢，发丁夫，动至
数万，所费不可胜计。郡县嗷嗷，民不聊生。盖黄河善迁徙，惟宜顺下疏泄。今相
视上自河陰、下抵归德，经夏水涨，甚于常年，以小黄口分泄之故，并无冲决，此
其明验也。陈州最为低洼，濒河之地，今岁麦禾未收，民饥特甚，欲为拯救，奈下
流无可疏之处。若将小黄村河口闭塞，必移患邻郡，决上流南岸，则汴梁被害，决
下流北岸，则山东可忧，势难两全，当遗小就大。如免陈村差税，赈其饥民，陈留、
通许、太康县被灾之家，依例取勘赈恤。其小黄村河口，仍就通流外，当修筑月堤
并障水堤。”于是以汴梁路所辖州县河提，或已修治及当疏通与补筑者，条列奏上，
不果行。
</p><p>
九月，己巳，复以特们德尔为中书右丞相，哈克繖为左丞相。
</p><p>
特们德尔言：“比闻近侍隔越奏旨者众，倘非禁止，致治实难。请敕诸司，自
今中书政务，毋辄干预。又，往时富民往诸蕃商贩，率获厚利，商者益众，中国物
轻，蕃货反重。今请以江浙右丞曹立领其事，发舟十纲，给牒以往，归则征税如制，
私往者没其货。又，经用不给，苟不预为规画，必至愆误。臣等集诸老议，皆谓动
钞本则钞法愈虚，加赋税则毒流黎庶，增课额则比国初已倍五十矣；唯预买山东、
河间运司来岁盐引及各冶铁货，庶可以足今岁之用。又，江南田粮，往岁虽尝经理，
多未核实，可始自江浙以及江东、西，宜先事严限格，信罪赏，令田主手实顷亩状
入官，诸王、驸马、学校、寺观亦令如之。仍禁私匿民田，贵戚势家毋得沮挠。请
敕台臣协为以成，则国用足矣。”
</p><p>
罢陕西诸道行御史台。
</p><p>
冬，十月，乙未，敕：“吏人转官，止从七品，在选者降等注授。”
</p><p>
申饬内侍及诸司隔越中书奏请之禁，及下蕃商贩给牒征税，遣官括淮民所佃闲
田不输税者，从特们德尔请也。
</p><p>
庚戌，监察御史言：“请命枢密院设法教练士卒，应军官袭职者，试以武事而
后任之。”制可。
</p><p>
十一月，壬子，升司天台为司天监。秩正三品，赐银印。
</p><p>
戊辰，以通政院使萧拜珠为中书右丞。
</p><p>
癸酉，敕：“吏人贼行者黥其面。”
</p><p>
大宁路地震，有声如雷。
</p><p>
戊寅，特们德尔言：“比者僚属及六部诸臣，皆晚至早退，政务废弛。今后有
如此者，视其轻重杖责之。臣或自惰，亦令诸人陈奏。”帝曰：“如更不悛，即罢
不叙。”
</p><p>
以前中书右丞相图呼鲁知枢密院事。
</p><p>
诏检核浙西、江东、江西田税。章律言：“经理之法，世祖已行，但其间多欺
蔽。”遂遣章律等往三省行之，限民四十日以所有田自实于官。期限猝迫，贪刻用
事，富民黠吏，并缘为奸。枢密副使吴元珪言：“江南之平，几四十年，户有定籍，
田有定亩，今经理之法，务以增多为能，加之有司头会箕敛，元元困苦日甚，臣恐
变生不测，非国之福。”帝曰：“凡尔军士之田，悉遵旧制。”时有司以峻法相绳，
民多虚报以塞命。其后田税无所于征，民多逃窜流移者。汴梁路总管达哈言其弊于
朝，由是省民间虚粮二十二万。
</p><p>
十二月，辛卯，禁诸王、驸马、权势之人增价鬻盐。
</p><p>
壬辰，定官民车服制度。帝以市人靡丽相尚，僭礼费财，命中书省定其等第；
惟蒙古及集赛诸色人不禁，然亦不许服龙凤文。
</p><p>
己亥，敕中书省定议孔子五十三代孙当袭封衍圣公者以名闻。及元明善为礼部
尚书，正孔氏宗法，以宣圣五十四代孙思晦当袭封衍圣公，奏上，帝亲取孔氏谱牒
按之，曰：’以嫡应袭封者，思晦也。复奚疑！”特授中议大夫，袭封衍圣公，月
俸百缗，加至五百缗。
</p><p>
庚子，遣官浚扬州、淮安等处运河。
</p><p>
以翰林学士承旨李孟复为中书平章政事。
</p><p>
孟宇量弘朗，材略过人，三入中书，民间利害知无不言，引古证今，务归至当；
士无贵贱，苟有贤者，不进不止。朝廷赖之。
</p><p>
乙巳，敕经界诸卫屯田。
</p><p>
是岁，复以齐履谦为国子司业。
</p><p>
履谦酌旧制，立升斋积分之法，每季考其学行，以次第升。既升上斋，又必逾
再岁始与私试，词理俱优者一分，词平理优者为半分，岁终积至八分者为高等。礼
部、集贤岁选六人以贡，三年不通一经者，黜之。帝从其议，自是人人励志，多文
学之士。
</p><p>
特们德尔专政，一日，召刑曹官属问曰：“西僧讼某之罪，何以久弗治？”众
莫敢对。刑部侍郎曹伯启从容言曰：“事在赦前。”竟莫能夺其议。宛平尹盗官钱，
特们德尔欲并诛守者，伯户执不可，杖遣之。伯启，砀山人也。

</p><p>
◎延祐二年
</p><p>
春，正月，戊午，赈怀孟、卫辉饥。
</p><p>
丙寅，霖雨坏浑河堤堰，没民田，发卒补之。
</p><p>
禁民炼铁。
</p><p>
发卒浚，漷州漕河。
</p><p>
己巳，置大圣寿万安寺都总管府，秩正三品。
</p><p>
庚午，立行用库于江陰州。
</p><p>
敕以江南行台赃罚钞赈恤饥民。
</p><p>
乙亥，诏遣宣抚使分十二道问民疾苦，黜陟官吏，并给银印。
</p><p>
特们德尔言：“天下庶务虽统于中书，而旧制省臣亦分领之。请以钱帛、钞法、
刑名委平章李孟、左丞阿博哈雅、参政赵世延等领之；其粮储、选法、造作、驿传
委平章章律、右丞萧拜珠、参政曹从革等领之。”诏皆如所请。
</p><p>
禁南人典质妻子商贩为奴。
</p><p>
御史台言：“比年地震、水旱，民流、盗起，皆风宪顾忌，失于纠察，宰臣燮
理有所未至。或近侍蒙蔽，赏罚未当，或狱有冤滥，赋役繁重，以致乖和。宜与老
臣共议所由。”诏明言其事当行者以。
</p><p>
二月，己卯朔，会试进士，命中书平章政事李孟、礼部侍郎张养浩知贡举，吴
澄、杨刚中、元明善皆与焉，于是得人为多。进士诣谒，养浩皆不纳，但使人戒之
曰：“诸君子但思报效，奚劳谢为！”
</p><p>
癸巳，太白经天。
</p><p>
甲午，诏禁民转鬻养子。
</p><p>
壬寅，辰、沅洞蛮吴干道为寇，敕调兵捕之。
</p><p>
丙午，太白经天。
</p><p>
三月，乙卯，廷试进士，赐呼图克岱尔、张起严等五十六人及第、出身。分进
士为两榜，蒙古、色目人为右，汉人、南人为在左。第一名从六品，第二名以下及
第二甲皆七品，第三甲正八品。
</p><p>
庚午，帝率诸王、百官奉玉册、玉宝，加上皇太后尊号，蠲天下逋欠税课。
</p><p>
丁丑，以中书平章事章律为江浙行省平章政事。
</p><p>
章律以妻病，谒告归江南，夺民河渡地。御史杨多尔济劾之，故调外。多尔济
正色立朝，帝为改容。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86621.html' class='pagedaohang'>【上一篇】<i>:卷第一百九十九 【元纪十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86619.html' class='pagedaohang'>【下一篇】<i>：卷第一百九十七 【元纪十五】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>