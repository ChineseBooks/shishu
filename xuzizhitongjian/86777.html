<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第四十一 【宋纪四十一】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第四十一 【宋纪四十一】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86778.html' class='pagedaohang'>【上一篇】<i>:卷第四十二 【宋纪四十二】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86776.html' class='pagedaohang'>【下一篇】<i>：卷第四十 【宋纪四十】</i></a></span>
</ul>
<div class="articleContent" id="articleContent"> <p>
起强圉赤奋若八月，尽屠维单阏八月，凡二年有
奇。

</p><p>
○仁宗体天法道极功全德神文圣武睿哲明孝皇帝景祐四年（辽重熙六年）
</p><p>
八月，甲戌，出内藏库绢三十万，下河北路市籴军储。
</p><p>
越州水，赐被溺民家钱有差。
</p><p>
甲午，诏：“天下常平仓钱谷，自今三司及转运司无得借支。”
</p><p>
九月，丙寅，三司言：“东头供奉官钱逊奏信州铅山产石碌，可烹炼为铜。今
池、饶、江三州钱监并阙铜铸钱，请遣逊与本路转运使试验以闻。”从之。
</p><p>
丁卯，御迩英阁读《唐书》。以后读真宗所撰《正说》及进讲《春秋》，俱于
迩英阁。
</p><p>
冬，十月，癸巳，翰林学士李淑请班其父枢密直学士若谷下，诏从淑请。
</p><p>
乙未，同知枢密院事章得象言：“开封府进士章仲昌，臣乡里疏属，实无艺业，
近闻讼诉发解不公事，请牒归其家。”从之。时锁厅应举人特多，开封府投牒者至
数百，国子监及诸州不在焉。及山榜，而宰相陈尧佐之子博古为解元，参知政事韩
亿子孙四人皆无落者，故嘲谤群起。然殿中侍御史萧定谟与直集贤院韩琦、吴育、
王拱辰实司试事，非有所私也。
</p><p>
是月，辽主驻石宝冈。
</p><p>
十一月，己亥朔，准布贡于辽。
</p><p>
辛亥，辽以契丹行宫都部署萧惠为南院枢密使。
</p><p>
己未，出内藏库?绵五十万，下河北、陕西路市籴军储。
</p><p>
庚申，辽封皇子洪基为梁王。
</p><p>
癸亥，罢癸、莱买金场。
</p><p>
十二月，壬申，给真定府、潞州学田各五顷。仍诏自今须籓镇乃许立学，它州
勿听。
</p><p>
甲申，忻、代、并三州言地震，坏庐舍，覆压人畜，忻州尤甚，吏民死者万九
千七百馀人。自是河东地震连年不止，或地裂泉涌，或火出如黑沙状，一日四五震，
民皆露处。乙酉，命侍御史程戡往并、忻州体量安抚。
</p><p>
右司谏韩琦上疏曰：“乡者兴国寺双阁灾，延及开先祖殿，不逾数刻，但有遗
烬。复闻仰观垂象，或失经行。今北道数郡，继以地震。此女谒用事，臣下专政之
应也。又震在北，或者上天孜孜遣告，俾思边塞之为患乎？望自今严饬守臣，密修
兵备，审择才谋之帅，悉去懦弱之士，明军法以整骄怠之卒，丰廪实以增储偫之具。”
</p><p>
旬馀，琦复上疏曰：“近闻大庆殿及诸处各建道场，及分遣中使遍诣名山福地，
以致请祷，是未达寅畏之深旨也。臣窃以为祈祷之法，必彻乐减膳，修德理刑，下
诏以求谠言，侧身而避正殿，是以天意悦穆，转为福应。愿陛下法而行之。且大庆
殿者，国之路寝，朝之法宫，陛下非行大礼、被法服，则未尝临御，臣下非大朝会，
则不能一至于庭，岂容僧道继日累月喧杂于上，非所以正法度而尊威神也！望今后
凡有道场设醮之类，并于别所安置。”
</p><p>
给徐州学田五顷。
</p><p>
庚寅，以龙图阁学士张逸为枢密直学士，知益州。逸凡四至蜀，谙其民风。会
岁旱，逸使作堰，壅江水溉民田，自出公租减价以赈。民初饥，多杀耕牛食之，犯
者皆配关中。逸奏：“民杀牛以活将死之命，与盗杀者异；若不禁之，又将废穑事。
今岁小稔，请一切放还，复其业。”报可。
</p><p>
壬辰，徙知饶州范仲淹知润州，监筠州税余靖监泰州税，夷陵县令欧陽修为光
化军乾德县令，帝谕执政令移近故也。
</p><p>
先是京师地震，直史馆叶清臣上疏言：“顷仲淹、余靖等以言事被黜，天下齰
舌不敢议朝政，行将二年。愿陛下深自咎责，详延忠直敢言之士，庶几明威降鉴，
善应来集。”书奏数日，仲淹等皆得近徙。
</p><p>
仲淹既徙润州，谗者恐其复用，遽诬以事。语入，帝怒，亟命置之岭南。参知
政事程琳辨其不然，仲淹讫得免。自仲淹贬而朋党之论起，朝士牵连而出，语及仲
淹者皆指为党人；琳独为帝开说，帝意解，乃已。
</p><p>
辽以杨佶为忠顺军节度使。
</p><p>
赵元昊既悉有夏、银、绥、静、宥、灵、盐、会、胜、甘、凉、瓜、沙、肃，
而洪、定、威、怀、龙皆即归堡镇伪号州，仍居兴州，阻河，依贺兰山为固。是岁，
始大补伪官，以嵬名守全、张陟、杨廓、徐敏宗、张文显辈主谋议，钟鼎臣典文书，
成逋克、成赏都辈主兵马，野利仁荣主蕃学。置十八监军司，委酋豪分统其众。自
河北至卧啰娘山七万人，以备辽人；河南洪州、白豹、安盐州、罗落、天都、惟精
山五万人，以备环庆、镇戎、原州；左厢宥州路五万人，以备鄜延、麟府；右厢甘
州路三万人，以备西蕃、回纥；贺兰驻兵五万，灵州五万人，兴州、兴庆府七万人，
为镇守：总五十馀万。而苦战倚山讹，山讹者，横山羌，夏兵柔脆，不及也。选豪
族善弓马五千人迭直，伪号六班直，月给米二石。铁骑三千，分十部。发兵以银牌
召酋长，面受约束。创十六司于兴州，以总众务。

</p><p>
○仁宗体天法道极功全德神文圣武睿哲明孝皇帝宝元元年（辽重熙七年）
</p><p>
春，正月，辛丑，辽主如混同江。
</p><p>
癸卯，赵元昊请遣人供佛五台山，乞令使臣引护，并给馆券；从之。元昊实欲
窥河东道故也。
</p><p>
同知礼院宋祁上疏曰：“去年火焚兴国寺浮屠，延燔艺祖神御殿，已而盗坏宗
庙釦器者再，则神不昭格之意也。自昔灾异之发，远者十数年，近者三四年，随方
辄应，类无虚岁。而罪己之问不形于诏书，思患之谋不留于询逮，逾时越月，群下
默然。间者但引缁黄，晨斋夕呗，修不经之细祝，塞可惧之大变，人且未信，天胡
可欺！臣诚至愚，窃恐销伏之间未得为计也。伏望陛下普诏百执，各贡所怀，留神
省阅。”
</p><p>
甲辰，雷。麟、府州及陕西大雨雹。
</p><p>
丙午，以灾异屡见，下诏求直言，限半月内实封进纳。
</p><p>
庚戌，命翰林学士丁度等权知礼部贡举。
</p><p>
乙卯，大理评事、监在京店宅务苏舜钦诣匦通疏曰：“臣闻河东地大震，历旬
不止；孟春之初，雷电暴作。臣以为国家阙失，众臣莫敢为陛下言者，唯天丁宁以
告陛下。陛下果能霈发明诏，许群臣皆得献言，臣初闻之，踊跃欣忭！旬日间颇有
言事者，其间岂无切中时病？而未闻朝廷举行，是亦收虚言而不根实效也。窃见纲
纪堕败，政化阙失，其事甚众，不可概举，谨条大者二事以闻。
</p><p>
“一曰正心。心正则神明集而万条理。今民间传陛下比年稍迩俳优，燕乐逾节，
赐予过度。燕乐逾节则荡，赐予过度则侈；荡则政事不亲，侈则用度不足。臣窃观
国史，见祖宗日视朝，旰昃方罢，犹坐后苑门，有白事者，立得召对，委曲询访，
小善必纳。真宗末年不豫，始间日视朝。今陛下春秋鼎盛，实宵衣旰食求治之秋，
乃隔日御殿，此政事不亲也。又，府库匮竭，民鲜盖藏，诛敛科率，殆无虚日。三
司计度经费，二十倍于祖宗时，此用度不足也。望陛下修己以御人，洗心以鉴物，
勤听断，舍燕安，放弃优谐近习之纤人，亲近刚明鲠正之良士，因此灾变，以思永
图。
</p><p>
“二曰择贤。夫明主劳于求贤而逸于任使，然盈庭之士，不须尽择，在择一二
辅臣及御史谏官而已。昨王随自吏部侍郎、平章事超越十资，复为上相。此乃非常
之恩，必待非常之才，而随虚庸邪诌，非辅相器，降麻之后，物论沸腾，故疾缠其
身，灾仍于国。又，石中立顷在朝行，以诙谐自任，今处之近辅，物望甚轻，人情
所忽，盖近臣多非才者。陛下左右尚如此，天下官吏可知也。且张观为御史中丞，
高若讷为司谏，二人者皆登高第，颇以文词进，而温和柔懦，无刚直敢言之气。斯
皆执政引置，欲其缄默，不敢举其私，时有所言，则必暗相关说。故御史、谏官之
任，臣欲陛下亲择之，不令出执政门下。台谏官既得其人，则近臣不敢为过，乃驭
下之策也。
</p><p>
“臣以为陛下身既勤俭，辅弼、台谏又皆得人，则天下何忧不治，灾异何由而
生！惟陛下少留意焉！”
</p><p>
丙辰，以灾异，诏转运使、提点刑狱案所部吏以闻。
</p><p>
上封者言：“自变茶法，岁辇京师银绢易刍粟于河北，配扰居民，内虚府库，
外困商旅，非便。”丙寅，命权御史中丞张观、侍御史程戡、右司谏韩琦与三司别
议之。戡，陽翟人。
</p><p>
直史馆苏绅上疏曰：“星之丽天，犹万国之附王者。下之畔上，故星亦畔天。
今大异若此，得非任事之臣逾常分乎？朝廷事无大小，委之政府，至于黜陟之柄，
亦或得专。夫大臣平日宜辨论官才，使陛下周知在位之能否，及有除拟，可以随才
任用，使进擢之人知恩出于上，则威福不外分也。今则不然，每一官阙，但阅其履
历，附以比例，而陛下无复有所更。故竞进之徒，趋走权门，经营捷径，恩命未出
于上，而请托已行于下矣。祖宗时擢用要官，惟才是用，臣下莫得先知，故被擢之
人，咸思自厉。此无它，讲求有素而大权不在于下也。雷者，天之号令，今方春而
雷，天其或者欲陛下出号令以震动天下，宜及于早，而矫臣下舒缓之咎。凡朝廷事，
无巨细，无内外，取其先急者，悉关圣虑而振肃之，不可缓也。夫星变既有下畔上
之象，地震又有陰侵陽之证，天意恐陛下未悟也，更以震雷警之，欲陛下先事为备，
则患祸消而福祥至矣。”
</p><p>
直史馆叶清臣上疏曰：“陛下临朝渊默，垂拱仰成，事无大小，有议皆可。使
辅相之臣竭忠无私，皆如萧、曹、房、杜则可；一有不及，才或非伦，则误陛下事
多矣。今有一人进擢，则曰宰相某之亲旧也；一人罢黜，则曰宰相某之嫌隙也。由
是天下嚣然，不曰自陛下出而曰由宰相得，非臣陰之盛而易天地之序者乎？京房曰：
‘臣事虽正，专必震。’彼正而专犹且震，况专而不正，安得不溃陰陽之气而致天
地之变乎！此地震之所由至也。臣愿陛下用天之高明刚健，法太祖之英武肃果，太
宗之神睿聪察，先皇帝之精勤明哲，然后官人以材如周文，以法绳下如汉宣，招谏
迁善如唐文皇。若此，何惧后患之不消，福庆之不臻哉！”
</p><p>
校书郎张方平上七事：一曰密机事，二曰用威断，三曰广言路，四曰重图任，
五曰正有司，六曰信命令，七曰示戒惧。御史中丞张观亦言：“承平日久，政宽法
慢，用度渐侈，风俗渐薄，以致灾异。”因上四事：一曰知人，二曰严禁：三曰尚
质，四曰节用。
</p><p>
除并、代、忻州压死民家去年秋粮。
</p><p>
二月，戊辰朔，诏：“天下贡举人，自今止令逐州解头入见。”时举人群见，
进止多不如仪，而民有侯化隆、高惟志者，又辄阑入殿庭献封事，故有是诏。
</p><p>
庚午，诏自今日御前殿视事，用苏舜钦之言也。
</p><p>
甲戌，赐郓州学田五顷。
</p><p>
右司谏韩琦上疏言：“宰臣王随，登庸以来，众望不协，差除任性，褊躁伤体。
庙堂之上，不闻长材远略，仰益盛化，徒有延纳僧道，信奉巫祝之癖，贻诮中外。
而自宿疚之作，几涉周星，安卧私家，备礼求退。方天地有大灾变，陛下责躬问道
之际，曾未入见，而扶疾于中书视事，引擢亲旧，怡然自居。暨物议沸腾，则简其
拜礼，勉强入见，面求假告，都无省愧之心，固宠慢上，寡识不恭久咎，自古无有。
次则陈尧佐男述古，监左藏库，官不成资，未经三司保奏，而引界满酬奖之条，擢
任三门白波发运使，参知政事韩亿，初乞男综不以资叙回授兄纲，将朝廷要职从便
退换，如己家之物，紊乱纲纪，举朝非笑。此二事，陛下若忽而小人，因循不问，
彼必愈任威福，公行不善，更无畏矣。又，石中立本以艺文进，不能少有建明，但
滑稽谈笑之誉，为人所称；处翰墨之司，固当其职，若参决大政，诚非所长。况复
仍岁以来，灾异间作，则燮理之任，正当其责。而使陛下引咎求言，继日临朝，遍
责剌牧长吏各修其职，独政府之臣皆以为过不在己，泰然自处于皋、夔、稷、契之
右。臣僚欲广陛下之德，已颁前诏于天下，而罢立期限，则皆仰而不从，盖臣事专
而君道之弱明应矣。伏望出臣此疏，明示中书，委御史台于朝堂集百官会议，正其
是非，以塞群议。”帝嘉纳之。
</p><p>
乙亥，辽主自春州驻东川。
</p><p>
丁丑，高丽遣使贡于辽。
</p><p>
壬午，辽主幸五坊阅鹰鹘。
</p><p>
辽以翰林都林牙萧罕嘉努兼修国史，仍诏谕之曰：“文章之职，国之光华，非
才不用。以卿文学，为时大儒，是用授卿以翰林之职。朕之起居，悉以实录。”自
是日见亲信，罕嘉努知无不言，虽谐谑不忘规讽。
</p><p>
甲午安化蛮寇宜、融州。
</p><p>
三月，戊戌朔，宰臣王随罢为彰信节度使、同平章事，陈尧佐罢为淮康节度使、
同平章事、判郑州，韩亿罢为户部侍郎，石中立罢为户部侍郎、资政殿学士。
</p><p>
初，吕夷简罢，密荐随与尧佐二人为相，其意引援非才，居己下者用之，觊它
日帝或见思而复相己。及随与尧佐、亿、中立等议政，数忿争于中书。随寻属疾在
告，诏五日一朝，日赴中书视事，而尧佐复年高，事多不举，时有“中书翻为养病
坊”之语。会灾异仍见，琦论随等疏凡十上，尧佐亦先自援汉故事求策免，于是四
人者俱罢。
</p><p>
以判河南府张士逊为门下侍郎兼兵部尚书、平章事，户部侍郎、同知枢密院事
章得象以本官平章事，同知枢密院事王鬷、权知开封府李若谷并参知政事，权三司
使王博文、知永兴军陈执中并同知枢密院事。
</p><p>
初，韩琦数言执政非才，帝未即听。琦又言曰：“岂陛下择辅弼未得其人故邪？
若杜衍、宋道辅、胥偃、宋郊、范仲淹，众以为忠正之臣，可备进擢。不然，尝所
用者王曾、吕夷简、蔡齐、宋绶，亦人所属望，何不图任也？”帝惟听琦罢王随等，
更命士逊及得象为相。士逊犹以东宫旧恩，或言又夷简密荐之。得象入谢，帝谓曰：
“往者太后临朝，群臣邪正，朕皆默识；惟卿清忠无所附，且未尝有干请，今日用
卿，由此也。”
</p><p>
以知应天府夏辣为三司使，知制诰宋郊为翰林学士。帝初欲用郊同知枢密院事，
中书言故事无自知制诰除执政者，乃先召入翰林。左右知帝遇郊厚，行且大任矣。
学士李淑害其庞，欲以奇中之，言于帝曰：“宋，受命之号也。郊，交也。合姓名
言之为不祥。”帝弗为意。它日，以谕郊，因改名痒。
</p><p>
辽主幸皇太弟重元行帐。
</p><p>
己亥，发邵、澧、潭三州驻泊兵讨安化蛮。
</p><p>
壬寅，辽主如蒲河淀。
</p><p>
辛亥，夏国遣使贡于辽。
</p><p>
甲寅，御崇政殿，试礼部奏名进士，乙卯，试诸科。丙辰，试特奏名。旋赐进
士、诸科及第、出身七百二十四人，其特奏名被恩赐者又九百八十四人。琼林宴，
初赐《大学篇》。
</p><p>
先是，帝以开封所解锁厅进士陈博古等，嘲谤籍籍，密诏博古及韩亿子孙四人
并两家门下士范镇试卷皆勿考。镇，成都眉山人。考官奏镇静实有文，非附两家之
势而得者，乃听考而降其等级。镇，礼部奏名为第一。故事，礼部第一人赐第，未
有第二甲者，虽近下犹申之，吴育、欧陽修殿庭唱第过三人，亦抗声自陈。镇独默
然，至第七十九人，乃出拜，退就列，无一言，众以是称之。礼部第一人在第二甲
自镇始。初。薛奎知益州，还朝，与镇俱。或问奎入蜀所得，奎曰：“得一伟人，
当以文学名世也。”
</p><p>
辽主录囚。
</p><p>
夏，四月，庚午，诏：“天下毋得连用真宗皇帝籓邸旧名。”
</p><p>
癸酉，给事中、同知枢密事王博文卒。始，博文为三司使，言于帝曰：“臣且
死，不得复望两府之门。”因泣下。帝怜之。后数日，与陈执中并命。位枢密凡三
十六日。讣至，趣驾临奠，赠吏部侍郎。博文以吏事进，政务平恕，尝语诸子曰：
“吾平生决罪，至流刑，未尝不陰择善水土处。汝曹志之。”然治曹汭狱，希庄献
旨，纵罗崇勋傅致其罪，议者少之。
</p><p>
乙亥，以权御史中丞张观同知枢密院事。
</p><p>
帝初谕中书，候两府阙官则用宋庠。及王博文卒，中书以庠名进，帝曰：“观，
先朝状元，合先用。”盖谮者之说已行也。
</p><p>
赐河南府嵩陽书院田十顷。
</p><p>
己卯，辽主猎白马埚。甲申，射兔新淀井，旋猎于金山。
</p><p>
壬辰，除宜、融州夏税。
</p><p>
乙未，诏：“自今试举人，非国子监见行经书，毋得出题。”从翰林侍读学士
李淑请也。
</p><p>
五月，乙巳，录囚。
</p><p>
六月，乙亥，辽主御清凉殿试进士，赐邢彭年以下五十五人第。
</p><p>
戊寅，罢天下举念书童子。
</p><p>
帝留意农事，每以水旱为忧。甲申，诏天下诸州每旬上雨雪状，著为令。
</p><p>
戊子，权知司天少监杨惟德等言：“来岁己卯闰十二月，则庚辰岁正月朔日当
食，请移闰于庚辰岁，则日食在前正月之晦。”帝曰：“闰所以正天时而授民事，
其可曲避乎？”不许。
</p><p>
秋，七月，甲辰，辽主录囚。
</p><p>
己巳，准布部长朝于辽。
</p><p>
戊申，辽主如黑岭。
</p><p>
癸丑，赐襄州学田五顷。
</p><p>
丙辰，群臣表上尊号曰宝元体天法道钦文聪武圣神英睿孝德，帝不许。群臣五
上表，帝谓宰相张士逊曰：“唐穆宗云：‘强我懿号，不若使我为有道之君；加我
虚尊，不若处我于无过之地。’朕每爱斯言。”士逊请不已，乃诏削“英睿”二字
而受之。
</p><p>
右司谏韩琦言：“李照所造乐不合古法，今亲祀南郊，不可以荐，请复用太常
旧乐。”诏宋绶、晏殊同两制详定以闻。绶等言“新乐比旧乐下三律，众论以为无
所考据，愿如琦请。”诏从之。
</p><p>
壬戌，御崇政殿，策试贤良方正能直言极谏著作佐郎信都田况、大理评事张方
平、茂才异等丹陽邵亢。况所对入第四等，方平四等次，亢与宰相张士逊连姻，报
罢。
</p><p>
癸亥，策试武举人。八月，丙寅，试武举人骑射。
</p><p>
丁卯，复置淮南、江、浙、荆湖制置发运使。
</p><p>
镇国军节度使、驸马都尉李遵勖属疾，奏请纳禄，援唐韦嗣立故事求山林号，
诏不许。
</p><p>
遵勖?昷藉力学，王旦器之。天圣末，尝奏事殿中，帝起更衣，庄献屏左右问：
“比来外人有何言？”遵勖唯唯。太后固问，遵勖曰：“臣无它闻，但议者谓天子
既冠，太后宜还政。”太后曰：“我非恋此，帝年少，内侍多，尚恐未能制之耳。”
遵勖寻卒，赠中书令，谥和文。
</p><p>
九月，乙未，出左藏库锦绮绫罗一百万，下陕西路市籴军储。
</p><p>
丁未，辽主驻平淀。
</p><p>
己酉，鄜延路钤辖司言：“赵元昊从父山遇遣人来约降。”诏勿受。初，元昊
悉会诸豪，刺臂血和酒置髑髅中，共饮之，约先攻鹿阝延，自靖德、塞门、赤城路
三道并入；酋豪有谏者，辄杀之。山遇数止元昊，不听，畏诛，遂挈妻子来降，时
已被诏，知延州郭劝与钤辖河陽李渭遣山遇还，山遇不可，即命监押韩周执山遇等
送元昊，集骑射而杀之。时元昊自称乌珠已数年矣。元昊既杀山遇，遂谋僭号。
</p><p>
丁巳，进封齐国永寿保圣夫人许氏为魏国夫人。
</p><p>
冬，十月，甲子朔，辽主度辽河，旋驻白马淀。
</p><p>
丙寅，诏戒百官朋党。初，吕夷简逐范仲淹等，既逾年，夷简亦罢相，由是朋
党之论兴。士大夫为仲淹言者不已，于是内降答刂子曰：“向贬范仲淹，盖以密请
建立皇太弟姪，非但诋毁大臣。今中外臣僚屡有称荐仲淹者，事涉朋党，宜戒谕之。”
故复下此诏。
</p><p>
参知政事李若谷建言：“近岁风俗恶薄，专以朋党污善良。盖君子小人各有类，
今一以朋党目之，恐正臣无以自立。”帝然其言。
</p><p>
盐铁副使、工部郎中司马池、岁满当迁，中书进名，帝曰：“是固辞谏官者。”
遂命为天章阁待制，知河中府。
</p><p>
辛未，以左千牛卫将军宗实为左领军卫将军。
</p><p>
壬申，辽录囚。
</p><p>
甲戌，赵元昊筑坛受册，僭号大夏始文英武兴法建礼仁孝皇帝，改大庆二年为
天授礼法延祚元年。追谥其祖继迁曰神武皇帝，庙号太祖；父德明曰光圣皇帝，庙
号太宗。遣使奉表以僭号来告。
</p><p>
十一月，甲辰，诏广西路钤辖司趣宜、融州进兵讨安化蛮。初，官军与蛮战，
为蛮所败，钤辖张怀志等六人皆死。帝命洛苑使冯伸己知桂州兼广西钤辖。伸己道
江陵，未至，于是遣中使谕伸己速行。伸己日夜疾驰至宜州，缮器甲，训队伍，募
民发丁壮，转粮饷，由三路以进。伸己临军，单骑出陈，语酋豪曰：“朝廷抚汝曹
甚厚，何乃自取灭亡！汝听我言则生，不然，无噍类矣！”众蛮仰泣罗拜，曰：
“不图今日复见冯公也！”先是大中祥符末及天圣间，伸己尝再知宜州，蛮颇服其
威信，故云。明日，蛮渠顶投兵械万计，率众降军门，广西遂安。伸己，拯从子也。
</p><p>
乙巳，诏：“宜、融州民尝从军役者，免今夏税，运粮者免其半。”
</p><p>
戊申，朝享景灵宫。己酉，享太庙、奉慈庙。庚戌，祀天地于圜丘，大赦，改
元。百官上尊号。
</p><p>
戊午，郓州言资政殿大学士、左仆射王曾卒。辍视朝二日，赠侍中，谥文正。
曾姿质端厚，眉目如刻画，入朝，进止有常处。平居寡言，自奉廉约，人莫干以私。
前后辅政十年，其所进退士，人莫有知者。范仲淹尝以问曾，曾曰：“夫执政者恩
欲归己，怨使谁当？”仲淹服其言。先是有大星坠其寝，左右惊白之，曾曰：“后
一月当知。”及期，曾果卒。皇祐中，帝为篆其墓碑曰：“旌贤之碑”，后又改其
乡曰旌贤。大臣碑得赐篆自曾始。
</p><p>
十二月，癸亥朔，封宰臣张士逊为郢国公。加恩百官。
</p><p>
甲子，京师地震。
</p><p>
辽召善击鞠者数十人于东京，令与近臣角胜，辽主临观之。己巳，以皇太弟重
元判北南院枢密使事，北府宰相萨巴仍兼知东京留守事。命宰臣张俭守司空，宰臣
韩绍芳加侍中，以特里衮耶律玛陆为北院宣徽使，以耶律喜逊为南府宰相。
</p><p>
鄜延路都钤辖司言赵元昊反。辛未，徙环庆路副部署刘平为鄜延路副都部署。
癸酉，命三司使夏辣为奉宁节度使、知永兴军，知河南府范雍为振武节度使、知延
州。
</p><p>
甲戌，召龙图阁直学士、知兗州孔道辅为御史中丞。
</p><p>
诏：“陕西、河东沿边旧与元昊界互市处，皆禁绝之。”
</p><p>
丁丑，诏：“有能捕元昊所遣刺探事者，赏钱十万。”
</p><p>
乙酉，诏：“三司岁给嘉勒斯赉绫绢千匹、片茶千斤、散茶千五百斤。”
</p><p>
丁亥，辽主录囚，非故杀者减科。南面侍御壮古哩诈取女真贡物，罪应死，以
其有吏能，黥而流之。
</p><p>
加嘉勒斯赉保顺军节度使、邈川大首领。自西凉为李继迁所陷，巴勒结旧部往
往归嘉勒斯赉，回纥降者复数万。嘉勒斯赉居青唐，西有临谷城，通青海、高昌诸
国，南人皆趋之以贸易，由是富强。朝廷欲使背击元昊以披其势，因授节钺焉。

</p><p>
○仁宗体天法道极功全德神文圣武睿哲明孝皇帝宝元二年（辽重熙八年。己卯，
一零三九年）
</p><p>
春，正月，己酉，河陽言彰信节度使、同平章事王随卒。赠中书令，谥章惠，
后改文惠。
</p><p>
初，元昊遣使称伪官，抵延州，郭劝、李渭留其使，具奏：“元昊虽僭中国名
号，然阅其表函尚称臣，可渐以礼屈，愿与大臣熟议。”诏许使者赴京师。其表曰：
“臣祖宗本后魏帝赫连之旧国，拓跋之遗业也。远祖思恭，当唐季率兵拯难，受封
赐姓名。祖继迁，大举义旗，悉降诸部，收临河五镇，下沿境七州。父德明，嗣奉
世基，勉从朝命。而臣偶以狂斐，制小蕃文字，改大汉衣冠，革乐之五音为一音，
裁礼之九拜为三拜。衣冠既就，文字既行，礼乐既张，器用既备，吐蕃、达靼、张
掖、交河、莫不从服，军民屡请愿建邦家，是以受册即皇帝位。伏望陛下许以西郊
之地，册为南面之君，敢竭庸愚，常敦欢好。”
</p><p>
甲寅，知延州郭劝落职知齐州，鄜延钤辖兼知鄜州李渭降授尚食使、知汝州，
坐不察敌情也。
</p><p>
元昊使者将行，不肯受诏及赐物，枢密院议数日不决。王德用、陈执中欲执之，
盛度、张观不可。卒遣之，但却其献物，韩周复送至境上。
</p><p>
丁巳，辽禁朔州鬻羊于宋。
</p><p>
二月，庚午，许明州立学，仍给田五顷。
</p><p>
丙子，辽主驻长春河。
</p><p>
三月，壬寅，编修院与三司上历代天下户数。先是帝御迩英阁，读《正说·养
民篇》，见历代户口登耗之数，顾谓侍臣曰：“今天下民籍几何？”翰林侍读学士
梅询对曰：“先帝作《正说》，盖述前代帝王恭俭有节，则户口充羡；赋敛无度，
则版图衰减。五季生齿凋耗，太祖受命，太宗、真宗继圣承祧，休养百姓，今天下
户口之数，盖倍于前矣。”因诏三司及编修院检讨以闻；至是上之。
</p><p>
丙午，初，元昊反书闻，朝廷即议出兵，群臣争言小丑可即诛灭，右正言吴育
独建议：“元昊虽名籓臣，尺赋斗租不入县官，宜度外置之，示以不足责。且彼已
僭舆服，夸示奠豪，势必不能自削。宜授国初江南故事，稍易其名，可以顺抚。”
奏入，宰相张士逊笑曰：“人言吴正言心风，果然！”至是育复上奏，言宜坚壁清
野，挫剽急之锋，徐观其势而为之策；俱不报。
</p><p>
丁未，徙知润州范仲淹知越州。
</p><p>
庚戌，都官员外郎王素为侍御史，中丞孔道辅荐之。素，旦子也。
</p><p>
丙辰，许泉州立学，仍给田五顷。
</p><p>
魏国永寿保圣夫人许氏卒，辍视朝三日，追号肃成贤穆夫人，帝为制服发哀。
</p><p>
丁巳，铸“皇宋通宝”钱。
</p><p>
先时钱文皆曰元宝而冠以年号。及改号宝元，特命以“皇宋通宝”为文。
</p><p>
元昊为书及锦袍、银带投鄜延境上，以遗金明李士彬，且约以叛。候人得之，
诸将皆疑士彬，副都部署夏元亨独曰：“此间耳。士彬与羌世仇，若有私约，通赠
遗，岂使众知邪？”乃召士彬与饮，厚抚之，士彬感泣。不数日，果击贼，取首馘、
羊马自效。
</p><p>
诏权停贡举。
</p><p>
夏，四月，癸亥，封嘉勒斯赉妻为夫人，二子俱为团练使，各赐衣带、器币及
茶绢。时嘉勒斯赉父子猜阻，异居不相统属，朝廷欲兼抚之，故有是命。
</p><p>
乙丑，放宫人二百七十人。帝因谕宰臣张士逊等曰：“不独矜其幽闭，亦省掖
禁浮费。近复有邀驾献双生二女子，朕却而不受。”士逊曰：“诚盛德事也。”然
天圣末，士逊亦尝纳女口于宫中，为御史杨偕所弹云。
</p><p>
壬申，免昭州运粮死蛮寇者家徭二年，赋租一年。
</p><p>
辛巳，颍州言户部侍郎蔡齐卒。赠兵部尚书，谥文忠。齐方重有风采，自初仕，
未尝至权门。丁谓秉政，欲齐亲己，齐终不往。庞籍、杨僭、刘随、段少连皆齐所
荐，后多为名臣。
</p><p>
丁亥，募河东、陕西民入粟实边。
</p><p>
右司谏韩琦上言：“祖宗以来，躬决万条，凡于赏罚任使，必与两制大臣外朝
公议，或有内中批旨，皆出宸衷。自太后垂帘之日，始有假托皇亲，因缘女谒，或
于内中下表，或但口为奏求，是致侥幸日滋，赏罚倒置。唐之斜封，今之内降，蠹
坏纲纪，为害至深。乞特降诏谕，今后除诸宫宅皇族有己分事方许内中奏陈，自馀
戚里家及文武臣僚或有奏请事，并令进状，更不许内中奏陈，犯者重贬，则圣政无
私，朝规有叙矣。”五月，己亥，禁皇族及诸命妇、女冠、尼等非时入内。
</p><p>
癸卯，诏李若谷、任中师、韩琦与三司详定减省啊费，从贾昌朝之请也。
</p><p>
知枢密院事王德用，状貌雄毅，面黑，而颈以下白皙，人皆异之。其居第在泰
宁坊，直宫城北隅，开封府推官苏绅尝疏言：“德用宅枕乾冈，貌类艺祖。”帝匿
其疏不下。御史中丞孔道辅继言之，语与绅同，且谓德用得士心，不宜久典机密。
壬子，罢为武宁节度使，赴本镇。德用寻以居第献，诏隶芳林园，给其直。
</p><p>
以镇海节度使夏守赟知枢密院事。守赟时为真定府路都部署，召用之，既入见，
问西事，守赟言：“平时小塞屯兵马不及千馀，第可御草寇耳。若贼兵盛至，固守
不暇，安能出斗邪！宜并小塞兵马，共扼冲要，伺便邀击，可以成功。”帝深然之。
</p><p>
韩琦言：“今欲减省啊费，莫如自宫掖始。请令三司取入内内侍省并御药院、
内东门司先朝及今来赐予支费之目，比附酌中，皆从减省，无名者一切罢之。”诏：
“禁中支费，只令入内内侍省、御药院、内东门司同相度减省。其臣僚蝗予，即许
会问入内内侍省等处施行。”琦又言：“景德至景祐文书，有司必不备具，若俟取
索齐始议裁减。徒成淹久。但考今日调度，实浮费者，即可蠲省。如故将相、戚里
及权近之家，多占六军，耗费县官衣粮，有妨征役，在京者不啻数千人，若此类，
何必待旧日文书校邪！”诏从之。
</p><p>
癸丑，罢群牧制置使。寻复之。
</p><p>
六月，壬戌，诏：“自乘舆服御及宫掖所须，宜从简约；若吏兵禄赐，毋得辄
行裁减。”时论者或欲损吏兵俸赐，帝曰：“禄廪皆有定制，毋遽更变以摇人心。”
故降是诏。
</p><p>
丙寅，以左侍禁鲁经为閤门祗候。经使嘉勒斯赉，特擢之。先是遣经持诏谕嘉
勒斯赉，使击元昊以披其势，赐帛二万匹。嘉勒斯赉奉诏出兵四万五千向西谅，西
谅有备，嘉勒斯赉知不可攻，捕杀游逻数十人亟还，声言图再举，然卒不能也。初
议重贿嘉勒斯赉使击元昊，因以地与之，参知政事程琳曰：“使彼得地，是生一元
昊；不若用间，使二羌势不合，即中国之利也。”
</p><p>
戊辰，诏：“诸致仕官尝犯赃者，毋得推恩子孙。”
</p><p>
辛未，以殿前都虞候石元孙为鄜延路副都部署。元孙，守信孙。
</p><p>
壬申，以左千牛卫将军宗实为右千牛卫大将军，始自宫中出还第。
</p><p>
先是诏陕西安抚使庞籍谕旨知永兴军夏辣议西鄙事，丙子，辣言：“继迁一族，
本党项遗种，太平兴国中，竭内帑之财，罄关中之力，不能扑灭。真宗即位，惟戒
疆吏谨烽堠，严卒乘，此实真宗之远图也。然自灵武陷没，银、绥割弃以来，假朝
廷威灵，聚中原禄赐，略有河外，服属小蕃。德明、元昊，久相继袭，拓地千馀里，
积货数十年，较之继迁，势已相万。刍豢过饱，猖獗遽彰。
</p><p>
“议者莫不欲大行诛讨，然自昔兵家皆谋先胜而后战，即举无遗策。以继迁穷
蹙，比元昊富实，事势可知也；以先朝累胜之军，较当今关东之兵，勇怯可知也；
以兴国习战之帅，方沿边未试之将，工拙可知也；继迁逃伏平夏，元昊窟穴河外，
地势可知也。若分兵深入，则自赍粮糗，不能支久，须载刍粟，难于授送。师行贼
境，利于速战，进则贼避其锋，退则敌蹑其后，昼设奇伏，夜烧营栅，师老粮匮，
深可虞也。若穷其巢穴，须涉大河，即无长舟巨舰，则须浮囊挽绠。贼列寨河上，
以逸待劳，我师半渡，左右来击，未知何谋可以捍御。臣以为不较主客之利，不计
攻守之便，议追讨者，是为无策。
</p><p>
“事不先定，必有后忧。计上十策：一，教习强弩以为奇兵；二，羁縻属羌以
为籓篱；三，诏嘉勒斯赉父子并力破贼；四，度地形险易远近，寨栅多少，军士勇
怯，而增减屯兵；五，诏诸路互相应援；六，募土人为兵，号神虎、保捷，州各一
二千人，以代东兵；七，增置弓手、壮丁、猎户以备城守；八，并边小寨，毋积刍
粮，贼攻急则弃小寨入保大寨，以全兵力；九，关中民坐罪若过误者，许入粟赎罪，
铜一斤为粟五斗，以赡边计；十，损并边冗兵、冗官及减骑军以纾馈运。”当时颇
采用之。
</p><p>
壬午，诏削赵元昊官爵，除属籍，揭榜于边，募人禽元昊，若斩首献者，即以
为定难节度使。元昊界蕃、汉职员能率族归顺者，等第推恩。初，保忠但赐国姓，
而诏言除属籍，误也。
</p><p>
甲申，徙监泰州酒税务余靖知英州，监唐州酒税尹洙知长水县，乾德县令欧陽
修权武成军判官。
</p><p>
丙戌，诏河东安抚司移文告于辽，以元昊反已夺官除籍及沿边益兵之意。
</p><p>
秋，七月，知谏院韩琦，请自今双日止御后殿视事。帝问辅臣以故事，张士逊
曰：“唐五日一开延英，盖资闲燕以辅养圣神。”帝曰：“与夫宵衣旰食固不侔也。
前代帝王，靡不初勤政事而后失于逸豫，不可不戒也。”时帝感小疾，太医数进药，
故琦有是请，帝讫不从。
</p><p>
先是辽主幽太后于庆州，既改葬齐天后，群臣多劝辽主复迎，可得南朝岁聘之
利，不从。会辽主召僧，听讲《报恩经》，感悟。丁巳，辽主谒庆陵，致奠于望仙
殿，遂躬迎太后至显州，谒园陵，还京。太后见赵安仁，责之曰：“汝负万死，我
尝营救；不望汝报，何为离间我母子邪？”安仁无以答。
</p><p>
戊午，以知永兴军夏辣知泾州兼泾原、秦凤路沿边经略安抚使、泾原路马步军
都部署，知延州范雍兼鄜延、环庆路沿边经略安抚使、鄜延路马步军都部署。
</p><p>
八月，己巳，降武宁节度使王德用为右千牛卫上将军，知随州，仍特置判官一
员。初，德用既以孔道辅言罢和枢密院，而河东都转运使王沿又言德用尝令府州折
继宣市马。至是德用以马与券来上，乃市于商人，然犹用言者而再贬之。家人皆惶
恐，而德用举止言色如平时，但不接宾客而已。
</p><p>
西川自夏至秋不雨，民大饥。庚辰，命韩琦为益利路体量安抚使，西染院副使
王从益副之；蒋堂为梓夔路体量安抚使，左藏库副使夏元正副之。
</p><p>
初，帝用礼官议，祀高禖于郊，又以宋火德，制赤帝象于宫门中以祈皇子。已
而皇子生，辛巳，命参知政事王鬷以太牢报祠高禖。帝数举皇子，後皆不育。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86778.html' class='pagedaohang'>【上一篇】<i>:卷第四十二 【宋纪四十二】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86776.html' class='pagedaohang'>【下一篇】<i>：卷第四十 【宋纪四十】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>