<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第五十九 宋纪五十九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第五十九 宋纪五十九</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86760.html' class='pagedaohang'>【上一篇】<i>:卷第六十 【宋纪六十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86758.html' class='pagedaohang'>【下一篇】<i>：卷第五十八 【宋纪五十八】</i></a></span>
</ul>
<div class="articleContent" id="articleContent"> <p>
起上章困敦六月，尽重光赤奋若八月，凡一年有
奇。

</p><p>
○仁宗体天法道极功全德神语文圣武睿哲明孝皇帝嘉祐五年（辽清宁六年）
</p><p>
六月，戊午朔，辽以东北路女真详衮果嘉努为特里衮。
</p><p>
壬戌，辽遣使录囚。
</p><p>
乙丑，诏戒上封告讦人罪或言赦前事，及言事官弹劾小饼不关政体者。时殿中
侍御史吕诲言：“故事，台谏官许风闻言事者，盖欲广其采纳，以补朝廷阙失。比
来中外臣僚多告讦人罪，既非职分，实亦侵官；甚者诋斥平素之缺，暴扬暖昧之事，
刻薄之态，浸以成风，请惩革之。”故下是诏。
</p><p>
丙寅，命天章阁待制张掞同详定均税。
</p><p>
辽中京置国子监，命以时祭先圣、先师。
</p><p>
壬申，诏礼部贡院：“内外锁厅并亲戚举人，并同引试，解十分之一；如不及
十人，亦许解一名；四人以下送邻路聚试。”
</p><p>
乙亥，遣官分行天下，访宽恤民力事。
</p><p>
癸未，辽以随王耶律仁先复为北院大王。先是仁先尝为北院大王，有惠政，及
是民欢迎数百里，如见父母。
</p><p>
甲申，三司减省冗费所言：“比岁内人请俸倍多，乞酌天圣初嫔御以下人数，
著为定额。”从之。
</p><p>
秋，七月，辛卯，诏分京西为二路，以许、陈、郑、滑、孟、蔡、汝、颍、信
陽九州军隶北路，邓、襄、随、房、金、唐、均、郢、光化九州军隶南路；各置安
抚使，以许、邓二州守臣兼之，其河南府即不隶所部。
</p><p>
癸巳，邕州言交趾与甲洞蛮合兵寇边，都巡检宋士尧拒战，死之。诏发诸州兵
讨捕。
</p><p>
甲午，以天章阁待制、知谏院唐介知荆南，从介请也。敕过门下，知封驳事何
郯封还之，言：“介为谏官，有补朝廷，不当出外。”诏介复知谏院如故。
</p><p>
戊戌、翰林学士欧陽修等上所修《唐书》二百五十卷；刊修以编修官皆进秩或
加职，仍赐器币有差。
</p><p>
著作佐郎刘羲叟为崇文院检讨，未入谢，疽发背卒。羲叟强记多识，尤长于星
历数术，其言多验。
</p><p>
时生齿益蕃，田野加辟，独京西唐、邓间尚多旷土。唐州闲田尤多，或请徙户
实之，或请以卒屯田，或请废州为县，知州事、比部员外郎赵尚宽言：“土旷可益
垦辟，民稀可益招徠，而州不可废。”乃按图记，得召信臣故迹，益发卒，复三大
陂、一大渠，皆溉田万馀顷。又教民自为支渠数十，转相浸灌，而四方之民来者云
集。尚宽复请以荒田计口授之，及贷民官钱买牛。比三年，废田尽为膏腴，增户万
馀。监司上其状，三司使包拯亦以为言。丙午，诏留再任。
</p><p>
庚戌，诏曰：“朕乐与士大夫惇德明义，以先天下。而在位殊趋，弗率朕旨，
或为危言诡行，务以警众取誉，罔上而邀宠。论事之官，搜抉隐微，无忠恕长厚之
风；托迹于公，而原其本心，实以合党图私，甚可恶也！中书门下其采端实之士，
明进诸朝；察辩矫激巧伪者，加放黜焉。”御史中丞赵概言：“比年以来，搢绅之
论多险刻竞浮，宜行戒敕之。”故降是诏。
</p><p>
壬子，命翰林学士吴奎、户部副使吴中复、度支判官王安石、右正言王陶同相
度牧马利害以闻。时马政因循不举，言者以为当有更革也。
</p><p>
八月，丁巳朔，以观文殿学士、吏部侍郎程戡为宣徽南院使、判延州。殿中侍
御史吕诲言：“戡才微识暗、外厚中险，交结权贵，因缘进擢，徇私罔上，怙势作
威。况年逾七十，自当还政。近罢枢府，既以匪能；复委帅权，曷由胜任！且本朝
故事，宣徽使非戚勋未尝除拜，乞追寝戡恩命。”知杂御史范师道等相继论列，讫
不从。
</p><p>
以度支判官、金部员外郎薛向权陕西转运使兼制置解盐使。范祥既卒，故以向
代之。时西夏青盐盗贩甚贱，而官卖解盐价高，盐以故不售。向至，始减价以抑之。
盐池岁调畦夫数千种盐，而盐支十年未售，向奏损其数，当时便之。
</p><p>
甲子，以眉州进士苏洵为试校书郎。
</p><p>
洵年二十七，始发奋为学，举进士、茂才异等，不中，悉焚其常所为文，闭户
益读书，遂通《六经》、百家之说，下笔顷刻数千言。至和、嘉祐间，与其二子轼、
辙至京师。翰林学士欧陽修上其所著《权书》、《衡论》、《机策》二十二篇，宰
相韩琦善之。召试舍人院，以疾辞。本路转运使赵抃等荐其行义，修又言洵既不肯
就试，乞除一官，故有是命。
</p><p>
壬申，诏曰：“国初承五代之后，简编散落，三馆聚书才万卷。其后平定列国，
亦尝分遣使者，屡下诏令，访募异本，校定篇目，听政之暇，无废览观。然比开元，
遗逸尚众，宜加购赏，以广献书。中外士庶并许上馆阁阙书，每卷支绢一匹，五百
卷与文资官。”
</p><p>
相度牧马利害所吴奎等上言：“今陕西马价，多出解盐，三司所支银绢，许于
陕西转运使易钱。权转运副使薛向既掌解盐，陕西财赋，可悉委之移用，仍俾择空
地置监而孳养之。盖得西方不失其土性，一利也；因未尝耕垦之地，无伤于民，二
利也；因向之才，使久其任而经制之，三利也。”帝可其奏。甲申，命向专领本路
监牧及买马事，仍规度于原、渭州、德顺军置场；同州沙苑监、凤翔府牧地使臣，
并委向保荐以闻。
</p><p>
欧陽修言：“唐之牧地，西起陇右、金城、平凉、天水，外暨河曲之野，内则
岐、豳、泾、宁，东接银、夏，又东至于楼烦，以今考之，或陷没蕃戎，或已为民
田，皆不可复得。惟河东岚、石之间，荒山甚多，及汾河之侧，草地亦广，其间草
软水甘，最宜养牧，此乃唐楼烦监地也。迹而求之，则楼烦、元池、天池三监之地，
尚冀可得。臣往年奉使，尝行威胜以东及辽州、平定军，见其不耕之地甚多，而河
东一路，山川深峻，水草甚佳，地势高寒，必宜马性。又，京西路唐、汝之间，荒
地亦广。请下河东、京西转运使遣官审度，若可兴置监牧，则河北诸监寻可废罢。”
下其奏相度牧马所，奎等请如修奏。
</p><p>
乃诏选辟分诣河北、河南诸监，案牧地肥瘠顷亩，俟得实数，即遗官二人案视，
其陕西估马司，仍委向规度以闻。向乃上言：“秦州券马至京师，计所值并道路之
费，一马当钱数万。然所入止中杂支，于上等良马固不可得。请于原、渭州、德顺
军置场收市，以解盐交引募蕃商广售良马八千，三千给缘边军骑，五千人群牧司。”
诏从之。
</p><p>
乙酉，罢诸路同提点刑狱使臣，置江南东、西、荆湖南、北、广南东、西、福
建、成都、梓、利、夔路转运判官。先是同提点刑狱使臣或有窃公用银器及乐倡首
饰者，议者因言使臣多不习法令、民事，不可为监司，故罢之。十一路旧止一转运
使，至是各增置判官，以三年为一任。
</p><p>
九月，丁亥朔，起居舍人、知制诰刘敞为翰林侍读学士、知永兴军。初，台谏
劾敞行吕溱责官制词不直，又前议郭后祔庙，尝云“上之废后，虑在宗庙社稷，不
得不然”，是欲导人主废后也。章十数上，敞不自安。会永兴阙守，遂请行，诏从
之。
</p><p>
己丑，太白昼见。
</p><p>
丙申，命枢密直学士、右谏议大夫吕公弼同详定均税。
</p><p>
辛丑，诏：“齐、登、密、华、邠、耀、鄜、绛、润、婺、海、宿、饶、歙、
吉、建、汀、潮十八州并烦剧之地，自今令中书选人为知州；其知潮州，委本路转
运、提点刑狱司同保荐之。”
</p><p>
翰林侍讲学士、给事中杨安国卒，赠礼部侍郎。安国讲说，一以注疏为主。在
经筵二十七年，帝称其行义淳质，以比先朝崔遵度。
</p><p>
驸马都尉、安州观察使李玮与公主不协，而玮所生母又忤主意，主夜开皇城门
入诉禁中，玮惶恐自劾。庚戌，降玮为和州防御使，仍与外任。明日，免降官，止
罚铜三千斤。留京师。
</p><p>
癸丑，右正言王陶言：“汉光武出猎夜还，上东门候郅恽拒关不纳，光武从中
东门入；明日，赏郅恽而贬中东门候。魏武之子临淄侯植，开司马门昼出，魏武怒，
公车令坐死。今公主夜归，未辨真伪，辄便通奏，开门纳之，直彻禁中，略无机防，
其所历皇城、宫殿内外监门使臣，请并送劾开封府。”知谏院唐介、殿中待御史吕
诲等亦以为言，皆不报。
</p><p>
冬，十月，丙辰朔，诏：“自今因奏举改官及升差遣，其所举人各犯枉法自盗
而会赦不原者，举主亦毋得以赦论。”
</p><p>
庚申，诏：“兗国公主宅都监梁全一等并置远小处监当，梁怀吉配西京洒扫班。
自今勿置都监，别选内臣四人在宅句当，入位祗候并不得与驸马都尉接坐。”时台
谏官皆言主第内臣数多，且有不自谨者，帝不欲深究其罪，但贬逐之，因省员更制。
</p><p>
甲子，辽主驻藉丝淀。
</p><p>
十一月，丁亥，以均州防御使李珣为相州观察使，单州团练使刘永年为齐州防
御使。知制诰杨畋封还珣、永年词头，因言：“祖宗故事，郭进戍西山，董遵诲、
姚内斌守环、庆，与强寇对垒各十馀年，未尝转官移镇，重名器也。今珣等无尺寸
功，特以外戚故除之，恐非祖宗法。”不报，诏它舍人草制。而范镇言：“朝廷如
以杨畋之言为是，当罢珣等所迁官，傥以为非，乞复令畋命词。”不许。既而镇复
有论列，遂罢之。
</p><p>
戊子，录故陕西制置解盐使、度支员外郎范祥孙景为郊社斋郎；子太庙室长褒，
候服阕与堂除差遣。权三司使包拯言：“祥建议通陕西盐法，行之十年，岁减榷货
务缗钱四百万，其劳可录。”故有是命。
</p><p>
辛丑，枢密使、兵部尚书、同平章事宋痒，罢为河陽三城节度使、同平章事、
判郑州。殿中侍御史吕诲等论：“痒外宽内忌，近者李玮家事，猥陈均州缪例，欲
陷玮深罪，阿公主意；赖上明察，不行其言。且结交内臣王保宁，陰求援助；昨除
御药院供奉四人遥领团练使、刺史，保宁乃其一也。三班院吏授官，隔过年限，略
不惩诫。御前忠佐，年当拣退，乃复姑息。其徇私罔公率如此。”章凡四上，右司
谏赵抃亦论痒不才，诏从优礼罢之。以礼部侍郎、参知政事曾公亮依前官充枢密使。
枢密副使、右谏议大夫张曰、礼部侍郎孙抃并参知政事。翰林学士、礼部待郎、知
制诰、史馆修撰欧陽修，枢密直学士、右谏议大夫陈旭，御史中丞赵概，并为枢密
副使，仍以概为礼部侍郎。
</p><p>
诏：“自今臣僚之家，毋得陈乞御篆神道碑额。”
</p><p>
辛亥，以直秘阁、判度支句院司马光、度支判官、直集贤院王安石同修起居注。
光五辞而后受，安石终辞之。最后有旨，令閤门吏赍敕就三司授之，安石避于厕，
吏置敕于案而去，安石遣人追还之，上章至八九，乃受。
</p><p>
十二月，癸酉，太常礼院言：“自今文武臣僚薨卒，法当谥者，考功于未葬前
取索行状，移礼官考定。如其家葬速，集议不及，则许赐之。其有勋德，既葬未尝
请谥者，亦听取旨。”诏可。
</p><p>
戊寅，以枢密直学士吕公弼为龙图阁学士、知成都府。公弼初至，人疑其少威
断，会营卒犯法当杖，不肯受，曰：“宁请剑，不能受杖。”公弼再三谕之，不从，
乃曰：“杖，国法，不可不从；剑，汝所请，亦不汝违也。”命杖而复斩之。军中
肃然。
</p><p>
先是知永兴军刘敞朝辞日，言关中岁比不登，民多流移，请发仓赈之，又言均
田扰民，帝令于所部徐访利害以闻。及敞至永兴，即具奏：“孙琳在河中府，用方
田法打量均税，百姓惊骇，各恐增起租税。因此斫伐桑柘；赖转运使薛向在处张榜
告谕，方得暂止。又闻只打量万泉一县，近须一年乃毕；蒙减者则必欣喜，被增者
自然怨嗟，词诉狱讼，恐自此始。乞且召还孙琳，更俟丰岁，庶几灾伤之馀，不至
惊扰。”其后河中民果诉增减田税不平，凡数万户。欧陽修亦言：“均税之事，朝
廷只于见在税数量轻重均之，初不令其别生额外之数也。近闻卫州、通利军括出民
冒佃田土，不于见在管榷数内均减重者摊与冒佃户，却生立税数配之，此非朝廷之
意，而民所以喧诉也。欲望圣慈特赐指挥，令均税所只如朝廷本议，将实榷见在税
数量轻重均之；其馀生立税数及远年虚数，却与放免，及未均地分，并且罢均。”
</p><p>
己卯，苏茂州蛮寇邕州。
</p><p>
辛巳，补诸州父老百岁以上者十二人为州助教。
</p><p>
是岁，置三司推勘公事一人，以京朝官充，掌推勘诸部公事。

</p><p>
○仁宗体天法道极功全德神语文圣武睿哲明孝皇帝嘉祐六年（辽清宁七年）
</p><p>
春，正月，乙未，权御史中丞王畴言：“比岁两制臣僚不得与执政相见及台谏
官往还。议出一时，初无典故，当时论者即以为非。今执政与谏官已弛其禁，而台
官尚设科防。臣愚以为台官主于议论，以补天子之闻见，岂一二人能周知天下事乎？
两制侍从之臣，皆国之选，今偶或相见，交自为疑，非所以示朝廷之大体也。请自
今，两制亦许与台官相见。”从之。
</p><p>
戊申，降郢州防御使宗懿为信州团练使，宗懿葬其父濮安懿王，而自以本命日
不临穴故也。时任守忠护王葬事，凌蔑诸子，所馈遗近万缗，而心犹未厌。宗懿得
罪，守忠实为之。
</p><p>
庚戌，辽主如春州，以耶律伊逊知北院枢密使事。时驸马都尉萧呼敦同知北枢
密院，以位在伊逊下，意常怏怏。萧革之谮出萧阿喇也，时欲中伤之。西北路招讨
使萧珠泽，阿喇之从父昆弟也，为阿喇所爱，革嫉之。珠泽当受代赴阙，先尝借官
粟，留直而去，萧呼敦希革意发其事，欲以倾阿喇。辽主大怒，决珠泽以大杖，免
其官。呼敦，亦阿喇之从父昆弟也，呼敦又欲要权，岁时献遗珍玩畜产于革，二人
相爱过于兄弟。
</p><p>
二月，丁巳，诏：“宗室赐名授官者，须年及十五，方许转官。”
</p><p>
乙丑，诏曰：“如闻良民子弟或为人诱隶军籍，父母泣诉而不得还者，朕甚闵
之。自今有司审其所从来，隶籍百日内，父母诉官者，还之。”
</p><p>
丙寅，录系囚，降罪一等，徒以下释之。
</p><p>
戊辰，诏枢密院：“自今内殿崇班以上，须年二十方听受差遣。”
</p><p>
三月，癸巳，赐礼部进士掖人王俊民等一百三十九人及第，五十四人同出身；
诸科一百二人及第并同出身；特奏名进士、诸科四十三人同出身、诸州文学、长史。
</p><p>
己亥，富弼以母丧去位。庚子，罢大宴。时同知礼院晏成裕言：“君臣之义，
哀乐所同，请罢春宴，以表优恤大臣之意。”帝亟从其言，成裕，殊子，弼妻弟也。
议者或以为过云。
</p><p>
甲辰，诏翰林学士承旨宋祁遇直许一子主汤药，祁以羸疾请之也。
</p><p>
戊申，幸后苑赏花钓鱼，遂宴太清楼，出御制诗一章，命从臣属和以进。
</p><p>
诏：“周六庙在西京者，令有司以三品祭服一、四品祭服二及当用祭器给之。”
</p><p>
夏，四月，辛酉，以权三司使包拯为给事中、三司使。拯在三司，凡诸管库供
上物，旧皆科率外郡，积以困民。拯特置场和市，民得无扰。吏负钱帛多，缧系间
辄逃去，械其妻子者，类皆释之。
</p><p>
诏：“岭南官吏死于侬赋而其家流落未能自归者，所在给食护送还乡。”
</p><p>
庚午，以右正言王陶知卫州。时台谏共言陈旭不当为枢密副使，帝弗听。陶既
引疾在告，又先自乞罢，因许之。
</p><p>
辛未，辽禁吏民畜海东青鹘。
</p><p>
丙子，命大理寺丞郭固编校秘阁所藏兵书。先是置官编校书籍，而兵书与天文
为秘书，独不预，大臣或言固知兵法，即以命之。然兵书残缺者多，不能遍补也。
</p><p>
庚辰，以枢密副使、右谏议大夫陈旭为资政殿学士、知定州，三司使，、给事
中包拯为枢密副使。出礼部郎中、天章阁待制、知谏院唐介知洪州，右司谏赵抃知
虔州，兵部员外郎兼待御史知杂事范师道以本官知福州。殿中侍御史吕诲知江州。
</p><p>
旭始除枢密副使，或言旭陰结宦者史志聪、王世宁等，故有此命。介等交章论
列，且言：“旭顷为谏官，因张颜方事阿附贵戚，已不为清议所与。及知开封府，
尝贱市富民马，纳外弟甄昂于府舍，恣意请托。”帝以其章未旭，旭奏：“臣前任
言职，弹斥内臣，其桀黠用事如杨怀敏、何诚用、武继隆、刘恢辈，多坐黜逐，今
言者乃以此污臣。志聪臣不识面，世宁弟娶臣妻舅之孤女，久绝往来，若尝荐臣，
陛下必记其语。乞付吏辨劾。”遂家居求罢。帝手诏召出之，介等复阖门待罪，顷
之复出，如是者数四。帝顾谓辅臣曰：“凡除拜二府，朕岂容内臣预议邪！”而介
等言不已，故两罢之。欧陽修请召还介等，以劝守节敢言之士，不报。
</p><p>
初，诸路敦遣行义、文学之士赴京师者二十三人，其至者十六人，皆馆于太学，
即舍人院试论策。五月，丙戌，赐徐州颜复、润州焦千之、成都章禩、荆南乐京等
七人进士出身，四人同出身，馀悉授试校书郎。复，太初子：禩，察子也。时濮州
李植道卒，岳州顾立有期丧，越州吴孜等五人辞不就试，复等既推恩，亦以试将作
监主簿命之。
</p><p>
辽主清暑永安山。
</p><p>
丁酉，诏天章阁待制、知谏院吕景初同详定均税。
</p><p>
翰林学士承旨、工部尚书、知制诰、集贤殿修撰宋祁卒，赠刑部尚书。祁兄弟
皆以儒学显，而祁尤能为文章，善议论；清约庄重，不逮其兄，论者谓祁不至公辅
盖亦以此。祁自为遗奏，请早建储。又自为《左志》、《右志》及《治戒》以授其
子。其子遵《治戒》，不请谥；久之，张方平言祁法应得谥，谥曰景文。
</p><p>
己亥，马军副都指挥使、淮康节度使张茂实，落管军，知曹州。初，赵概为御
史中丞，言茂实不宜典宿卫，未听；及概为枢密副使，复言之。而言者又劾茂实贩
易公使所遣卒杀人于外，茂实因以老自请解兵权，始命出守。先是翰林侍读学士刘
敞尝奏言：“张茂实本周王乳母子，尝养宫中，故往年市人以狂言动茂实，颇骇物
听；近者韩绛又以谗说倾宰相，重摇人心。是一茂实之身，远则为小人所指目，近
则为群臣所疑惧。假令茂实其心如丹，必无它肠，亦未能家至户晓也。莫若解茂实
兵权，处以外郡，于茂实不失富贵，而朝廷得远嫌疑，策之善者也。昔王郎自称刘
子舆，卢芳自号刘文伯，因疑饰伪，未必皆有犯上之心，但流言驱扇，群情眩惑。
臣忝近列，方当远出，心之所疑，不敢不极论。乞以臣言密付执政商量。”久之，
茂实乃罢。
</p><p>
丙午，辽主谒庆陵。
</p><p>
庚戌，诏：“凡府号、官称犯父祖名而非嫌名及二名者，不以官品高下，并听
回避。”
</p><p>
录系囚，降罪一等，徒以下释之。分命官录三京系囚。
</p><p>
辛亥，辽杀东京留守陈王萧阿喇。阿喇以例来朝，辽主访群臣以时务，阿喇陈
利病，言甚激切。萧革伺辽主意不悦，因谮曰：“阿喇恃宠，有慢上之心，无人臣
之礼。”辽主大怒，命缢杀于殿下。皇太后营救不及，大恸曰：“阿喇何罪而遽见
杀！”辽主乃优加赙赠，赐葬乾陵之赤山。阿喇性忠果，晓世务，有经济才，议者
谓阿喇不死，后当无重元、伊逊之祸。
</p><p>
萧呼敦既自结于萧革，藉以鬻权。其族弟迪里荐萧呼都于呼敦，呼敦见其辩给
壮勇，倾心交结，每遇休沐，言论终日。呼敦乘间为辽主言呼都及迪里可用，辽主
以迪里为旗鼓伊喇详衮，以呼都为宿直官。及革扌冓陷阿喇，呼都陰为之助，时人
丑之。
</p><p>
六月，壬子朔，日有食之。
</p><p>
初、司天言当食六分之半，是日未初，从西食四分而陰云雷电，顷之雨，浑仪
所言不为灾。权御史中丞王畴言：“顷岁日食于正陽之月，方食时实亦陰晦，然于
云气之间尚有见者，固不得同不食。当时有司乃称食不及分，而宰臣集班表贺，甚
失陛下祗畏奉天之意。恐今有司或援近例乞班贺者，臣故先事而言也。”同判尚书
礼部司马光言：“日之所照至远，云之所蔽至狭，虽京师不见，四方必有见者。此
乃天戒至深，不可不察。食不满分者，乃历官术数之不精，当治其罪，亦非所宜贺
也。”于是诏百官毋得称贺。
</p><p>
庚申，赐草泽建安章友直银绢。友直篆国子监《石经》成，除试将作监主簿，
辞不就，因有是赐。友直，得象之族也。得象为宰相，尝欲官之，友直谢去，终身
不仕。
</p><p>
甲子，辽以萧玛噜为顺义军节度使。
</p><p>
乙丑，太白昼见。
</p><p>
丁卯，辽主如弘义、永兴、崇德三宫致祭，射柳，赏赉有差。戊辰，行再生礼，
复命群臣分朋射柳。
</p><p>
壬申，岁星昼见。
</p><p>
甲戌，起复富弼为礼部尚书、平章事、昭文馆大学士、监修国史，弼辞不拜。
故事，执政遇丧皆起复，弼谓金革变礼，不可用于平世。帝五遣使起之，卒不从命。
</p><p>
丙子，以司马光知谏院，入对。
</p><p>
丁丑，命翰林学士吴奎、王珪同详定茶法。
</p><p>
辽以楚王尼噜古知南院枢密使事。
</p><p>
戊寅，以度支判官、直集贤院、同修起居注王安石知制诰。
</p><p>
初，安石辞修起居注，既得请，又申命之，安石复辞至七八乃受：及迁知制诰，
自是遂不复辞官矣。时有诏，今后舍人院不得申请除改文字。安石曰：“审如是，
则舍人不得复行其职，而一听大臣所为，自非执政大臣欲倾侧而为私，则立法不当
如此。今大臣之弱者则不敢为陛下守法，强者则挟上旨以造令，谏官、御史无敢忤
其意者，臣实惧焉。”安石由是与执政忤。
</p><p>
秋，七月，壬午朔，光禄寺丞、知长州县夏噩，坐私贷民钱，特勒停。噩中制
科，本路提点刑狱王道古恶其轻傲，捃其事而废之。
</p><p>
乙酉，泗州淮水溢。
</p><p>
丙戌，诏：“淮南、江、浙水灾，差官体量蠲税。”
</p><p>
丁亥，权御史中臣王畴言：“比年中外臣僚，或因较量差遣，或因辩论身计，
或因进以干誉，或因罪而觊免，肆为妄谈，辄形奏章。其间求放归田里者有之，乞
别自营生者有之，岁未至而愿致仕者有之，苟辞禄而请归农者有之，皆心语相违，
情实交戾。请自今，有如向所陈者，并许弹奏施行。又，国家开广言路，任用台谏
官。比年士大夫乃有险徼之人，挟己憎爱，依其形势，以造浮说，奔走台谏之门，
鼓扇风波之论，幸言者得以上达。推原其情，本非公正，止于陰借权力，取快私意。
当言之人，率务举职，既所传耳目稍异，则岂敢遂无论列！万有一爱憎不中之论，
荧惑紊挠人主之聪明，岂不为听断之累哉！望晓厉士大夫，庶几偷薄帮心，以清朝
路。又，台谏有白事于朝而更以状干台司者，推原其情，盖欲当任者为言而助之尔。
臣以为事有曲直，法有轻重，朝廷以至公待天下，固不俟言者助之也。请自今，臣
僚如以公事奏朝廷，不俟施行而辄申御史台者，许弹奏以闻。”帝嘉纳之。
</p><p>
戊子，录昭宪皇太后、孝明、孝惠、孝章、淑德皇后家子孙，进秩授官者十有
九人。先是集贤校理同修起居注江休复言：“朝廷初行祫享之礼，而昭宪太后躬育
祖宗，其后裔多流落民间，宜思所以推恩者。”于是并四后家子孙皆录之。寻复赐
昭宪太后家信陵坊第一区。
</p><p>
诏中书、枢密院：“累年未修《时政记》，自今随月撰进。”
</p><p>
壬辰，命同知谏院司马光同详定均税。光既立条约，下诸路监司旋行。又言：
“国家立事，当先使赏罚明，然后事无不成。职方员外郎秦植，前通判德州，均五
县税，皆得平允，并无词诉。若遇庸愚之人烦扰败事者。同归常调，一无殿最，则
能吏解体，必无成功。伏望察其勤瘁，优加酬奖，并其馀均税官吏，随其功过，量
行惩劝，则后来无不尽力矣。”
</p><p>
癸巳，诏曰：“台谏为朕耳目之官，而事有不能周知，固将博问朝士大夫以广
听察。乃有险诐之人，因缘憎嫉，依倚形势，兴造飞语以中伤善良，殆非忠厚之行
也。中书门下其为朕申儆百工，务敦行实；循而弗改，当重黜焉。”从御史中丞王
畴所请也。
</p><p>
甲午，出内藏库绢二十万匹，下河北助籴军储。
</p><p>
壬寅，同知谏院司马光以三札子上殿。其一论君德曰：“臣窃惟人君大德有三：
曰仁，曰明，曰武。陛下天性慈惠，子育元元，虽古圣王之仁，殆无以过。然自践
祚垂四十年，而纪纲犹有亏缺，穷民犹有怨叹，意者群臣不肖，不能宣扬圣化；将
陛下于三德亦有所未尽欤？伏见陛下推心御物，端拱渊默，群臣各以其事有所疏奏，
陛下不复询访利害，考察得失，一皆可之。诚使左右前后股肱耳目之臣皆忠实正人
则善矣；或有一奸邪在焉，岂可不为之寒心哉！伏望陛下以天性之至仁，廓日月之
融光，以奋乾断，俾善无不录，恶无不诛。”
</p><p>
其二论御臣曰：“臣闻致治之道，一曰任官，二曰信赏，三曰必罚。窃见国家
所以御臣之道，累日月以进秩，循资涂而授任。苟日月积久，则不择其人之贤愚而
置高位；资涂相值，则不问其人之能否而居重职。远者三年，近者数月，辄已易去，
而望职事之修，功业之成，必不可得也。其失在于采名下采实，诛文不诛意。夫以
名行赏，则天下饰名以求功；以文行罚，则天下巧文以逃罪。诚能博选在位之士，
量能施职，有功则增秩加赏而勿徙其官，无功则降黜废弃而更求能者，有罪则流窜
刑诛而勿加宽贷，如是而朝廷不尊，万事不治者，未之有也。”
</p><p>
其三论拣军曰：“养兵之术，务精不务多。今所选之兵，升其军分，增其粮赐，
是宜咸戴上恩，人人喜悦；而窃闻京城之内，被选之人，往往咨嗟悲怨，父子相泣。
况于外方兵士，远去乡里，诀别亲戚，其为愁苦，不言可知。使中外人情皇皇如此，
岂惟久远之害，亦不可不以近切之忧为万一之虑也。伏乞自后每遇大段招拣兵士，
须令两府臣僚国共商量，度财用丰耗及事之缓急，若须至招拣，方得闻奏施行。”
</p><p>
八月，己未，马军副都指挥使、武胜留后王凯卒。车驾临奠，赠彰武节度使，
谥庄恪。凯治军有纪律，善抚循士卒，平居与均饮食；至临阵援枹鼓，毅然不少假。
故士卒畏信，战无不力。
</p><p>
庚申，诏三馆、秘阁校《宋》、《齐》、《梁》、《陈》、《后魏》、《后周》、
《北齐》七史书，有不完者访求之。
</p><p>
乙丑，左侍禁、雄、霸等路走马承受林伸言：“国朝上世陵寝在保州保塞县东，
犹有天子巷、御城庄存焉，其地颇为塘水所坏，乞下本处时加修筑。”从之。
</p><p>
司马光言：“今国家三年一郊，未尝无赦，每岁盛夏，皆有疏决，猾吏贪纵，
大为奸利。悍民暴横，侵侮善良，百千之中，败无一二；幸而发露，率皆亡匿，不
过三岁，必遇赦降，则晏然自出，复为平人。使愿悫之民愤悒惴恐，凶狡之群志满
气扬，岂劝善沮恶之意哉！且疏决之名，本行于盛暑之际，死罪以下，皆递降一等；
近年或至再三，自徒以下，一切赦之。今岁疏决之令已再行矣，此所以使百职堕慢，
奸邪瓷睢者也。今纵未能尽帮前弊，伏望下中书，今后每岁疏决不过一次，或早或
晚，使外人不可豫期，其徒罪仍依旧降从杖；或遇亲祀南郊之负，更不疏决，永为
定制，庶几为恶之人有所戒惧。”
</p><p>
丁卯，司马光进五规：一曰保业，二曰惜时，三曰远谋，四曰重微，五曰务实。
</p><p>
乙亥，御崇政殿，策试贤良方正能直言极谏著作佐郎王介、福昌县主簿苏轼、
渑池县主簿苏辙。轼所对入第三等，介第四等，辙第四等次。以轼为大理评事、签
署凤翔府判官事；介为秘书丞、知静海县；辙为商州军事推官。
</p><p>
时辙对语切直，其略曰：“自朔方解兵，陛下弃置忧惧之心二十年矣。古之圣
人，无事则深忧，有事则不惧。夫无事而深忧者，所以为有事之不惧也。今陛下无
事则不忧，有事则大惧，臣以为失其宜矣。臣闻近岁以来，宫中贵姬，至以千数，
坐朝不闻谘谟，便殿无所顾问，女宠害之，内则伐性伤和，外则蠹国败政，陛下无
谓好色于内不害外事也。今海内穷困，生民怨苦，而宫中赐予无艺，所欲则给，大
臣不敢谏，司会不敢争。国家内有养士、养兵之费，外有契丹、西夏之奉，陛下又
自为一阱以耗其遗馀，臣恐陛下以此得谤而民心不归也！”
</p><p>
策入，谏官司马光第以三等，翰林学士范镇难之，欲降其等，蔡襄曰：“吾三
司使也，司会之名，吾愧之而不敢怨。”惟胡宿以为策不对所问，而引唐穆宗、恭
宗以况盛世，非所宜言，力请黜之。光言是策于同科三人中独有爱君忧国之心，不
可不收，而执政亦以为当黜。帝曰：“求直言而以直弃之，天下其谓我何！”乃收
入第四等次。及除官，知制诰王安石疑辙右宰相，专攻人主，比之谷永，不肯为词，
韩琦笑曰：“彼策谓宰相不足用，欲得娄师德、郝处俊而用之，尚以谷永疑之乎！”
改命沈遘，乃为之词。已而谏官杨畋见帝曰：“苏辙，臣所荐也。陛下赦其狂而收
之，此盛德事，乞宣付史馆。”帝悦，从之。介，衢州人。
</p><p>
于是司马光复与同列上疏言：“今岁灾异屡臻，民多菜色，此正陛下侧身克己
之时。而道路流言，陛下近日宫中燕饮，微为过差，赏赉之费，动以万计，耗散府
库，调敛细民。况酒之为物，乱性败德，禹、汤所禁，周公所戒，殆非所以承天忧
民、辅养圣躬之道也。陛下恭俭之德，彰信兆民，议者皆以为后宫奢纵，务相夸尚，
左右近臣，利于赏赉，陛下重违其请，屈意从之。夫天以刚健为德，君以正固为事，
奈何徇后宫左右之欲，上忽天戒，下忘民病，中不为宗庙社稷深自重惜！伏望悉罢
宴饮，后宫妃嫔，进见有时，乃可以解皇天谴告之威，慰元元穷困之望，保受命无
疆之休。”帝嘉纳之。
</p><p>
丙子，诏龙图阁直学士杨畋，于三司取天下凡课利场务五年并增亏者，限一月
别立新额。时场务岁课多亏，惟逐时科校主典，而三司终不为减旧额，故帝欲特行
之。
</p><p>
丁丑，诏曰：“考绩之次序，比令有司详议厥制，条奏来上，询谋悉同。咨尔
在位，其各悉力一心，务祗新书，以称朕至诚怛恻之意。今考校转运使、副、提点
刑狱，课绩院以所定条目施行。”
</p><p>
戊寅，诏曰：“今吏多失职，不称所以为民之意，殆以不得久于其官故也。盖
智能才力之士，虽有兴利除害禁奸劝善之意，非假以岁月，则其吏民亦且偷而不为
之用，欲终厥功，其路无由。自今知州、军、监、知县、县令有清白不扰而实惠及
民者，令本路监司保荐再任，政迹尤异，当加奖擢。”
</p><p>
闰月，乙酉，复以成都府为剑南西川节度。
</p><p>
庚子，平章事、集贤殿大学士韩琦加昭文馆大学士、监修国史，枢密使、礼部
侍郎曾公亮为吏部侍郎、平章事、集贤殿大学士，右谏议大夫、参知政事张曰为工
部侍郎充枢密使。
</p><p>
帝既许富弼终丧，乃迁琦首相。或谓琦曰：“富公服除，当还旧物，独不可辞
昭文以待富公邪？”琦曰：“此位安可长保！比富公服除，琦在何所！若辞昭文以
待富公，是琦欲保此位也，使琦何辞以白上？”闻者亦是琦言。
</p><p>
辛丑，以左司郎中、知制诰、史馆修撰胡宿为左谏议大夫、枢密副使。宿谨静，
尤顾惜大体。群臣方建利害，多更张庶事以革弊，宿独曰：“变法古人所难，不务
守祖宗成法而徒纷纷，无益于治也。”
</p><p>
乙巳，诏给前宰相富弼月俸之半，弼固辞不受。
</p><p>
丁未，谏官司马光奏：“臣昔通判并州，曾三上章乞早定继嗣。是时臣疏远在
外，犹不敢隐忠爱死；况今日侍陛下左右，官以谏诤为名。窃惟国家至大至急之务，
莫先于此，若舍而不言，是臣怀奸以事陛下，罪不容醢。伏望陛下少加省察。”光
既具答刂子，复面请之。帝时简默不言，虽执政奏事，首肯而已。及闻光言，沉思
良久，曰：“得非欲选宗室为继嗣者乎？此忠臣之言，但人不敢及尔。”光曰：
“臣言此自谓必死，不意陛下开纳。”帝曰：“此何害！迸今皆有之。”因令光以
所言付中书。光曰：“不可，愿陛下自以意谕宰相。”是日，光复言江、淮盐事，
诣中书白之。宰相韩琦问光：“今日复何所言？”光默计此大事，不可不使琦知，
思所以广上意者，即曰：“所言宗庙社稷大计也。”琦喻意，不复言。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86760.html' class='pagedaohang'>【上一篇】<i>:卷第六十 【宋纪六十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86758.html' class='pagedaohang'>【下一篇】<i>：卷第五十八 【宋纪五十八】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>