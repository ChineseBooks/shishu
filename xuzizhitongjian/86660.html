<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百五十八 【宋纪一百五十八】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百五十八 【宋纪一百五十八】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86661.html' class='pagedaohang'>【上一篇】<i>:卷第一百五十九 【宋纪一百五十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86659.html' class='pagedaohang'>【下一篇】<i>：卷第一百五十七 【宋纪一百五十七】</i></a></span>
</ul>
<div class="articleContent" id="articleContent"> <p>
起强圉单阏正月，尽屠维大荒落十二月，
凡三年。

</p><p>
○宁宗法天备道纯德茂功仁文哲武圣睿恭孝皇帝开禧三年（金泰和七年，蒙古
太祖二年）
</p><p>
春，正月，丁丑朔，两淮宣抚使邱崈罢。己卯，命知枢密院张岩督视江淮军马。
</p><p>
时金已有和意，崈上疏请移书金帅以成前议，且言金人既指韩侂胄为元谋，若
移书，宜暂免系衔。侂胄大怒，以岩代崈。李壁力争，言崈素有人望，侂胄变色曰：
“今天下独有一邱崈耶？”
</p><p>
金完颜匡进攻襄陽。先是匡进所掠女子百人。金主方喜于吴曦之降，赐匡诏曰：
“陕西一面，虽下四州，吴曦之降，朕所经略。自大军出境，惟卿所部众力为多。
今南伐之事，责成卿等，区区俘获，不足羡慕。彼恃汉水以为险阻，棰马而渡，如
涉坦途，荆楚削平，不为难事。虽天佑助，亦卿筹画之效也。益宏远图，以副朕意。”
匡得诏，遂进师，旋遣完颜福海败宋援兵于白石峪。
</p><p>
戊寅，金敕宰臣举材干官。
</p><p>
庚辰，以陈自强兼枢密使。
</p><p>
癸未，金人破阶州。
</p><p>
乙酉，金赠故寿州军士魏全官，赐钱百万。初，李爽围寿州，刺史徒单曦募人
往斫营，全在选中，为爽兵所执。爽谓全曰：“若为我骂金主，免若死。”全至城
下，反骂宋主，爽乃杀之。
</p><p>
戊子，金主召完颜纲赴中都，旋以为陕西宣抚副使，还军中。
</p><p>
辛卯，吴曦招通判光元府权大安军事杨震仲，震仲不屈，饮药死。
</p><p>
甲午，吴曦遣将利吉引金兵入凤州，以四郡付之，表铁山为界。曦即兴州为行
宫，改元，置百官，使人告其伯母赵氏。赵怒，绝之。叔母刘日夜号泣，骂不绝口。
曦又遣董镇至成都治宫殿，分其所统兵十万为统帅，遣禄祁等戍万州，泛舟下嘉陵
江，声言约金人夹攻襄陽。下黄榜于成都、潼川、利州、夔州四路，以兴州为兴德
府，召随军转运使安丙为丞相长史，权行都省事。
</p><p>
吴晛为曦谋，宜收用蜀名士以系民心。于是陈咸自髡其发，史次秦自瞽其目，
李道传、邓性甫、杨泰之悉弃官去。
</p><p>
吴曦所遣使郭澄等将归蜀，金主谕之曰：“汝主效顺，以全蜀归附，朕甚嘉之。
然立国日浅，恐宋兵侵轶，人心不安，凡有当行事，已委完颜纲移文计议。”旋以
同知临洮府事珠赫麑湽勒齐为曦封册使，谕之曰：“卿以边面宣力，加之读书，
蜀人识卿威名，勿以财贿动心，失大国体。”
</p><p>
金布萨揆有疾，丙申，命左丞相崇浩兼都元帅，行省于南京，以代之。
</p><p>
金主既杀其叔永蹈、永中，久颇悔之，尝以密札赐张行简曰：“朕念镐、郑二
王，误干天常，自贻伊戚，藁葬效野，多历年所，朕甚悼焉。欲追复前爵，备礼改
葬，卿可详阅故事以闻。”行简乃具汉淮南厉王长、楚王英、唐隐太子建成、巢刺
王元吉、谯王重福故事，并草诏以进。时永中已改葬，二月，丁巳，金主命复镐王
永中、郑王永蹈爵，谥永中曰厉，其子瑜等仍禁锢。以周王永济子璪为郑王後。
</p><p>
己未，程松罢。以杨辅为四川制置使，吴曦逐之。
</p><p>
初，辅知成都，常言吴曦必反。帝意辅能诛曦，乃密诏授辅制置使，许以便宜
从事。青城山道人安世道献书于辅曰：“世道虽方外人，而大人先生亦尝发以入道
之门。窃以为公初得曦檄，即当还书，诵其家世，激以忠孝，聚官属军民，素服号
恸，因而散金发粟，彭集忠义，闭剑门，檄夔、梓，兴仗义之师，以顺讨逆。而士
大夫皆酒缸饭囊，不明大义，尚云少屈以保生灵，何其不知轻重如此！此非曦一人
之叛，乃举蜀士大夫之叛也。且曦虽叛逆，犹有所忌，未敢建正朔，杀士大夫，尚
以虚文见招，亦以公之与否卜民之从违也。今悠悠不决，徒为妇人女子之悲，远近
失望。区区行年五十二矣，古人言：‘可以生而生，福也；可以死而死，亦福也；’
决不忍污面戴天，同为叛民也。”辅有重名，蜀士大夫多劝举义兵，而世道之言尤
切。辅自以不习兵事，且内郡无兵，迁延不发。曦移辅知遂宁府，辅以印授通判韩
植，弃成都去。
</p><p>
以知建康府叶适兼江淮制置使。适谓三国孙氏尝以江北守江，自南唐以来始失
之，乃请于朝，兼节制江北诸州，诏从之。时羽檄旁午，而适治事如平时，军须皆
从官给，民以不扰，其防守皆尽法度。
</p><p>
庚申，以旱，诏决系囚。
</p><p>
癸亥，金主如建春宫；丙寅，还宫。
</p><p>
丁卯，罢江、浙、荆湖、福建招军。
</p><p>
戊辰，金平章政事兼左副元帅布萨揆卒于下蔡。丧归，金主亲临奠，谥武肃。
揆体刚内和，与物无忤，临民有惠政。其为将也，军门镇静，赏罚必行。初渡淮，
即命撤去浮梁，所至皆因粮于敌，无馈运之劳。未尝轻用士卒，与之同甘苦，人亦
乐为用。
</p><p>
金完颜匡久围襄陽，士卒疾疫；会闻崇洗至汴，庚午，引师还。
</p><p>
辛未，蠲两淮被兵诸州租赋。
</p><p>
癸酉，金判平陽府事卫王永济改武定军节度使，兼奉圣州管内观察使。
</p><p>
监兴州合江仓益昌杨巨源谋讨吴曦，乃陰与曦将张林、硃邦宁及忠义士硃福等
深相结。眉州人程梦锡知之，以告安丙。丙时称疾，未视事，乃属梦锡以书致巨源，
延至卧所。巨源曰：“先生而为逆贼丞相长史耶？”丙号哭曰：“目前兵将，我所
知，不能奋起。必得豪杰，乃灭此贼。”巨源曰：“非先生不足以举此事，非巨源
不足以了此事。”会兴州中军正将李好义，亦结军士李贵、进士杨君玉、李坤辰、
李彪等数十人谋诛曦。好义曰：“此事誓死报国，救四蜀生灵。但曦死后，若无威
望者镇抚，恐一变未已，一变复生。”欲立长史安丙以主事，使坤辰邀巨源与会。
巨源往与约，还报丙。丙始出视事。君玉与白子申共草密诏。
</p><p>
乙亥，未明，好义率其徒七十四人入伪宫。时伪宫门洞开，好义大呼而入曰：
“奉朝廷密诏，以安长史为宣抚，令我诛反贼，敢抗者夷其族。”曦卫兵千馀，闻
有诏，皆弃梃而走。巨源持诏乘马，自称奉使，入内户。曦启户欲逸，李贵前执之，
刃中曦颊。曦反扑贵仆于地，好义即呼王换斧其腰，曦始纵贵，贵遂斫其首，驰告
丙。宣诏，持曦首抚定，城中市不易肆，尽收曦党，杀之。众推丙权四川宣抚使，
巨源权参赞军事。丙陈曦所以反及矫制平贼便宜赏功状，上疏自劾，待罪，函曦首
及违制法物与曦所受金人诏印送于朝。曦僭立凡四十一日。
</p><p>
先是韩侂胄闻曦反，大惧，与曦书，许以茅土之封，且召知镇江府宇文绍节问
计。绍节云：“安丙必能讨贼。”侂胄乃密以帛书谕丙云：“若能图曦报国以明本
心，即当不次推赏。”书未达而诛曦，露布已至，举朝大喜。
</p><p>
曦首至临安，献于庙社，枭之市三日。诏诛曦妻子，家属徙岭南，夺曦父挺宫
爵，迁曦祖璘子孙出蜀，存璘庙祀，玠子孙免连坐。
</p><p>
金珠赫麑湽勒齐未至蜀而吴曦已诛，金主闻之，意殊沮，遣使责完颜纲曰：
“曦之降，自当进据仙人关，以制蜀命，且为曦重。既不据关，复撤兵，使安丙无
所惮，是宜有今日也！”
</p><p>
三月，丁丑，斩伪四川都转运使徐景望于利州。
</p><p>
庚子，以杨辅为四川宣抚使，安丙副之，许奕为宣谕使。
</p><p>
金以完颜匡为左副元帅。
</p><p>
壬寅，四川宣谕使程松落职，筠州安置；寻徙澧州。
</p><p>
杨巨源、李好义谓安丙曰：“曦死，贼破胆矣。关外西和、成、阶、凤四州，
为蜀要害，宜乘势复取之；不然，必为后患。”丙从之，好义进兵，次于独头岭，
会忠义及民兵夹击，金人死者蔽路。七日，至西和州，金将完颜钦遁去。好义整众
而入，军民欢呼迎拜，好义籍府库以归于官。于是张林、李简复成州，刘昌国复阶
州，张翼复凤州，孙忠锐复大散关。金巩州钤辖完颜阿实战死，金主命完颜纲撤五
州之兵，退保要害。好义进趣秦州，军声大振，丙心忌之。
</p><p>
夏，四月，丙辰，金以赫舍哩子仁为右副元帅。
</p><p>
己未，以方信孺为国信所参议官，如金军。时韩侂胄募可以报使金帅府者，近
臣荐信孺可使，自萧山丞召赴行在，命以使事。信孺曰：“开衅自我，金人设问首
谋，当以何词答之？”侂胄矍然。信孺遂持张岩书以行。
</p><p>
丁卯，召杨辅还，以吴猎为四川制置使。时朝廷察安丙与辅异，召辅赴阙。辅
抵建康，引咎不进。著作佐郎杨简言辅弃成都，不当召，遂命辅知建康。
</p><p>
戊辰，以资政殿学士钱象祖参知政事。
</p><p>
己巳，改兴州为沔州，以李好义为副都统制。
</p><p>
庚午，赠杨震仲官，仍官其子一人。
</p><p>
癸酉，金人复破大散关。安丙素恶孙忠锐，至是大散关失守，丙檄忠锐还，欲
杀之，先命杨巨源偕李邦宁以沔兵二千策应。巨源至凤州，因忠锐出迎，伏壮士于
幕后，突出杀之，及其子揆。丙遂以忠锐附伪表闻于朝。
</p><p>
五月，戊寅，诏：“吴曦党李绅之等十六人，除名，编管两广及湖南诸州。”
</p><p>
己卯，金主幸东园，射柳。
</p><p>
辛卯，太皇太后谢氏崩。
</p><p>
戊戌，复以杨辅为四川制置使，召吴猎还。
</p><p>
李好义攻秦州，围皁角堡，金都统珠赫麑湽勒齐以兵赴之。好义列陈山谷，
以武车为左、右翼，伏弩其下，径前搏战，果勒齐御之。南师陽却，果勒齐追之，
遇伏，不得前，乃退而结陈。好义麾众复至，凡五战，南师陈益坚。果勒齐患之，
分骑为二，轮悉出战；久之，潜遣兵自山驰下合击，南师陈动，士卒多死，好义乃
解围去。
</p><p>
是月，金放宫女二十人。
</p><p>
六月，乙巳朔，金诏：“朝官六品、外官五品以上及亲王，举通钱谷一人，不
举者罚，举不当者论如律。”
</p><p>
己酉，金以山东多盗，制：“同党能自杀捕者，官赏有差。”
</p><p>
戊午，金以乌库哩谊为元帅左监军，完颜萨喇为元帅左都监。
</p><p>
己未，李好义遇毒死，时吴曦旧将王喜，遣其党刘昌国赴西和州，听好义节制。
好义与之酬酢，欢饮达旦，好义心腹暴痛死，昌国遁去。即殓，口鼻爪指皆青黑，
居民号恸如私亲。朝廷虑喜为变，授节度使，移荆鄂都统制。既而昌国痘发死。
</p><p>
癸酉，安丙杀参议官杨巨源，初，吴曦之诛，实杨巨源、李好义首倡，安丙以
劳绩上于朝，伪言以巨源、好义为首，实则独后二人。及奖谕诛叛诏书至沔州、巨
源谓人曰：“诏命一字不及巨源，疑有蔽其功者。”俄报王喜授节度使，而巨源仅
得通判，心益不平，乃为启以谢丙曰：“飞矢以下聊城，深慕鲁仲连之高谊；解印
而去彭泽，庶几陶靖节之清风。”即又诉功于朝。或谓丙曰：“巨源谋为乱。”丙
令王喜鞫其党，皆抵罪。时巨源方与金人战于凤山之长桥，丙密使兴元都统制彭辂
收巨源，械送阆州狱，至大安龙尾滩，丙使将校樊世显取刀断其首，不绝者逾寸，
遂以巨源自殪闻。忠义之士，闻者莫不扼腕流涕。剑外士人张伯威为文以吊，其辞
尤悲切。李壁在政府，闻丙上巨源败状，叹曰：“嘻，巨源其死矣！”丙以人情汹
汹，上章求免。杨辅亦谓丙杀巨源，必召变，请以刘甲代之。
</p><p>
秋，七月，己卯，封不俦为嗣濮王。
</p><p>
庚辰，金朝献于衍庆宫。
</p><p>
壬午，金诏：“民间交易典贸，一贯以上，并用交钞，毋用钱。”
</p><p>
大旱，飞蝗蔽天，食浙西豆、粟皆尽。乙酉，下诏罪己，命郡邑赈恤之。
</p><p>
金敕尚书省：“自今初受监察者，令进利害帖子，以待召见。”
</p><p>
甲午，金左副元帅完颜匡自许州还都。
</p><p>
八月，庚戌，金割汝州襄城县隶许州。
</p><p>
初，方信孺至濠州，赫舍哩子仁止之于狱，露刃环守之，绝其薪水，要以五事。
信孺曰：“反俘、归币，可也；缚送首谋，自古无之；称籓、割地，则非臣子所敢
言。”子仁怒曰：“若不望生还耶？”信孺曰：“吾将命出国门时，已置生死度外
矣。”子仁遣至汴见元帅崇浩，出就传舍。崇浩使将命者来，坚持五说，且谓称籓、
割地自有故事。信孺曰：“昔靖康仓卒割三镇，绍兴以太母故暂屈，今日可用为故
事耶？请面见丞相决之。”崇浩坐幄中，陈兵见信孺，曰：“五事不从，兵即南下
矣。”信孺辩对不少屈，崇浩叱之曰：“前日兴兵，今日求和，何也？”信孺曰：
“前日兴兵复仇，为社稷也；今日屈己求和，为生灵也。”崇浩不能诘，授以报书
曰：“和与战，俟再至决之。”
</p><p>
信孺还，诏侍从、两省、台谏官议所以复命，众议还俘获，罪首谋，增岁币五
万，遣信孺再往。时吴曦已诛，金人气颇索，然犹执初议。信孺曰：“本朝谓增币
以为卑屈，况名分、地界哉！且以曲直校之，本朝兴兵在去年四月，若移书诱吴曦，
则去年三月也，其曲固有在矣。如以强弱言之，若得滁、濠，我亦得泗、涟水；若
夸胥浦桥之胜，我亦有凤凰山之捷；若谓我不能下宿、寿，若围庐、和、楚，果能
下乎？五事已从其三，而犹不我听，不过再校兵耳！”金人乃曰：“割地之议姑寝，
但称籓不从，当以叔为伯，岁币外别犒师可也。”信孺固执不许。崇浩遂密与定约，
复命。
</p><p>
朝廷以林拱辰为通谢使，与信孺执国书誓草，及许通谢百万缗。至汴，崇浩怒
信孺不曲折建白，遽以誓书来，有诛戮禁锢语，信孺不为动。将命者曰：“此非犒
军可了，别出事目以示之。”信孺曰：“岁币不可再增，故代以通谢钱。今得此求
彼，吾有陨首而已。”会蜀兵入大散关，崇浩益疑之，乃遣信孺还，复书于张岩曰：
“若能称臣，即以江、淮之间取中为界，欲世为子国，即尽邦大江为界，且斩元谋
奸臣，函首以献，及添岁币五万两匹，犒师银一千万两，方可议和好。”信孺还，
致其书。韩侂胄问之，信孺言：“敌所欲者五事：一，割江、淮；二、增岁币；三，
索归正入；四，犒军银；五，不敢言。”侂胄固问之，信孺徐曰：“欲得太师头耳。”
侂胄大怒。
</p><p>
九月，庚戌朔，金左丞相兼都元帅崇浩卒于军，谥通敏，崇浩与布萨揆、穆延
斯图赉皆金之宿将也，相继而殁。临战易将，兵家所忌，而宋人不知乘，举朝惴惴，
以和议得成为幸，故金人每笑南朝无人。
</p><p>
壬午，方信孺以忤韩侂胄，坐用私觌物擅作大臣馈遗金将，夺三官，临江军居
住。信孺三使，金人虽未许即和，然书问往来，亦不拒其请，信孺既贬，欲再遣使，
顾在廷无可者，近臣以王楠荐；乃命楠假右司郎中，持书北行，楠，伦之孙也。
</p><p>
甲申，金以左丞布萨端为平章政事，封申国公。命完颜匡代崇浩统师于汴，晋
平章政事兼左副元帅，封定国公。
</p><p>
乙酉，权攒成肃皇后于永阜陵。
</p><p>
辛卯，以殿前都指挥使赵淳为江淮制置使。乙未，张岩罢。韩侂胄闻金人欲罪
首谋，意怀惭愤，复欲用兵，乃以淳镇江淮而罢张岩。岩开督府九月，耗县宫钱三
百七十万缗。
</p><p>
壬寅，祔成肃皇后神主于太庙。
</p><p>
是秋，蒙古再伐西夏，克斡啰该城。
</p><p>
冬，十月，乙卯，复珍州、遵义军。
</p><p>
丙辰，以边事诏谕军民曰：“朕忧勤弗怠，敢忘继志之诚；寡昧自量，尤谨交
邻之道。属边臣之妄报，致兵隙之遂开。第惟敌人陰诱曦贼，计其纳叛之日，乃在
交锋之前，是则造端岂专在我！况先捐四州已得之地，亟谕诸将敛戍而还，盖为修
好之谋，所谓不远之复，无非曲为于生民，讵意复乖于所约，议称谓而不量彼此，
索壤地而拟越封陲；规取货财，数逾千万。虽盟好之当续，念膏血之难朘。当知今
日之师，愧非得已而应，岂无忠义，共振艰虞！”
</p><p>
辛未，金陕西宣抚使图克坦镒遣将攻下苏岭关。
</p><p>
先是，金大定中，定学校所习诸史，《五代》并用薛居正、欧陽修新、旧本。
十一月，癸酉，诏：“新定学令内削去薛居正《五代史》，止用欧陽修所撰。”
</p><p>
韩侂胄窃柄久，中外交愤，及妄开边衅，怨者益众。金人来索首谋，礼部侍郎
史弥远，时兼资善堂诩善，密建去凶之策。皇后素怨侂胄，因使皇子荣王餮鲜柩裕
“侂胄再启兵端，将不利于社稷。”帝不答，后从旁力赞之，帝犹未许；后请命其
兄杨次山择群臣可任者与共图之，帝始允可。次山遂语弥远，得密旨。以钱象祖尝
陈用兵忤侂胄，乃先白象祖。象祖许之，以告李壁，壁谓事缓恐泄，乃命主管殿前
司公事夏震统兵伺之。乙亥，侂胄入朝，至太庙前，呵止于途，拥至玉津园侧，杀
之。弥远、象祖以闻，帝犹未信；既乃知之，遂下诏暴侂胄罪恶于中外。盖其谋始
于弥远，而成于杨后及次山，帝初无意也。论功，进弥远为礼部尚书，加震福州观
察使。
</p><p>
自侂胄专政，宰执、侍从、台谏、籓阃皆出其门。尝凿山为园，下瞰太庙，出
入宫闱无度。孝宗思政之所，偃然居之，老宫人见之，往往垂涕。颜棫草制，以为
得圣之清；易衤犮撰答诏，以元圣褒之；余祕请加九锡；赵师B164乞置平原王府官
属；侂胄皆当之不辞。其嬖妾皆封郡国夫人，每内宴，与妃嫔杂坐，恃势骄倨，掖
庭皆恶之。
</p><p>
初，侂胄为南海尉，廷一士人作馆客，甚贤而文，既别，音问不通。侂胄当国，
尝思其人，一日忽至，已改名登第有年矣，一见欢甚，馆遇极厚。尝夜阑酒罢，侂
胄屏左右，促膝问曰：“侂胄谬当国秉，外间议论如何？”其人太息曰：“平章家
族危如累卵，尚复何言！”侂胄愕然问故，对曰：“是不难知也。椒殿之立，非立
于平章，则椒殿怨矣。皇子之立，非出于平章，则皇子怨矣。贤人君子自硃熹、彭
龟年、赵汝愚而下，斥逐贬死不可胜数，则士大夫怨矣。边衅既开，三军暴骨，孤
儿寡妇之哭声相闻，则三军怨矣。并边之民，死于杀掠，内地之民，死于科需，则
四海万姓皆怨矣。丛是众怨，平章何以当之？”侂胄默然久之，曰：“何以教我？”
其人辞谢再三。固问，乃曰：“仅有一策，主上非心黄屋，若急建青宫，开陈三圣
家法，为揖逊之举，则皇子之怨可变而为恩，而椒殿退居德寿，虽怨无能为矣。于
是辅佐新君，涣然与海内更始，曩日诸贤，死者赠恤，生者召擢。遣使聘金，释怨
请和，以安边境。优犒诸军，厚恤死士，除苛解慝，尽去军兴无名之赋，使百姓有
更生之意。然后选择名儒，逊以相位，乞身告老，为绿野之游，易危为安，其庶几
乎！”侂胄犹豫不能决，欲留其人，处以掌故，其人力辞去。未几，祸作。
</p><p>
韩侂胄既死，钱象祖探怀中堂帖授陈自强曰：“有旨，丞相罢政。”自强即上
马，顾曰：“望大参保全。”丁丑，贬自强永州居住。戊寅，贬苏师旦韶州安置。
己卯，师旦伏诛。周筠杖脊，刺配岭外。诏：“奸臣窜殛，当首开言路以来忠谠，
中外臣僚，各具所见以闻。”
</p><p>
辛巳，以邱崈为资政殿学士、知建康府。
</p><p>
贬邓友龙南雄州安置，旋徙循州。
</p><p>
乙酉，置御前忠锐军。
</p><p>
丙戌，以御史中丞卫泾签书枢密院事。
</p><p>
丁亥，立皇子荣王餮衔皇太子，更名帱，寻又更名询。
</p><p>
戊子，贬郭倪梅州，郭僎连州，并安置，籍其家。贬李壁抚州居住。癸巳，贬
张岩徽州居住。
</p><p>
金参知政事贾铉漏言指授事，金主谓铉曰：“卿罪自知之矣，然卿久参机务，
补益良多，不深罪也。”戊戌，出为安武军节度使。
</p><p>
十二月，壬寅朔，金修《辽史》成。
</p><p>
癸卯，以邱崈为江淮制置大使。
</p><p>
以许奕为大金通问使。
</p><p>
丙午，金诏：“策论进士，免试弓箭、击球。”
</p><p>
己酉，落叶适宝文阁待制。庚戌，贬许及之泉州、薛叔似福州居住。再贬皇甫
斌英德府安置。
</p><p>
癸丑，金人复破随州。
</p><p>
庚申，金以右丞孙即康为左丞，参知政事通吉思忠为右丞，中都路都转运使孙
鐸为参知政事。
</p><p>
辛酉，以钱象祖为右丞相，兼枢密事；卫泾及给事中雷孝友并参知政事；吏部
尚书林大中签书枢密院事。
</p><p>
初，韩侂胄欲纳交于大中，大中不许，而上书极论其奸，因辞官屏居，绝口不
及时事。侂胄当国，或劝其通问以免祸，大中曰：“福不可求而得，祸可惧而免耶？”
不听，凡十二年而复起。
</p><p>
甲子，太尉杨次山除开府仪同三司。次山谨畏，不敢以外戚自骄，人无恶之者。
</p><p>
乙丑，以礼部尚书史弥远同知枢密院事。
</p><p>
丙寅，赠吕祖俭朝奉郎、直秘阁，官其子一人。
</p><p>
丁卯，诏改明年为嘉定元年。
</p><p>
金山东安抚使张万公乞致仕，许之，仍给平章政事俸之半。寻薨，命依宰臣故
事赙葬，谥文贞。万公淳厚刚正，门无杂宾，所荐引多廉让之士焉。

</p><p>
○宁宗法天备道纯德茂功仁文哲武圣睿恭孝皇帝嘉定元年（金泰和八年，蒙古
太祖三年）
</p><p>
春，正月，壬申，金主朝谒衍庆宫。
</p><p>
癸酉，金以左都监完颜萨喇为参知政事。
</p><p>
乙亥，安丙遣兵袭鹘岭关，败还。
</p><p>
丙子，金左司郎中刘昂等坐与蒲陰令大中私议朝政，下狱。孙鐸进曰：“昂等
非敢议朝政，但如郑人游乡校耳。”金主悟，乃杖而释之。
</p><p>
戊寅，右谏议大夫叶时等，请枭韩侂胄首于两淮以谢天下；不报。
</p><p>
辛巳，下诏求言。
</p><p>
癸未，金主如春水。
</p><p>
丙戌，叶时复请枭韩侂胄首于两淮。
</p><p>
金主如先春宫。
</p><p>
壬辰，以史弥远知枢密院事。
</p><p>
权兵部尚书倪思求对，言：“大权方归，所当防微，一有干预端倪，必且仍蹈
覆辙。今侂胄既诛，而国人之言犹有未靖者，盖以枢臣犹兼宫宾，不时宣召。宰执
当同班同对，枢臣亦当远权以息外议。”枢臣，谓史弥远也。
</p><p>
时方召娄机为吏部侍郎，机还朝，即言：“惟至公可以服人。权臣以私意横生，
败国殄民，今当行以至公。若曰私恩未报，首为汲引，私仇未复，且为沮抑，一涉
于私，人心将无所观感矣。”
</p><p>
以许奕为大金通谢使。
</p><p>
二月，戊申，追复赵汝愚观文殿大学士，谥忠定。
</p><p>
以韩侂胄冒定策功，诏史官：“自绍熙以来侂胄事迹，悉从改正。”
</p><p>
甲寅，金主如建春宫。
</p><p>
戊午，再贬程松宾州安置。
</p><p>
庚申，金谕有司曰：“方农作时，虽有禁地，亦令耕种。”
</p><p>
己巳，金主还宫。
</p><p>
是月，柳州黑风洞寇罗世传作乱；招降之。
</p><p>
三月，癸酉，以毛自知首论用兵，夺进士第一人恩例。
</p><p>
戊子，复秦桧王爵、赠谥。当时用事者亟欲反韩侂胄之政，而不顾公议如此。
</p><p>
王楠至金，请依靖康故事，世为伯侄之国，增岁币为三十万，犒军钱三百万贯，
苏师旦等，俟和议定后，当函首以献。完颜匡具以楠言奏于金主，命匡移书索韩侂
胄首以赎淮南地，改犒军钱为银三百万两。会钱象祖移书金帅府，谕已诛韩侂胄事，
楠未之知也。匡问楠曰：“韩侂胄贵显几年矣？”楠曰：“已十馀年，平章国事才
二年矣。”匡曰：“今欲去此人，可乎？”楠曰：“主上英断，去之何难！”匡顾
笑，和议始定，因遣楠还。
</p><p>
己丑，诏百官集议。倪思谓有伤国体。吏部尚书楼钥曰：“和议重事，待此而
决，奸宄已毙之首，又何足惜！”因命临安府斫棺取首，枭之两淮，遂以侂胄及师
旦首付楠送金师，以易淮、陕侵地。
</p><p>
初，方信孺为侂胄所贬，至是楠奏：“和约之成，皆方信孺备尝险阻，再三将
命之功，信孺当其难，臣当其易。每见金人，必问信孺安在，公论所推，虽仇敌不
能掩也。乞录信孺功而蠲其过。”乃诏信孺自便，寻除知韶州。
</p><p>
庚寅，金主以与宋和谕尚书省。壬辰，金宰臣上表谢罪。
</p><p>
召江西常平提举袁燮为都官郎，迁司封。燮入对，言：“陛下即位之初，委任
贤相，正士鳞集，而窃威权者从旁睨之。彭龟年逆知其必乱天下，显言其奸，龟年
以罪去，而权臣遂根据，几危社稷。陛下思追龟年，盖尝临朝太息曰：‘斯人犹在，
必大用之。’固已深知龟年之忠矣。今正人端士不乏，愿陛下常存此心，急闻剀切，
崇奖朴直，一龟年虽没，众龟年继进，天下何忧不治！臣昨劝陛下勤于好问，而圣
训有曰：‘好问则明。’臣退与朝士言之，莫不称善。而侧听十旬，陛下之端拱渊
默犹昔也，臣窃惑焉。夫既知如是而明，则当知反是而暗，明则光辉旁烛，无所不
通；暗则是非得失，懵然不辨矣。”迁国子司业、秘书少监，进祭酒、秘书监。延
见诸生，必迪以反躬切己，忠信笃实，是为道本。闻者悚然，士气益振。时史弥远
主和，燮争益力。台谏劾燮，罢之，提举鸿庆宫。
</p><p>
临安大火，凡四日，焚御史台等官舍十馀所，民舍五万八千馀家，死者甚众。
城中庐舍，十毁其七，百官多僦舟以居。民讹言相惊，无赖因而纵火为奸。
</p><p>
夏，四月，戊申，金禘于太庙。
</p><p>
庚戌，金主如万宁宫。时蒙古日强，特未尝与金绝，金主遂以为北边无事。甲
寅，命东北路招讨使还治泰州，就兼节度使，其副招讨仍置于边。
</p><p>
丙辰，赠彭龟年宝谟阁直学士；落李沐宝文阁学士，寻贬信州居住。
</p><p>
戊午，再贬陈自强雷州安置，籍其家。
</p><p>
闰月，辛未，置拘榷安边钱物所，凡韩侂胄与它权幸没入之田及围田、湖田之
在官者，皆隶焉。所输钱租，籍以给行人金缯之费。迨后与北方绝好，军需边用，
每于此取之。
</p><p>
金翰林侍讲学士富察思忠，言使宋当慎择人。金主曰：“思忠所言甚当，彼通
谢使虽未到阙，其报聘人当先议择。此乃更始，凡有礼数，皆在奉使，今既行之，
遂为永例，不可不慎也。”
</p><p>
甲申，诏：“自今视事，令皇太子侍立。”
</p><p>
辛卯，以旱，祷于天地、宗庙、社稷。乙未，蠲两浙阙雨州县贫民逋赋。命大
理、三衙、临安府、两浙州县决系囚。丁酉，诏求直言。
</p><p>
五月，王楠以韩侂胄、苏师旦首至金，丁未，金主御应天门，备黄麾立仗受之，
百官上表称贺。悬二首并画像于通衢，令百姓纵观，然后漆其首，藏军器库。遂命
完颜匡等罢兵，更元帅府为枢密院，遣使来归大散关及濠州。
</p><p>
金主问右司郎中王维翰曰：“宋人请和，复能背盟否？”维翰曰：“宋主怠于
政事，南兵佻弱，两淮兵后，千里萧条，其臣惩韩侂胄、苏师旦，无敢执其咎者，
不足忧也。唯北方当劳圣虑耳。”
</p><p>
辛酉，赐礼部进士郑自成以下四百六十二人及第、出身。
</p><p>
丁卯，以蝗灾，诏侍从、台谏疏奏阙政，监司、守令条上民间利害。太子詹事
娄机言：“和议甫成，先务安静，葺罅漏以成纪纲，节财用以固邦本，练本卒以壮
国威。”俄迁礼部尚书。
</p><p>
金遣使分路捕蝗。
</p><p>
六月，金主谒谢于衍庆宫。
</p><p>
乙亥，参知政事卫泾罢。
</p><p>
癸未，金以许宋平，诏中外，免河南、山东、陕西等六路夏税，河东、河北、
大名等五路半之。
</p><p>
甲申，签书枢密院事林大中卒，谥正惠。大中清修寡欲，退然如不胜衣；及遇
事而发，凛乎不可犯。
</p><p>
丁亥，金以左都监乌库哩谊为御史大夫。
</p><p>
辛卯，以史弥远兼参知政事。
</p><p>
秋，七月，辛丑，诏吕祖泰特补上州文学。
</p><p>
乙巳，金朝献于衍庆宫。诏颁捕蝗图于中外。
</p><p>
癸丑，召江淮制置大使邱崈同知枢密院事，未至，卒。崈尝慷慨曰：“生无以
报国，死愿为猛将以复仇！”
</p><p>
寻用赵汝愚子奉议郎、知南昌县崇宪为籍田令，崇宪上疏力辞，以为：“先臣
之冤未悉昭白，而其孤先被宠光，非公朝所以劝忠孝、厉廉耻之意。”俄改监行在
都进奏院，又引陈瓘论司马光、吕公著复官事申言之，“乞以所陈下三省集议，若
先臣心迹有一如言者所论，即近日恩典皆为冒滥，先臣复官赐谥与臣新命，俱合追
寝。如公论果谓诬蔑，乞昭示中外，使先臣之谗谤既辨，忠节自明，而宪圣慈烈皇
后拥佑之功德益显，然后申饬史馆，改正诬史，垂万世之公。”又请正赵师召妄贡
封章之罪，究蔡琏与大臣为仇之奸，毁龚颐正《续稽古录》之妄，诏两省、史馆考
定以闻。吏部尚书兼修国史楼钥等请施行如章，从之。
</p><p>
已而诬史尚未正，崇宪复言：“前日史官徒以权臣风旨，刊旧史，焚元稿，略
无留难；今被诏再三，莫有慨然奋直笔者，何小人敢于为恶，而谓之君子者顾不能
勇于为善耶？”闻者愧之。其后玉牒、日历所卒以《重修龙飞事实》进呈，因崇宪
请也。
</p><p>
八月，辛巳，以礼部尚书娄机同知枢密院事，吏部尚书楼钥签书枢密院事。钥
持论坚正，忤韩侂胄意，奉祠累年，至是与机同入枢府。值干戈甫定，信使往来，
机裨赞之功为多。尤惜名器，守法度，进退人物，直言可否，不市私恩，不避嫌怨。
</p><p>
庚寅，金主如秋山。
</p><p>
甲午，发粟三十万石，赈粜江、淮流民。
</p><p>
九月，辛丑，金使完颜侃、乔宇入见。诏以和议成谕天下。中书议表贺，又有
以此为二府功，欲差次迁秩。权兵部尚书倪思曰：“澶渊之役，捷而班师，天子下
诏罪己，中书、枢密待罪。今屈己以盟，奈何君相反以为庆？”乃止。
</p><p>
壬子，出安边所钱百万缗，命江淮制置大使司籴米赈济饥民。
</p><p>
史弥远渐作威福，倪思进对，因言：“臣前日论枢臣独班奏事，恐蹈往辙。宗
社不堪再坏，宜亲擢台谏以革权臣之弊，并任宰辅以防专权之失。”弥远闻而恚恨，
思遂求去，出知镇江府。
</p><p>
召太学正浦城真德秀为博士。人对，首言：“权臣开边，南北涂炭，今兹继好，
岂非天下之福！然日者行人之遣，金人欲多岁币之数，而吾亦曰可增；金人欲得奸
人之首，而吾亦曰可与；往来之称谓，犒军之金帛，根括归明流徙之民，皆承之惟
谨，得无滋嫚我乎？抑善谋国者，不观敌情，观吾政事。今号为更化，而无以使敌
情之畏服，正恐彼资吾岁赂以厚其力，乘吾不备以长其谋，一旦挑争端而吾无以应，
此有识所为寒心。”又言：“侂胄自知不为清议所容，至诚忧国之士，则名为好异，
于是忠良之士斥而正论不闻；正以诚意之学，则诬以好名，于是伪学之论兴而正道
不行。今日改弦更张，正当褒崇名节，明示好尚。”
</p><p>
召李道传为太学博士，迁太常博士兼沂王府小学教授。会沂府有母丧，遗表，
官吏例进秩，道传曰：“有襄事之劳者，推恩可也，吾属何预焉！”于是皆辞不受。
迁著作佐郎，见帝，首言：“忧危之言不闻于朝廷，非治世之象，今民力未裕，民
心未固，财用未阜，储蓄未丰，边备未修，将帅未择，风俗未能知义而不偷，人才
未能汇进而不乏，而八者之中，复以人才为要。愿陛下搜罗人才，以待天下未至之
忧。”帝嘉纳之。
</p><p>
初，道传为蓬州学教授，吴曦党以意胁道传，道传弃官去，且贻书安抚使杨辅，
谓曦可坐而缚。至是曦平，诏以道传抗节不挠，召入。执政有不喜道学者，道传略
不为动。
</p><p>
甲子，金遣吏部尚书贾守谦等十三人与各路按察司推排民户物力。
</p><p>
乙丑，金主还都。
</p><p>
冬，十月，丙子，以钱象祖为左丞相，史弥远为右丞相，雷孝右知枢密院事，
楼钥同知枢密院事，娄机参知政事。
</p><p>
陈晦草弥远制，用“昆命元龟”语，倪思叹曰：“董贤为大司马，册文有‘允
执厥中’一语，萧咸以为尧禅舜之文，长老见之，莫不心惧。今制词所引，此舜、
禹揖逊也，天下有如萧咸者读之，得不大骇乎？”乃上省牍，请帖改麻制，诏下分
晰。弥远道除晦殿中侍御史，即劾思籓臣，僭论麻制，镌职，罢之，自是思不复起。
</p><p>
诏：“硃熹特赐谥，令有司议奏，仍与遗表恩泽一名。”
</p><p>
己卯，褒录庆元上书杨宏中等六人。
</p><p>
庚辰，封伯柷为安定郡王。
</p><p>
辛巳，蔡琏除名，配赣州牢城。
</p><p>
十一月，丁酉朔，金初设三司使，掌叛盐铁、度支、劝农事，以枢密使赫舍哩
子仁为之。诏诸路按察使并兼转运使。
</p><p>
癸卯，金主戒谕尚书省曰：“国家之治，在于纪纲；纪纲所先，赏罚必信。今
乃上自省部之重，下逮司县之间，律度弗循，私怀自便，迁延旷废，苟且成风，习
此为恒，从何致理？朝廷者，百官之本；京师者，诸夏之仪。其勖自今，各惩已往，
遵绳奉法，竭力赴功，无枉挠以徇情，无依违而避势，一归于正，用范乃民。”
</p><p>
丁未，金谕临潢、泰州路兵马都总管承裔等修边备。
</p><p>
金主得嗽疾，颇困，时承御贾氏、范氏皆有娠，未及乳月。会卫王永济自武定
军来朝，金主无嗣，疏忌宗室，以永济柔弱，鲜智能，故爱之，欲传以位。朝辞之
日，力疾与之击球，谓卫王曰：“叔王不欲作主人，遽欲去耶？”李元妃在旁，谓
金主曰：“此非轻言者。”乙卯，金主疾革，卫王未发。元妃与黄门李新喜议立卫
王，使内侍潘守恒召之。守恒曰：“此大事，当与大臣议。”乃使守恒召平章政事
完颜匡。匡，显宗侍读，最为旧臣，有征伐功，故独召之。匡至，遂与定策立卫王。
</p><p>
丙辰，金主殂于福安殿，年四十一。遗诏：“皇叔卫王即皇帝位。”且曰：
“朕内人见有娠者两位，如其中有男，当立为储贰，皆男，则择可立者立之。”卫
王承诏举哀，即皇帝位。
</p><p>
戊午，右丞相史弥远以母忧去位。
</p><p>
十二月，戊辰，左丞相钱象祖罢。
</p><p>
庚午，四川初行当五大钱。
</p><p>
升嘉兴府为嘉兴军节度。
</p><p>
戊寅，遣曾从龙使金吊祭。己丑，遣宇文绍彭使金，贺即位。
</p><p>
是冬，蒙古再伐托克托及库楚类汗。时斡伊喇部等遇蒙古前锋，不战而降，因
用为乡导，至苏儿迪实河，讨默尔奇部，灭之。托克托中流矢死，库楚类汗奔契丹。

</p><p>
○宁宗法天备道纯德茂功仁文哲武圣睿恭孝皇帝嘉定二年（金大安元年，蒙古
太祖四年）
</p><p>
春，正月，庚子，诏内外有司条陈节用事。
</p><p>
辛丑，金太史奏：“飞星如火，起天市垣，有尾，迹若赤龙。”
</p><p>
金遣费摩正来告哀。
</p><p>
丁巳，以楼钥参知政事，御史中丞章良能同知枢密院事，吏部尚书宇文绍节签
书院事。
</p><p>
钥上书曰：“诸道置帅官，称安抚，兼兵民之权，有分阃之制，朝廷选择甚重。
比来遇盗贼窃发，州县所不能制者，必使帅臣亲行，虽多成功，臣窃虑之。水旱、
饥馑既不能免，则安保无潢池弄兵者”若自此以为故事，帅臣动辄临戎，恐非国家
之长策也。神宗皇帝垂意边事，庙谟深远，乃熙宁九年，知成都府蔡延庆言，乞发
陕西兵援茂州，候兵集自将以往，令转运司摄府事，诏以朝廷已遣将部兵，延庆务
在持重，毋得轻去成都；元丰六年，河东经略司言西贼入麟州神堂寨，知州訾虎等
领兵出战有功，诏虎自今毋得轻易出入，遇有边患，止令裨将出兵掩逐。神宗之虑
深矣！扒帅守之臣，民之司命，一有失宜，众心易动。当令指授方略，调度军食，
持重镇抚，以靖四方，虽有摧衄，根本不摇。若其轻出，利害甚大。盖帅臣之行，
建牙郊野，堪战之士，咸在行陈，从行兵卒，必是单弱，而又随宜迁次，登陟险隘，
脱有桀黠之盗，伏隐篁竹，乘间捷出以犯大帅之颜行，则贼势易张，国威难振，仓
卒之顷，可胜言哉？”
</p><p>
庚申，诏：“侍从、两省、台谏各举监司、郡守治行尤异者二三人。”
</p><p>
金遣富察知刚来，致遗留物。
</p><p>
壬戌，金改元大安，大赦天下，立元妃图克坦氏为皇后。
</p><p>
二月，己巳，金遣使来告即位。
</p><p>
庚午，黎州蛮蓄卜犯良溪寨，官军败绩。
</p><p>
壬午，诏：“会子折阅日甚，侍从、两省以下各条上所见。”
</p><p>
丁亥，罢法科，试经义，复六场旧法。
</p><p>
金平章政事布萨端、尚书左丞孙即康奏：“先帝承御贾氏，当以十一月免乳，
今则已出三月。范氏产期合在正月，医称胎形已失。范氏愿削发为尼。”壬辰，金
主以其事诏中外。寻封皇子从恪等六人为王。
</p><p>
金东京留守图克坦镒过阙入见，金主曰：“卿两朝旧德，欲用卿为相；太尉匡，
卿之门人，朕不可屈卿下之。”迁开府仪同三司，充辽东安抚副使。
</p><p>
金以同知中都路转运使孟奎为博州防御使。先是奎上言：“亲民之寄，不宜轻
其选。今吏部使武夫计资而得，权归胥吏，安望其澄吏治乎？宜参用士人，使纪纲
其事。”及奎莅博州，裁断明决，下令：“凡属县事应赴州者，不得泊于逆旅，以
防吏奸。”州人便之。
</p><p>
三月，甲辰，金葬宪天光运仁文义武神圣英孝皇帝于道陵，庙号章宗。大赦。
以布萨端为右丞相。
</p><p>
己酉，诏：“民以减会子之直籍没家财者，有司立还之。”
</p><p>
戊午，禁两淮官吏私贾民田。
</p><p>
是春，辉和尔国降于蒙古。辉和尔，即唐之高昌也。
</p><p>
蒙古主入河西，夏主安全遣其太子率师拒战。败之，获其副元帅高令公，克兀
刺海城，俘其太傅西壁氏。进至克夷门，复败夏师，获其将威明令公，薄其中兴府，
引河水灌之，堤决，水外溃，遂撤围还。遣太傅额克入中兴招谕，夏主纳女请和。
</p><p>
夏，四月，戊辰，放庐、濠二州忠义军归农。
</p><p>
金主命议黄门李新喜罪，廷臣皆以为当诛。参知政事孙鐸曰：“此先朝用之太
过耳。”金主曰：“卿今日始言之，何耶？”既而复曰：“后当尽言，勿在此介意。”
顷之，迁左丞，兼修国史。
</p><p>
庚辰，金主下诏暴章宗元妃李氏之罪，言：“章宗储嗣未立，李氏与其母王盼
儿及李新喜谋，令侍御贾氏诈称有身，俟将临月，于李家取儿以入，日月不偶，则
规别取以为皇嗣。章宗崩，谋不及行。又，章宗平昔或有幸御，李氏嫉妒，令女巫
李定奴作纸木人、鸳鸯符以事魇魅，致绝圣嗣。今事既发露，遣大臣按问，俱已款
服。有司议法当极刑；以其久侍先帝，令赐自尽。王盼儿、李新喜各正法；李氏兄
安国军节度使喜儿，弟少府监铁格于远地安置；诸连坐并依律施行；贾氏亦赐自尽。”
</p><p>
初，完颜匡与李氏同受遗诏立卫王，匡欲专定策功，遂构杀李氏。数日，匡拜
尚书令，封申王。左副点检乌库哩庆寿，坐与李新喜题品诸王，免死，除名。
</p><p>
金以皇子胙王从恪为左丞相，布萨端为右丞相，孙即康为平章政事，封崇国公。
</p><p>
戊子，赐杨震仲谥曰节毅。
</p><p>
五月，丙申，起复右丞相史弥远。弥远以母忧归治丧，太子请赐第行在，令就
第持服，以便咨访。
</p><p>
丁酉，以旱，诏诸路监司决系囚，劾守令人贪残者。
</p><p>
戊戌，罗日愿谋为变，伏诛。日愿，江西人，以策干韩侂胄，借补训武郎，充
忠义军统制。侂胄既诛，其党有获罪者，词连日愿，得宽免。日愿不自安，潜结党
羽，欲伺史弥远起复过江，百官迎谒于浙江亭，举火为号，尽杀宰执以下官，突人
大内，胁下诏书。部分已定，守阙进勇副尉景德常知其事，投匦上变。日愿磔于市，
补德常为武德郎。弥远方辞起复，又别奏待罪，具言：“陛下昨诛元恶，臣获密赞，
故其馀党切齿。”优诏答之。
</p><p>
辛丑，命州县捕蝗。
</p><p>
是月，金试宏词科。
</p><p>
六月，辛卯，以京湖制置使言，放诸州新军及忠义人归农。
</p><p>
秋，七月，乙未，诏：“荒歉州县，七岁以下男女，听异姓收养。著为令。”
</p><p>
癸卯，募民以赈饥免役。
</p><p>
八月，甲子，行铁钱于沿江六州。
</p><p>
乙丑，以安丙为四川制置大使，罢宣抚司。
</p><p>
丙戌，发米十万石，赈两淮饥民。
</p><p>
九月，己亥，朝献景灵宫。庚子，朝飨太庙。辛丑，合祭天地于明堂。
</p><p>
是月，金主如大房山，谒奠睿陵、裕陵、道陵。
</p><p>
冬，十月，己卯，金主诏戒励风俗。
</p><p>
丁亥，命京湖制置司募逃卒及放散忠义人以补其阙，因放散人聚而为盗故也。
</p><p>
十一月，辛卯朔，沔州统制张林等谋作乱，事觉，贷死，除名，广南羁管。
</p><p>
甲午，诏浙西监司募饥民修水利。
</p><p>
丙申，金平陽地震，有声如雷，自西北来。戊戌，又震，浮山县尤甚。
</p><p>
金翰林学士承旨张行简荐上京等路按察司杨云翼之才，且精术数，召授提点司
天台，兼翰林修撰。
</p><p>
是月，郴州黑风峒寇李元砺作乱，众数万，连破吉、郴诸县，诏遣江、鄂、荆、
池四州军讨之。
</p><p>
初，罗世传之降，峒中实苦乏食，而江西帅急欲以买降为功，遂馈之以粮，并
饷以盐。贼喜，谋益逞，外虽送款，陰治器械，而主兵者更奏授以官爵。峒中义丁
皆恚，曰：“作贼者得官，赴义者殒命，岂足以服人哉！”于是五合六聚，各以峒
名其乡，元励及陈延佐之徒，并起为贼，江西列城皆震。
</p><p>
丙辰，知临安府徐邦宪免，以御史陈晦等论其不能区处饥民也。旋命兵部尚书
赵师B164代之，学士蔡行之当草诏，奏言：“师[B164]为人与其行事，众耳目素具
也，诏必有褒语，臣无词以草。”旋与行之外祠，卒用师B164。时师B164四为京尹
矣。
</p><p>
十二月，壬戌，赐李显忠谥忠襄。
</p><p>
安丙遣统领官董炤、正将李实，以飞虎军二百戍雅州，讨蓄卜，复遣其子癸仲
视师黎州。癸仲豫檄州备船筏干糇，为深入计。比至，遣实往安静相山川形势，实
言蓄卜之碉，去大渡河二十里，入之易耳。飞虎军皆选士，锐欲进攻。癸仲大犒士
众，令炤统飞虎军，实统禁军，合沿河诸寨土兵千馀人，甲子，昧爽，涉河，分为
三部。山高箐深，积雪拥路，蛮人于山之要害立石堋为俟，官军或为所压。既而蛮
人大呼突出，官军惊溃，逃入山谷，蛮人纵猎犬随之，尽为所掩。日暮，炤先遁归，
实被围数日乃得脱。于是癸仲还黎州，炤留守安静。
</p><p>
乙巳，赐硃熹谥曰文。
</p><p>
乙亥，诏诸州毋籴职田租。
</p><p>
是月，金尚书令申王完颜匡薨。匡早受知于显宗，复侍章宗讲读，最亲幸，致
位将相，怙宠自用，官以贿成。承安中，拨赐官口地土，匡乃自占济南、真、定、
代州上腴田，百姓旧业辄夺之，及限外自取。章宗闻其事，不以为罪，惟用安州边
吴泊旧放围场地、奉圣州在官闲田易之，以向自占者悉还百姓。及金主立，复专定
策功，故金主优礼之。
</p><p>
金进封越王永功为谯王。
</p><p>
金布萨端进左丞相，以右丞通吉思忠为平章政事，以御史大夫张行简为太子太
保，召知兴中府事完颜承晖为御史大夫，知临潢府事完颜承裕为御史中丞。
</p><p>
初，蒙古主入贡于金，金主时为卫王，章宗使受贡于静州，蒙古主见卫王不为
礼，卫王欲请兵攻之。会章宗殂，金主嗣位，有诏至蒙古，传言当拜受，蒙古主问
金使曰：“新君为谁？”金使曰：“卫王也。”蒙古主遽南面唾曰：“我谓中原皇
帝乃天上人，此等庸懦，亦为之耶？何以拜为！”即乘马北去。金使还奏，金主益
怒，欲俟蒙古主再入贡，就进场杀之。蒙古主知之，遂与金绝，益严兵为备。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86661.html' class='pagedaohang'>【上一篇】<i>:卷第一百五十九 【宋纪一百五十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86659.html' class='pagedaohang'>【下一篇】<i>：卷第一百五十七 【宋纪一百五十七】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>