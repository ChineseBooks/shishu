<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第三十九 【宋纪三十九】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第三十九 【宋纪三十九】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86780.html' class='pagedaohang'>【上一篇】<i>:卷第四十 【宋纪四十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86778.html' class='pagedaohang'>【下一篇】<i>：卷第三十八 【宋纪三十八】</i></a></span>
</ul>
<div class="articleContent" id="articleContent"> <p>
起昭陽作噩正月，尽阏逢Yan茂十二月，凡二年。


</p><p>
○仁宗体天法道极功全德神文圣武睿哲明孝皇帝明道二年（辽重熙二年）
</p><p>
春，正月，戊寅，罢馆阁侍书。
</p><p>
初，光禄寺丞盛申甫、马直方在馆阁读书，自陈岁久，请一贴职，帝止令大官
给食，候三年与试，因诏后毋得复置。
</p><p>
己卯，诏发运使以上供米百万斛赈江、淮饥民。
</p><p>
癸未，铸“明道元宝”钱。
</p><p>
壬辰，女直贡于辽。女直即女真，避辽主名，改称女直。
</p><p>
二月，庚子，诏：“江、淮民被灾死者，官为葬祭。”
</p><p>
乙巳，皇太后服衮衣、仪天冠，享太庙，为初献，皇太妃亚献，皇后终献。是
日，上皇太后尊号曰应天齐圣显功崇德慈仁保寿皇太后。丁未，祀先农，行藉田礼，
礼成，御正陽门，大赦。百官上尊号曰睿圣文武体天法道仁明孝德皇帝。
</p><p>
三月，庚寅，皇太后不豫，大赦。丁谓特许致仕。
</p><p>
甲午，皇太后崩于宝慈殿。遗诰：“尊太妃为皇太后，军国大事与太后内中裁
处；赐诸军缗钱。”乙未，帝御皇仪殿之东楹，号恸见辅臣，曰：“太后疾不能言，
犹数引其衣，若有所属，何也？”参知政事薛奎曰：“其在衮冕也，服之何以见先
帝？”帝悟，以后服敛。命吕夷简为山陵使。既宣遗诰，阁门趋百官贺太后于内东
门。御史中丞蔡齐目台吏毋追班，入白执政曰：“上春秋长，今始亲国政，岂宜使
女主相继称制乎？”遂罢预政。
</p><p>
是月，温逋奇囚嘉勒斯赉于阱中，而出兵收不附己者。守阱人出之，嘉勒斯赉
因集部众讨杀温逋奇而徙居青唐。
</p><p>
夏，四月，丙申朔，下诏求言。删去遗诰“皇帝与太后裁处军国大事”之语。
</p><p>
皇太后既崩，左右有以宸妃事闻者，帝始知为宸妃所生，号恸累日不绝。壬寅，
追尊宸妃为皇太后；甲辰，诏改葬于永定陵，以大行皇太后山陵五使并兼追尊皇太
后园陵使。或言太后死非正命，丧不成礼，帝亦疑焉。因易梓宫，帝遣太后弟李用
和视之，则容貌如生，服饰严具。用和入告，帝叹曰：“人言其可信哉！”遇刘氏
加厚。
</p><p>
戊申，帝听政于崇政殿西厢。
</p><p>
庚戌，以流人林献可为三班奉职。明道初，献可抗言请太后还政，太后怒，窜
于岭南，至是特录之。
</p><p>
壬子，群臣上表请御正殿，不允；表三上，乃从之。诏：“内外毋得进献以祈
恩泽，及缘亲戚通章表。”罢创修寺观。帝始亲政，裁抑侥幸，中外大悦。
</p><p>
癸丑，召知应天府宋绶、同判陈州范仲淹赴阙。
</p><p>
初，太后称制，宦者江德明、岁崇勋、任守忠等，交通请谒，权宠颇盛；参知
政事薛奎言不遂斥逐，恐阶以为乱。帝不欲暴其罪状，止黜之于外。
</p><p>
己未，吕夷简罢为武胜节度使、同平章事，判澶州；枢密使张耆罢为左仆射、
护国节度使，判许州，寻改陈州；枢密副使夏竦罢为礼部尚书，知襄州，寻改颍州；
参知政事陈尧佐罢为户部侍郎，知永兴军；枢密副使范雍罢为户部侍郎，知荆南府，
寻改扬州，又改陕州；枢密副使赵稹罢为尚书左丞，知河中府；参知政事晏殊罢为
礼部尚书，知江宁府，寻改亳州。
</p><p>
帝始亲政，夷简手疏八事，曰正朝纲，塞邪径，禁贿赂，辨佞壬，绝女谒，疏
近习，罢力役，节冗费，其语甚切。帝与夷简谋，以耆、竦等皆太后所任用，欲悉
罢之。退，告郭后，后曰：“夷简独不附太后邪？但多机巧，善应变耳。”由是并
罢夷简。及宣制，夷简方押班，闻唱其名，大骇，不知其故。而夷简素厚内侍副都
知阎文应，因使为中讠冋，久之，乃知事由后云。
</p><p>
宰臣张士逊加昭文馆大学士、监修国史；资政殿大学士、工部尚书、判都省李
迪同平章事、集贤殿大学士；户部侍郎王随参知政事；礼部侍郎、权三司使事李谘
为枢密副使；步军副都指挥使王德用为检校太保、佥署枢密院事。
</p><p>
始，太后临朝，有求内降补军事者，德用曰：“补吏，军政也；敢挟此以干军
政，不可与。”太后固欲与之，卒不奉诏，乃止。帝阅太后閤中，得德用前奏军吏
事，奇之，以为可大用，故擢任枢密。德用谢曰：“臣武人，待罪行间，不足以当
大任。”帝遣使者趣入院。
</p><p>
以权御史中丞蔡齐为龙图阁学士，权三司使事；天章阁待制范讽为右谏议大夫，
权御史中丞。
</p><p>
时有飞语传荆王元俨为天下兵马都元帅者，即捕得，系狱，逮及数百人，齐案
之元迹。帝督责愈急，齐曰：“小人无知，不足治，且无以安荆王。”一夕三疏。
帝大悟，止笞数人而已。
</p><p>
先是讽出知青州，时山东旱蝗，前宰相王曾，家多积粟，讽发取数千斛济饥民，
因请遣使安抚。于是以御史中丞召，其在青州不逾岁也。
</p><p>
以太常博士、秘阁校理范仲淹为右司谏。仲淹初闻遗诰以太妃为皇太后，参决
军国事，上疏言：“太后，母号也，自古无因保育而代立者。今一太后崩，又立一
太后，天下且疑陛下不可一日无母后之助矣。”时已删去参决等语，然太后之号讫
不改，止罢册命而已。
</p><p>
降殿中丞、知吉州方仲弓为太子中舍、监丰国监。
</p><p>
初，仲弓请依唐武后故事立刘氏七庙，太后见其奏，怒曰：“吾不作此负祖宗
事！”裂而掷之，犹用是得知吉州。帝以累更赦宥，止薄责焉。
</p><p>
壬戌，始御崇政殿。
</p><p>
癸亥，上太后谥曰庄献明肃。旧制，后谥二字；称制加四字自此始。追尊李太
后谥曰庄懿。
</p><p>
五月，丁卯，判河南府钱惟演请以庄献、庄懿皇太后并祔真宗室。惟演既罢景
灵宫使，还河南，不自安，乃建此议以希帝意。
</p><p>
戊辰，诏礼部贡举。
</p><p>
辛未，以屯田员外郎武城庞籍为殿中侍御史。籍奏请下阁门取垂帘仪制尽焚之。
又奏：“陛下躬亲万机，用人宜辨邪正，进擢近列，愿采公论，毋令出于执政。”
孔道辅尝谓人曰：“言事官多观望宰相意，独庞君可谓天子御史也。”
</p><p>
癸酉，诏：“太后垂帘日诏命，中外毋辄以言。”
</p><p>
始，太后称制，虽政出宫闱，而号令严明，左右近习亦少假借，赐与皆有节。
赐族人御食，必易以釦器，曰：“尚方器勿使入吾家也。”晚，稍进外家，任内官
罗崇勋、江德明等访外事，崇勋等以此势倾中外，又以刘从德故黜曹修古等。然太
后保护帝既尽力，帝奉太后亦甚备。及太后崩，言者多追斥垂帘时事。范仲淹言于
帝曰：“太后受遗先帝，保佑圣躬十馀年，宜掩其小笔以全大德。”帝大感悟，乃
降是诏。
</p><p>
丙子，命张士逊撰《藉田》及《恭谢太庙记》，以翰林学士冯元为编修官，直
史馆宋祁为检讨官。既而祁言皇太后谒庙非後世法，乃止撰《藉田记》。
</p><p>
帝始召宋绶，将大用之，为张士逊所沮。丁丑，以绶为翰林侍读学士兼龙图阁
学士，判都省。
</p><p>
六月，甲午朔，日有食之。
</p><p>
壬寅。录周世宗及高季兴、李煜、孟昶、刘继元、刘鋹后。
</p><p>
辛亥，太子少傅致仕孙奭卒。帝谓张士逊曰：“朕方欲召奭还，而奭遂死矣！”
嗟惜久之，罢朝一日，赠左仆射，谥曰宣。
</p><p>
奭劝讲禁中二十馀年，讨论典礼，必取前代中正合法事类陈之，故政府奉行无
疑。当真宗封禅时，独正言谏诤不少阿。晚节勇退。疾甚，徙正寝，屏婢妾，谓其
子瑜曰：“无令我死妇人手也！”
</p><p>
初，以钱惟演议下，礼院言：“夏、商以来，父昭子穆，皆有配坐。每室一帝
一后，礼之正仪，前代无同日并祔之文。”诏都省与礼院议，皆以为：“庄穆位崇
中壶，与懿德有异，已祔真庙，自协一帝一后之文。庄献辅政十年，在懿诞育圣躬，
德莫与并，退就后庙，未厌众心。案《周礼》大司乐职：‘奏夷则，歌小吕，以享
先妣。’先妣者，姜嫄也，帝喾之妃，后稷之母，特立庙而祭，谓之閟宫。宜于太
庙外别立新庙，奉安二后神主，同殿异室，岁时荐享，用太庙仪。别立庙名，自为
乐曲，以崇世享。忌前一日不御正殿，百官奉慰，著之甲令。”诏从之。己未，命
权知开封府程琳、内侍副都知阎文应度地营建新庙。
</p><p>
秋，七月，丁丑，诏知富平县事张龟年增秩再任，以其治行风告天下。
</p><p>
癸未，降知永兴军陈尧佐知庐州，为狂人王文吉所诬也。尧佐罢政，过郑，文
吉挟故怨，告尧佐谋反。帝遣中官讯问，复以属御史台。中丞范讽，夜半被旨，诘
旦得其诬状，上之，尧佐犹坐是左降。时复有诬谏官陰附宗室者，宰相张士逊置二
奏帝前，且言：“憸人诬隐良善以摇朝廷，若一开奸萌，臣亦不能自保。”帝悟，
置文吉于法，诬谏官事亦寝。
</p><p>
先是右司谏范仲淹以江、淮、京东灾伤，请遣使循行，未报。仲淹请间，曰：
“宫掖中半日不食，当如何？今数路艰食，安可不恤！”甲申，命仲淹安抚江、淮，
所至开仓廪，赈乏绝，禁婬祀，奏蠲庐、舒折役茶，江东丁口盐钱。饥民有食乌昧
草者，撷草进御，请示六宫贵戚，以戒侈心。
</p><p>
又上疏曰：“祖宗时，江、淮馈运至少，而养六军又取天下。今东南漕米岁六
百万石，至于府库财帛，皆出于民，加之饥年，艰食如此。愿下各有司，取祖宗岁
用之数校之，则奢俭可见矣。
</p><p>
“祖宗欲复幽蓟，故谨内藏，务先丰财，庶于行师之时不扰于下。今横为堕费，
或有急难，将何以济！天之生物有时，而国家用之无度，天下安得不困！江、淮、
两浙诸路，岁有馈粮，于租税外复又入籴，计东南数路不下二三百万石，故虽丰年，
谷价亦高。至于造舟之费及馈运兵夫给受赏与，每岁又五七百万缗，故郡国之民率
不暇给。
</p><p>
“国家以馈运数广，谓之有备。然冗兵冗吏，游惰工作，充塞京都。臣至淮南，
道逢嬴兵，自言三十人自潭州挽新船至无为军，在道逃死，止存六人，去湖南犹四
千馀里，六人者比还本州，尚未知全活。乃知馈运之患。其害人如此。
</p><p>
“今宜销冗兵，削冗吏，禁游惰，减工作，既省京师用度，然后减江、淮馈运，
租税上供之外，可罢高价入籴。国用不乏，东南罢籴，则米价不起；商人既通，则
入中之法可以兼行矣。真州建长芦寺，役兵之粮已四万斛，栋宇像塑金碧之资又三
十万缗。施之于民，可以宽重敛；施之于士，可以增厚禄；施之于兵，可以拓旧疆。
自今愿常以土木之劳为戒。”上嘉纳之。
</p><p>
戊子，诏以蝗旱自责，去尊号“睿圣文武”四字，仍令中外直言阙政。
</p><p>
八月，甲午朔，辽遣使来祭奠、吊慰。
</p><p>
丙申，以太常丞永新刘沆直集贤院。沆前同判舒州，庄献太后遣内侍张怀信修
山谷寺，建资圣浮屠，怀信挟诏命，督役严急，州将至移疾不敢出，沆奏罢之。
</p><p>
赠工部员外郎曹修古为谏议大夫。修古鲠直，有风节。当庄献时，权幸用事，
人人顾望畏忌，而修古遇事辄言，无所回挠。忤太后旨，贬同判杭州；未行，改知
兴化军，卒于官，贫不能归葬。宾佐赙钱五十万，季女泣白其母曰：“奈何以是累
吾先人也！”卒拒不纳。帝思修古忠，故优赠之，仍恤其家。
</p><p>
壬寅，名庄献明肃太后、庄懿太后新庙曰奉慈。
</p><p>
癸卯，诏：“凡除转运使及籓镇、边郡守臣，自今并许上殿奏事。”
</p><p>
甲辰，诏：“中外毋避庄献明肃太后父讳。”
</p><p>
丁酉，辽主如温泉宫。
</p><p>
壬子，宰臣张士逊等言：“比诸道旱蝗，请用汉故事册免，蒙赐诏不许。今陛
下既减损尊名，愿各降官一等，以塞天异。”帝慰勉之。
</p><p>
乙卯，辽遣使阅诸路禾稼。
</p><p>
丁巳，置端明殿学士，以翰林侍读学士宋绶为之。
</p><p>
三司言：“自藉田后，继有赏赉，用度不足，请假于内藏库。”庚申，出缗钱
百万赐之。帝谓张士逊曰：“国家钱本无内外，盖以助经费耳。”自是岁歉或调发，
则出内藏以济之。
</p><p>
九月，丙寅，崇信节度使、同平章事、判河南府钱惟演落平章事，还本镇。
</p><p>
初，惟演欲为自安计，首建二后并配议。既与刘美为亲，又为其子暧娶郭皇后
妹，至是又欲与庄懿太后族为婚。御史中丞范讽，劾惟演擅议宗庙；前在庄献时权
宠太盛，且与后族连姻，请行降黜。帝谕辅臣曰：“先后未葬，朕不忍遽责惟演。”
讽袖告身对曰：“臣今奉使山陵，而惟演守河南，臣朝暮忧刺客，愿纳此，不敢复
为御史中丞矣。”帝不得已可之，讽乃趋出。丁卯，复夺暧一官，落集贤校理，听
随惟演行，诸子皆补外州监当。
</p><p>
甲戌，幸洪福院，临庄懿太后梓宫。丙子、壬午，临如之。
</p><p>
丁丑，诏：“国忌日罢佛像前设神御。”
</p><p>
壬午，庄献明肃皇太后灵驾发引，帝顾辅臣曰：“朕欲亲行执绋，以申孝心。”
乃引绋行哭，出皇仪殿门，礼官固请而止。遣奠正陽门外，遂诣洪福院，服素纱幞
头、淡黄衫，从官常服、黑带奉引庄懿太后梓宫，遣奠廷中，皆改衰服。奉辞，随
梓宫攀号不已。左右固请止，帝泣曰：“劬劳之恩，终身何所报乎！”步送至院西
南隅，仗转乃还。
</p><p>
冬，十月，丁酉，祔葬庄献明肃皇太后、庄懿皇太后于永定陵。
</p><p>
甲辰，诏：“两川岁贡绫锦罗绮之属，以三之二易为?绢，供军需。”
</p><p>
帝富于春秋，左右欲以巧自媚，后菀珠玉之工颇盛。殿中侍御史庞籍言：“今
螽螟为灾，民忧转死，陛下安得不以俭约为师，惜国费以徇民急！”帝纳其言。
</p><p>
己酉，祔庄献明肃太后、庄懿太后主于奉慈庙。
</p><p>
辛亥，帝谕辅臣曰：“近岁进士试诗赋，多浮华，宜令有司兼取策论。”
</p><p>
以司封员外郎、秘阁校理吴遵路为开封府推官。
</p><p>
始，庄献太后称制，遵路条奏十馀事，语皆切直，忤太后意，出知常州。遵路
至常州，即令转市吴中米以备岁俭，已而果大乏食，民赖以济，自它郡流至者亦十
全八九。范仲淹安抚淮南，荐遵路，乞以遵路救灾事迹颁诸州为法，并付史馆。遵
路，淑子也。
</p><p>
癸丑，降东、西京囚罪一等，徒以下释之。缘二太后陵应奉民户，免租赋、科
役有差。
</p><p>
戊午，张士逊罢为左仆射，判河南府，枢密使杨崇勋罢为河南三城节度使、同
平章事，判许州。先是蝗旱仍见，士逊居首相，无所建明，帝颇复思吕夷简。及百
官诣洪福院上庄献太后谥册，退而奉慰，士逊乃过崇勋园饮酒，日中不至，群臣离
立以俟。御史中丞范讽劾奏之，遂与崇勋俱罢；然制辞犹以均劳佚为言。
</p><p>
以吕夷简为门下侍郎兼吏部尚书，同平章事；知河南府王曙加检校太傅，充枢
密使；佥署枢密院事王德用为枢密副使；端明殿学士、刑部侍郎宋绶参知政事；权
三司使事蔡齐为枢密副使。
</p><p>
庚申，诏：“自今每日御前殿视事。”帝即位之初，尚循真宗晚年故事，惟只
日御殿，至是始复旧制。
</p><p>
自唐以来，民计田输赋外，增取它物，复折为赋，谓之杂变，亦谓之沿纳，名
品烦细。官司岁附帐籍，并缘侵扰，民以为患。帝诏三司，沿纳物以类并合。于是
三司请悉除诸名品，并为一物，夏秋岁入，第分粗细二色。百姓便之。
</p><p>
十一月，癸亥朔，参知政事薛奎，罢为资政殿学士、户部侍郎、判都省。始，
庄献崩，二府大臣皆罢去，奎独留，帝且倚以为相。而奎得喘疾，数辞位，久之乃
罢。
</p><p>
以龙图阁待制孔道辅为石谏议在夫，权御史中丞。
</p><p>
诏增宗室俸。
</p><p>
乙丑，追册美人张氏为皇后。
</p><p>
寇准以责死既十一年，以庚寅赦书，始得太子太傅。甲戌，赠准中书令，复莱
国公，其婿屯田员外郎张子皋复直史馆。仍令赍诏赐其家，祭酹之。子皋，齐贤孙
也。
</p><p>
戊寅，以大理评事保塞刘涣为右正言。初，涣上疏庄献太后，请还政，太后怒，
议黥面配白州。属太后疾革，宰相品夷简故为稽留，不即行。至是涣以前疏自言，
夷简请褒擢。帝既用涣，顾谓夷简曰：“向者枢密院亟欲投窜，赖卿以免。”夷简
谢曰：“涣疏外，敢言；大臣或及此，则太后必疑风旨自陛下，使母子不相安矣。”
帝喜，以夷简为忠。
</p><p>
己卯，徙判天雄军王曾判河南府。始，陈尧咨与曾有隙，曾实代尧咨于天雄，
政有不便者徐更之，弥缝不见其迹。及去，尧咨复继曾后，见府署及什器皆因尧咨
旧规，但完葺，无所改，叹曰：“王公度量，我不及也！”
</p><p>
十二月，丙申，帝谓辅臣曰：“朕退朝，凡天下之奏必亲览。”吕夷简曰：
“小事皆听览，恐非所以养圣神。”帝曰：“朕承先帝之托，万几之重，敢自泰乎！”
又曰：“朕日膳不欲珍美，衣服多以缯缣，屡经浣濯，宫人或以为笑。大官进膳，
有虫在食器中，朕掩而不言，恐罪及有司也。”夷简因称盛德。帝曰：“偶与卿等
言之，非欲闻于外，嫌近名耳。”
</p><p>
复置诸路提点刑狱官，仍参用武臣。
</p><p>
甲辰，以京东饥，出内藏库绢二十万下三司，代本路上供之数。
</p><p>
丁未，出侍御史张沔知信州，殿中侍御史韩渎知岳州。
</p><p>
先是宰相李迪除二人为台官，言者谓台官必由中旨，乃祖法也。既数月，吕夷
简复入，因议于帝前。帝曰：“祖法不可坏也。宰相自用台官，则宰相过失无敢言
者矣。”迪等皆惶恐。遂出沔、渎，仍诏：“自今台官有缺，非中丞、知杂保荐者，
毋得除授。”
</p><p>
戊申，出宫人二百。帝时屡出宫人，吕夷简曰：“此诚美事，然出宫人，恐有
失所者。”帝因曰：“曩太后临朝，臣僚戚属多进女，今已悉还其家矣。”
</p><p>
己酉，辽禁夏国使沿途私市金铁。
</p><p>
初，郭皇后之立，非帝意，浸见疏；而后挟庄献势颇骄，后宫希得进。及庄献
崩，帝稍自纵，宫人尚氏、杨氏骤有宠；后性妒，屡与忿争。尚氏尝于帝前语侵后，
后不胜忿，起批其颊。帝自起救之，后误批帝颈。帝大怒，有废后意。内侍副都知
阎文应，白帝出爪痕示执政近臣。吕夷简以前罢相故怨后，而范讽方与夷简相接，
讽乘间言：“后立九年无子。义当废。”夷简赞其言。帝意未决，外人藉藉颇有闻
者。右司谏范仲淹因对，极陈其不可，且曰：“宜早息此议，不可闻于外也。”
</p><p>
居久之，乃定议废后，夷简先敕有司无得受台谏疏。乙卯，诏称：“皇后以无
子愿入道，特封为净妃、玉京冲妙仙师，赐名清悟，别居长宁宫。”台谏疏皆不得
入，仲淹即与权御史中丞孔道辅率知谏院孙祖德、侍御史蒋堂、郭劝、杨偕、马绛、
殿中侍御史段少连、左正言宋郊、右正言刘涣伏閤争之，诣垂拱殿门伏奏：“皇后
不当废，愿赐对以尽言。”守殿门者阖扉不为通，道辅手抚铜镮大呼曰：“皇后被
废，奈何不听台谏入言！”寻诏诣中书。道辅等语夷简曰：“人臣于帝后，犹子事
父母也。父母不和，固宜谏止，奈何顺父出母乎！”众哗然，争进说。夷简曰：
“废后自有故事。”道辅及仲淹曰：“人臣当道君以尧、舜，岂得引汉、唐失德为
法？公不过引汉光武劝上耳，是乃光武失德，何足法也？”夷简不能答，拱立曰：
“诸君更自见上力陈之。”道辅与仲淹等退，将以明日留百官揖宰相廷争。而夷简
即奏台谏伏閤请对，非太平美事，乃议逐道辅等。祖德，北海人；偕，坊州人；少
连，开封人。
</p><p>
丙辰旦，道辅等始至待漏院，诏道辅出知泰州，仲淹知睦州，祖德等各罚铜二
十斤。故事，罢中丞必有告辞，至是直以敕除，道辅比还家，敕随至，又遣使押道
辅及仲淹亟出城。仍诏：“谏官、御史，自今并须密具章疏，毋得相率请对，骇动
中外。”绛、偕奏乞与道辅、仲淹俱贬，劝及少连再上疏，皆不服。
</p><p>
将作监丞、签判河陽富弼上疏曰：“皇后自居中宫，不闻有过；陛下忽然废斥，
物议腾涌。自太祖、太宗、真宗三后未尝有此。陛下为人子孙，不能守祖考之训，
而遂有废后之事。治家尚不以道，奈天下何！范仲淹为谏官，所极谏者，乃其职也，
陛下何故罪之？假使所谏不当，犹须含忍以招谏诤；况仲淹所谏，大惬众心，陛下
乃纵私忿，不顾公议，取笑四方，臣甚为陛下不取也。陛下以万乘之尊，废一妇人，
甚为小事，然所损之体则大。夫废后谓之家事而不听外臣者，此乃唐奸臣许敬宗、
李世勣谄佞之辞，陛下何足取法！陛下必欲废后，但可不纳所谏，何必加责以重己
过！今匹庶之家或出妻，亦须告父母，父母许，然后敢出之。陛下贵为天子，且庄
献、庄懿山陵始毕，坟土未干，便废黜后氏，不告宗庙，是不敬父母也。今陛下举
一事而获二过于天下：废无罪之后，一也；逐忠臣，二也。此二者，皆非太平之世
所行，臣实痛惜之！仲淹以忠直不挠，庄献时论冬仗事，大正君臣之分，陛下以此
擢用之。既居谏列，闻累曾宣谕，使大小之事，必谏无隐。是陛下欲闻过失，虽古
先圣哲亦无以过。今仲淹闻过遂谏，上副宣谕之意而反及于祸，是陛下诱而陷之，
不知自今何以使臣！虽日加宣谕，谏臣以仲淹为戒，必不信矣。愿追还仲淹，复其
谏职，减二过之一，庶乎谏路不绝，朝纲复振，斯社稷之庆也。”疏入，不报。
</p><p>
时仍岁蝗旱，执政谓宜有变更以导迎和气。丁巳，诏改明年元曰景祐。
</p><p>
禁边臣增置堡砦。
</p><p>
参知政事王随言：“淮南积盐一千五百万石，至无屋以贮，露积苫覆，岁以损
耗。又，亭户输盐得本钱，或无以给，故亭户贫困，往往起为盗贼。其害如此，愿
得权听通商三五年，使商人入钱京师，又置折博务于扬州，使输钱及粟帛以资国用。”
遂诏宋绶等与三司使、江、淮制置使同议可否，皆以为：“听通商则恐私贩肆行，
侵蠹县官。请敕制置司监造船，运至诸路，使皆有二三年之畜。复天禧元年制，听
商人入钱粟京师及淮、浙、江南、荆湖州、军易盐。在通、泰、楚、海、真、扬、
涟水、高邮贸易者，毋得出城，馀州听诣县镇，毋至乡邨。其入钱京师，增盐予之。
并敕转运司经画本钱以偿亭户。”诏皆施行。
</p><p>
辽以北府宰相萧孝先为枢密使。孝先在枢密府，好恶自恣，权倾人主，朝多侧
目。

</p><p>
○仁宗体天法道极功全德神文圣武睿哲明孝皇帝景祐元年（辽重熙三年。甲戌，
一零三四年）
</p><p>
春，正月，甲子，许京兆府立学，赐《九经》，仍给田五顷。
</p><p>
发江、淮漕米赈京东饥民。
</p><p>
丁卯，侍御史充贺辽正旦使章频卒于辽境。辽主诏有司赙赠，命近侍护丧以归。
</p><p>
戊辰，诏铸“景祐元宝”钱。
</p><p>
丁丑，命翰林学士浦城章得象等五人权知贡举。
</p><p>
壬午，以太常博士滕宗谅为左正言。宗谅，先与刘越同上庄献太后疏请归政者
也。
</p><p>
癸未，令：“南省就试进士、诸科十取其二，进士五举年五十、诸科六举年六
十、尝经殿试进士三举、诸科五举及尝预先朝御试者，虽试文不合格，毋辄黜，皆
以名闻。”自此率以为常。
</p><p>
甲申，以淮南岁饥，出内藏绢二十万下三司，代其岁输。
</p><p>
始置崇政殿说书，命都官员外郎贾昌朝、屯田员外郎赵希言、太常博士王宗道、
国子博士杨安国为之，日以二人入侍讲说。初，孙奭出知兗州，帝问谁可代讲说者，
奭荐昌朝等，因命中书试说书，至是特置此职以处之。
</p><p>
辛卯，辽主如春水。
</p><p>
是月，赵元昊寇府州。
</p><p>
二月，壬辰朔，权停解州盐池种盐三年，以本池所贮可支十年故也。
</p><p>
辽北院枢密使萧朴，出为东京留守。自太后专制国事，一委弟萧孝先。朴屡言
仁德皇后之冤，太后?兼之，故外迁。
</p><p>
乙未，罢书判拔萃科，更不御试。自今幕职、州县官经三考以上，非缘边及川、
广、福建者，许应贤良方正能直言极谏等六科；其京朝官至太常博士及进士诸科取
解而被黜落者，毋得复应茂才异等三科及武举。用知制诰李淑议也。
</p><p>
先是召知凤翔府、兵部员外郎司马池知谏院，池上表恳辞。帝谓宰相曰：“人
皆嗜进，池独嗜退，亦难能也。”加直史馆，复知凤翔。尝有疑狱上谳，大理辄复
下，掾属惶恐引咎，池曰：“长吏者，政事所由，非诸君过。”乃独承其罪。有诏
勿劾。
</p><p>
辛丑，诏：“礼部贡院，诸科举人，应七举者，更不限年，并许特奏名。”
</p><p>
甲辰，权减江、淮漕米二百万石，候岁丰补之。
</p><p>
戊申，诏麟、府州赈蕃、汉饥民。
</p><p>
三月，开封府判官谢绛言：“蝗亘田野，坌入郛郭，跳掷官寺，井匽皆满，而
使者数出，府县监捕驱逐，蹂践田舍，民不聊生。鲁史书螟，《谷梁》以为哀公用
田赋，虐取于民。今朝廷敛弛之法，近于廉平，以臣愚所闻，似吏不甚称职而召其
变。凡今典城牧民，有颛方面之势，才者掠功取名，以严急为术，或辨伪无实，数
蒙奖录；愚者期会簿书，畏首与尾；二者政殊而同归于敝。夫为国在养民，养民在
择吏，吏循则民安气和而灾息。愿先取大州邑数十百，诏公卿以下举任守州者，使
得自辟属县令长，务求术略，不限资考，然后宽以约束，许便宜从事，期年条上理
状，或徙或留，必有功化风迹。如此而沴气不弭，嘉休不至者，未之有也。”
</p><p>
丙子，诏：“御试进士题目书所出，摹印傍之，更不许上请。”
</p><p>
戊寅，御崇政殿，试礼部奏名进士。己卯，试诸科。辛巳，试特奏名。已而得
进士诸科八百八十三人，特奏名八百五十七人，赐及第、出身。
</p><p>
夏，四月，壬辰，诏：“锁厅举人所试不合格者，除其罪。”始，天禧二年，
宰相王钦若请锁厅举人试不合格者，并坐私罪，至是始除之。
</p><p>
甲午，赠故翰林学士、礼部侍郎、知制诰杨亿为礼部尚书，谥曰文。故事，非
常任二府及事东宫，则四品无赠官。枢密使王曙言：“亿尝为寇准草奏，请太子亲
政，为丁谓所排，不得志而殁。准既赠中书令，亿宜蒙旌贲。”故特赠之。
</p><p>
初，准令亿草奏，曙知其不可，尝劝止。准败，曙取奏草付其妻，缝置夹衣中。
及朝廷欲理准旧勋，曙乃出之，其字漫灭，几不可识矣。
</p><p>
丁酉，殿中侍御史庞籍为开封府判官，尚美人遣内侍称教旨，免工人市租。籍
言：“祖宗以来，未有美人称教旨下府者。”帝为杖内侍，切责美人，仍诏有司：
“自今宫中传命，毋得辄受。”
</p><p>
癸丑。诏置殿中侍御史、监察御史里行。
</p><p>
江东转运使蒋堂言：“窃见诸路武臣知州军者，多是素昧条教。欲乞自今除扼
束边陲之处合选任近上武臣外，其馀州改差文资。”帝谕令枢密院，今后差武臣知
州军，并须择人。
</p><p>
五月，庚申朔，辽主请暑沿柳湖。
</p><p>
乙丑，以权知开封府程琳为三司使。
</p><p>
先是三司并合田赋沿纳诸名品为一物，琳谓：“借使牛皮、食盐、地钱合为一，
谷、麦、黍、豆合为一，易于钩校可也。然后世有兴利之臣，复用旧名增之，是重
困民无已时也。”琳又上疏，论“兵在精不在众，河北、陕西军储数匮，而招募不
已。其住营一兵之费，可给屯驻三兵，昔养万兵者，今三万矣。愿罢河北、陕西募
住营兵，勿复增置，遇阙即选厢军精锐者补之。仍渐徙营内郡，以便粮饷。”帝嘉
纳焉。
</p><p>
丁卯，禁民间织锦绣为服。
</p><p>
以秘书丞张宗谊、孙沔并为监察御史里行。沔，会稽人也。
</p><p>
壬申，出内藏库缗钱百万赐三司。
</p><p>
以河南府学为国子监。
</p><p>
壬午，录系囚。
</p><p>
辽太后既摄政，虑辽主年长难制，与枢密使萧孝先谋废立，欲立少子重元，重
元以所谋白辽主。辽主用内侍赵安仁策，勒卫兵出宫，召孝先至，谕以太后当废状，
孝先震慑不能对。遂收太后符玺，迁于庆州，诛内侍数十族，释孝先等不问。
</p><p>
六月，己丑朔，赐陈州、扬州学田三顷。
</p><p>
壬辰，广东转运司言交州陈公永等六百馀人内附，李德政发兵境上捕逐。诏遣
公永等还，仍谕德政抚存之。枢密副使蔡齐言：“蛮去暴归德，请纳之，给以荆湖
闲田使自营。今纵去，必不复还旧部，若散入山谷，如后患何！”不听。明年，蛮
果为乱。
</p><p>
淮南制置发运使刘承颜献轮扇浴器。同知谏院郭劝言：“此非所宜献，承颜欲
以此媚上耳。乞付外毁弃，以戒邪佞。”甲辰，诏还之。
</p><p>
己酉，策试贤良方正能直言极谏太常博士晋江苏绅、才识兼茂明于体用大理寺
丞建安吴育、茂才异等宋城张方平及武举人于崇政殿。育所对策入第三等，绅、方
平并等四等次，以育为著作左郎、直集贤院、通判湖州，绅为祠部员外郎、通判洪
州，方平为校书郎、知昆山县。
</p><p>
闰月，戊午朔，赐杭州学田五顷。
</p><p>
乙丑，府州言赵元昊自正月后数入寇，诏并州部署司严兵备之。
</p><p>
乙亥，毁天下无额寺院。
</p><p>
壬午，罢后苑作所用玳瑁、龟筒，从度支判官谢绛言也。绛又言：“迩来用物
滋侈，赐予过制，禁中须索。去年计为缗钱四十五万，自今春至四月，已仅二十万。
比诏裁节费用，而有司移文，但求咸平、景德簿书，不存则无所错置。臣以为不若
推近及远，递考岁用而裁节之，不必咸平、景德为准也。”又言：“号令数变则亏
体，利害偏听则惑聪，请者务欲各行，而守者患于不一。请罢内降，凡诏令皆由中
书、枢密院，然后施行。”
</p><p>
甲申，诏：“御试制科举人，自今张幕次于殿庑，仍令大官给食；武举人以别
日试之。”从知制诰宋郊言也。
</p><p>
乙酉，以前西京留守推官安福欧陽修为馆阁校勘，枢密使王曙所荐也。
</p><p>
始，钱惟演留守西京，修及尹洙为官属，皆有时名，惟演待之甚厚。修等游饮
无节，惟演去，曙继至，数加戒敕，常厉色谓修等曰：“诸君知寇莱公晚年之祸乎？
正以纵酒过度耳。”众客皆唯唯，修独起对曰“寇公之祸，以老不知止耳。”曙默
然，终不怒，更荐修及洙，置之馆阁，议者贤之。
</p><p>
秋，七月，戊子朔，辽主始亲政，授赵安仁左承宣、监门卫大将军，充契丹汉
人渤海内侍都知兼都提点。以耶律玛陆为崇德宫使。玛陆为人，畏慎容物，或有面
相陵折者，恬然若弗闻，不臧否人物，故益为辽主所亲狎。
</p><p>
辽主尝与护卫耶律仁先论政事，亟叹其才。仁先以为不世之遇，言无所隐。辽
主善之，授为宿直将军。
</p><p>
以太常博士、监察御史里行卫人高若讷为主客员外郎、殿中侍御史里行。
</p><p>
初，命同判司天监杨惟德等以周天星宿度分及占测之术，纂而为书，成三十卷，
至是上之，惟德等皆迁官。
</p><p>
以翰林侍读学士范讽为给事中、龙图阁学士，知兗州。讽性倜傥，不拘细行。
雅善李迪。常与张士逊议论不合，为中丞，力挤士逊。授吕夷简入相，又合谋废郭
后，欲夷简引己置二府，然夷简惮讽，终不敢荐也。讽建议，朝廷当差择能臣，留
以代大臣之不称职者，夷简闻而恶之。权三司使公半岁，以疾免；既久不得意，愤
激求出。将行，复谓帝曰：“陛下朝无忠臣，一旦纪纲大坏，然后召臣，何益！”
夷简愈恶之，故寻被谴黜。
</p><p>
壬辰，辽主如秋山。召东京留守萧朴为南院枢密使，徙封楚王。
</p><p>
己亥，诏：“诸路监司按所部官吏不法者，须密切体访，毋得出榜召人告首。”
</p><p>
乙巳，随州言崇信军节度使钱惟演卒，特赠侍中，官护葬事。惟演始以父归国，
故亟显，然自以才能进。尝曰：“韩林学士备顾问，司曲诰，于书一有所不观，何
以称职！”官兼将相，阶勋品皆第一，而终不历中书，故常谓人曰：“吾平生不足
者，惟不得于黄纸尾押字耳。”
</p><p>
常平仓旧领于司农寺，壬子，始诏诸路转运使与州长吏举所部官专主常平钱粟。
既而淮南转运副使吴遵路言：“本路丁口百五十万，而常平钱粟才四十馀万，岁饥
不足以救恤。愿自经制，增为二百万，它毋得移用。”许之。
</p><p>
枢密直学士杜衍亦尝建议曰：“豪姓蓄贾，乘时贱收，水旱则稽伏而不出，须
其翔踊以牟厚利，而农民贵籴。九谷散于穰岁，百姓困于凶年，盖缘常平仓制度不
立，有名而无实。谓宜量州县远近，户口众寡，时其饥熟，取贱出贵，严以赏罚，
课责官吏，出纳无壅，增损有宜。公籴未充，则禁争籴以规利者；籴毕而储之，则
察其以供军为名而假借者。夫香象珠玑，久藏府库，非衣食之急。若州郡阙无钱，
愿斥卖以赐之，补助其乏。”
</p><p>
先是庆州柔远蕃部巡检嵬逋，领兵入夏州界，攻破后桥新修诸堡。是月，赵元
昊率万馀众来寇，称报仇。缘边都巡检杨遵、柔远塞监押卢训，以骑七百战于龙马
岭，败绩。环庆路都监齐宗矩、走马承受赵德宣、宁州都监王文援之，次节义烽。
通事蕃官言蕃部多伏兵，不可过壕，宗矩不听。伏兵发，宗矩被执。久之，以宗矩
还。
</p><p>
八月，庚申，徙知定州、龙神卫西厢都指挥使刘平为环庆路副都部署。
</p><p>
帝初擢平主四厢，谓左右曰：“平，所谓诗书之将也。”平在定州，尝建言：
“臣前在陕西，见元昊车服僭窃，势且叛矣，宜严备之。”不听。及是，戒平曰：
“知卿有将略，故委以边寄，卿其勉之！”加赐钱百万。
</p><p>
资政殿学士、户部侍郎薛奎卒，赠兵部尚书，谥简肃。奎在政府，谋议无所迎
避，或时不如志，归，辄叹咤不食，曰：“吾仰惭古人，俯愧后世耳！”尤善知人，
范仲淹、庞籍、明镐，自为吏部选人，皆以公辅许之；欧陽修、王拱辰，皆其女婿
也。
</p><p>
壬戌，有星孛于张、翼。
</p><p>
登亥，枢密使、吏部侍郎、检校太傅、同平章事王曙卒，赠太保、中书令，谥
文康。曙方严简重，有大臣体。常言人臣患不节俭，及贵显，深自抑损。子益恭，
以廕为卫尉寺丞，淡于荣利，数解官。曙始参知政事，治第西京，既成，益恭作书
陈止足之义，劝曙谢事退居，曙不果去。益恭终父丧，遂以司门员外郎致仕。
</p><p>
甲子，宰臣吕夷简等上表请立皇后。
</p><p>
参知政事宋绶，以帝富于春秋，天下无事，虑燕乐有渐，乃上言：“驭下之道
有三：临事尚乎守，当机贵乎断，兆谋先乎密。能守则奸莫由移，能断则邪莫由惑，
能密则事莫由变。斯安危之所系，愿陛下念之。至若朝务清夷，深居闲燕，声味以
调六气，节宣以顺四时，爱养王躬，使不至伤过，乃保和平，无疆之福也。”
</p><p>
戊辰，帝不豫。
</p><p>
庚午，以王曾为吏部尚书、同平章事、枢密使。
</p><p>
时南京留守推官奉符石介贻赠书曰：“主上即位十有三年，不好游畋，不近声
色，恭俭之德，闻于天下。乃正月以来，闻既废郭皇后，宠幸尚美人，宫庭传言渐
有失德。自七、八月来，所闻又甚，倡优妇人，朋婬宫内，饮乐无时，圣体因常有
不豫，斯不得不为虑也。今变异屡见，人心忧危，白气切霄，凶灾荐岁，此天地神
灵所以示戒警也。相公昔作元台，今冠枢府，社稷安危，皆系于相公。当此之时，
宜即以此为谏；谏止则已，谏不止则相公宜辞枢衡之任，庶几有以开悟聪听，感动
上心。若执管仲不害霸之言，以嗜欲闲事，不欲极争，则遂启成乱阶，恐无及矣。”
</p><p>
辛未，以星变，大赦，避正殿，减常膳，出内藏库钱优赏在京将士。诏辅臣于
延和殿閤奏事，其诸司事，权令辅臣处分。
</p><p>
壬申，诏：“净妃郭氏出居于外，美人尚氏为道士洞真宫，杨氏别宅安置。长
秋之位，不可久虚，当求德门以正内治。”
</p><p>
自郭后废，尚、杨二美人益有宠，每夕侍寝，体为之敝，或累日不进食，中外
忧惧，皆归罪二美人。杨太后亟以为言，帝未能去。入内都知阎文应，早暮侍帝，
言之不已，帝不胜其烦，乃颔之，文应即命氈车载二美人出。二美人涕泣不肯行，
文应搏其颊骂曰：“宫婢，尚何言！”驱使登车；翌日，降是诏。
</p><p>
甲戌，司天言孛星不见。
</p><p>
殿中侍御史庞籍、左司谏滕宗谅，并坐言宫禁事不实，乙酉，出籍为广东转运
使，宗谅知信州。
</p><p>
九月，己丑，群臣上表请御正殿，复常膳；表三上，乃从之。
</p><p>
壬辰，群臣上表请双日不视朝，从之。仍诏中书、枢密院，双日有合奏事，亦
许便殿请对。
</p><p>
丁酉，帝康复，御正殿，复常膳。
</p><p>
范仲淹知睦州，不半岁，徙苏州。州比大水，民田不得耕，仲淹疏五河，导太
湖注之海，募游手兴作。未就，又徙明州。转运使言仲淹治水有绪，愿留以毕其役；
庚子，诏仲淹复知苏州。
</p><p>
太子少傅晁迥，既与太清楼宴，复召对延和殿閤，问《洪范》雨?勿之应，迥
据经以对。忽感疾卒，年八十四。诏罢一日朝，赠太子太保，谥文元。
</p><p>
迥乐易纯固，喜质正经史疑义，标括字类，无一日废学。不喜术数，尝曰：
“自然之分，天命也；乐天不忧，知命也；推理安常，委命也。何必逆计未然乎！”
</p><p>
尚、杨二美人出宫后，帝令参知政事宋绶面作诏云：“当求德门，以正内治。”
既而左右引寿州茶商陈氏女入宫，帝欲立之为后，绶谏曰：“陛下乃欲以贱者正位
中宫，不与前日诏语戾乎？”后数日，枢密使王曾入对，又奏引纳陈氏为不可，帝
曰：“宋缓亦如此言。”宰相吕夷简、枢密副使蔡齐相继论谏，兼侍御史知杂事杨
偕、同知谏院郭劝复上疏，卒罢陈氏。
</p><p>
甲辰，诏立皇后曹氏，彬之孙女也。郭后废，始聘后入宫。乙巳，命宰相李迪
为册礼使，参知政事王随副之，宋绶撰册文，并书册宝。有司奏用冬至日行册礼。
监察御史里行孙沔，言庄献三年之丧未除，请终制而后行，秘书丞余靖亦以为言，
不报。
</p><p>
壬子，诏名太后所居殿曰保庆宫，自今并以保庆皇太后为称。
</p><p>
冬，十月，己未，辽主驻中会川。
</p><p>
庚申，罢淮南、江、浙、荆湖制置发运使，仍诏：“淮南转运使兼领发运使司
事；其制置茶盐矾税，各归逐路转运使司。”
</p><p>
改钱惟演谥曰思。先是太常博士、同知礼院张瑰议：“惟演博学业文，此其所
优；贪慕权要，衅生不足，此其所劣。《谥法》，敏而好学曰文，贪以败官曰墨。
请谥文墨。”其家诉于朝，诏覆议，以惟演无贪黩状，而晚节率职自新，《谥法》，
“追悔前过”，改谥曰思。诏：“自今定谥，须礼院集官众议之。”
</p><p>
己丑，诏：“閤门祗候，自今须尚书员外郎、诸司使以上及本路转运使或提点
刑狱一员，共七人举之，方许引对。”
</p><p>
赵元昊自袭封，即为反计，多招纳亡命，峻诛杀，以兵法部勒诸羌。始衣白窄
衫，氈冠红里、顶，冠后垂红结绶。自号嵬名吾祖，凡六日，、九日则见官属。初
制秃发令，元昊先自秃发，及令国人皆秃发，三日不从令，许众杀之。每欲举兵，
必率酋豪与猎，有获则下马环坐饮，割鲜而食，各问所见，择取其长。是岁春，始
寇西边，杀掠居人，下诏约束之。居国中，僭益甚，私改元曰开运，既逾月，人告
以石晋败亡年号也，乃更广运。
</p><p>
母米氏族人山喜，谋杀元昊，事觉，元昊鸩其母，杀之，沉山喜之族于河，遣
使来告哀。诏起复，以閤门祗候王用中为致祭使，兵部员外郎郭劝为吊赠兼起复官
告使。元昊赂遗劝等百万，劝悉拒不受。
</p><p>
癸酉，以净妃、玉京冲妙仙师清悟为金庭教主、冲静元师。美人杨氏听入道，
赐名宗妙。并居安和院，仍改赐院名曰瑶华宫。
</p><p>
乙亥，作郊庙《景安》、《兴安》、《祐安》之曲。
</p><p>
辛巳，赐舒州学田五顷。
</p><p>
壬午，命龙图阁待制燕肃、集贤校理李照、直史馆宋祁同按试王朴律准。肃时
判太常寺，建言旧太常钟磬皆设色，每三岁亲视，则重饰之。岁即久，所涂积厚，
声益不协，故有是命。帝亲阅视律准题其背以属太常。肃等即取钟磬刬涤考击，用
律准按试皆合。
</p><p>
十一月，己丑，册皇后。
</p><p>
己酉，诏亲祠郊庙乃用御所制乐章，其有司摄事乐章，令宰臣吕夷简、李迪分
撰之。辛亥，诏太常寺：“自今享先农、释奠文宣王、武成王，并用登歌乐，令学
士院撰乐章。”
</p><p>
以东上閤门使曹琮为卫州团练使。琮兄女为后，礼皆琮主办，于是奏曰：“陛
下方以至公厉天下，臣既备后族，不宜冒恩泽，乱朝廷法；族人敢因缘请托者，愿
置于理。”时论称之。寻出为环庆路部署、知分阝州。
</p><p>
屯田员外郎张亢者，奎弟也，豪迈有奇节。常通判镇戎军，上言：“赵德明死，
其子元昊喜诛杀，势必难制，宜亟防边。”论西北攻守之计，章数十上。帝欲用之，
会丁母忧。或传辽聚兵幽、涿间，河北皆惊，十二月，癸酉，命亢为如京使、知安
肃军。因入对，曰：“辽人岁享金帛甚厚，惧中国见伐，特张言耳，非其实也。”
</p><p>
赵元昊献马五十匹，求《佛经》一藏；赐之。
</p><p>
己卯，宣庆使、入内都知蓝继宗，以老疾罢为景福殿使、邕州观察使。
</p><p>
监察御史里行孙沔曰：“窃见上封事人同安县尉李安世，辄因狂悖，妄进瞽言，
下吏审问。自孔道辅、范仲淹被黜之后，庞籍、范讽置对以来，凡在搢绅，尽思缄
默。又虑四方之人不知安世讪上犯颜，将谓安世献忠获罪，自远流传，为议非美。
伏望贷以宽恩，特免投窜，使彼偷安之士，永怀内愧之心。”后七日，责沔知潭州
衡山县。
</p><p>
沔未有责命时，复上书曰：“去秋以圣体愆和，准双日不坐之请，是则一岁中
率无百馀日视事，宰臣上殿奏事，止于数刻，天下万务，得不旷哉！伏愿陛下因岁
首正朝之始，霈然下令，诞告多方，每旦恭己，辨色居位，推择大臣，讲求古道，
降以温颜，俾之极论。外则逐刺史、县令无状老懦贪残之辈，内则罢公卿大夫不才
谄佞诡诞之士。掖庭之中，简去幽旷，官寺之内，抑损重任。教敦于上，民悦于下，
皆目前可见之事，惟陛下力行而已。”书奏，再责监永州酒。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86780.html' class='pagedaohang'>【上一篇】<i>:卷第四十 【宋纪四十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86778.html' class='pagedaohang'>【下一篇】<i>：卷第三十八 【宋纪三十八】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>