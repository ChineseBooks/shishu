<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二百十五 【元纪二十三】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二百十五 【元纪二十三】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86614.html' class='pagedaohang'>【上一篇】<i>:卷第二百十六 【元纪二十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86612.html' class='pagedaohang'>【下一篇】<i>：卷第二百十四 【元纪二十二】</i></a></span>
</ul>
<div class="articleContent" id="articleContent"> <p>
起屠维大荒落正月，尽十二月，凡一年。

</p><p>
讳和实拉，武宗长子也，母曰仁献章圣皇后伊奇哩氏。帝以大德四年十一月壬
子生。十一年，武宗入继大统，立仁宗为皇太子，命以次传于帝。武宗崩，仁宗立，
延祐三年春，立英宗为皇太子，封帝为周王，出镇云南。行至陕西，从臣不欲南行，
拥帝至金山之北，遂居焉。

</p><p>
◎天历二年
</p><p>
春，正月，己未朔，立都督府，以总左右奇彻及龙翊卫，命雅克特穆尔兼统之。
</p><p>
庚申，遣前翰林学士承旨布达实哩赴周王行所，仍命太府太监实喇卜奉金币以
往。
</p><p>
平章政事敬俨以伤足告归。
</p><p>
辛酉，以高昌王特穆尔布哈为中书左丞相，大司农王毅为平章政事。
</p><p>
周王遣和勒图达逊喇至京师。以巴特穆尔扈从有功，遣使以币帛百匹即行所赐
之。
</p><p>
武宁王库库图遣使来言周王启行之期。
</p><p>
癸亥，以雅克特穆尔为御史大夫。初，雅克特穆尔乞解相印，还宿卫，帝勉之
曰：“卿已为省院，惟未入台，其听后命。”至是迁御史大夫，依前录军国重事、
达喇罕、太平王。
</p><p>
甲子，齐王伊噜特穆尔薨。
</p><p>
乙丑，命中书左丞伊勒特穆尔迎周王。
</p><p>
丙寅，帝幸大崇恩福元寺。
</p><p>
戊辰，遣使献海东鹘于周王。
</p><p>
辛未，中书省言：“近籍没奇彻家，其子年十六，请令与其母同居；仍请自今
臣僚有罪籍没有，其妻、其子，他人不得陈乞没为官口。”从之。
</p><p>
壬申，遣近侍星吉巴勒以诏往四川谕囊加特。
</p><p>
癸酉，以辽陽省、蒙古、高丽、肇州三万户将校从逆，举兵犯京畿，拘其符印
制敕。
</p><p>
囊嘉特乞师于镇西武靖王绰斯班，绰斯班以兵守关隘。
</p><p>
甲戌，复命太仆卿嘉晖献海东鹘于周王。
</p><p>
丙子，皇后媵臣章珠图等七人，授集贤侍进学士等官。
</p><p>
丁丑，囊嘉特攻破播州猫儿垭隘，宣慰使杨雅尔布哈开关纳之。陕西蒙古军都
元帅布哈台者，囊嘉特之弟；囊嘉特遣使招之，布哈台不从，斩其使。
</p><p>
中书省言：“朝廷赏赉，不宜滥及罔功。鹰、鹘、狮、豹之食，旧支肉价二百
馀锭，今增至万三千八百锭，控鹤旧止六百二十八户，今增至二千四百户；又，佛
事岁费，以今较旧，增多金千一百五十两，银六千二百两，钞五万六千二百锭，币
帛三万四千馀匹；请悉简汰。”从之。
</p><p>
壬午，周王遗常侍博啰及特珠勒先至京师，赏以金币、居宅，仍遣内侍图嘉珲
如周王行所。
</p><p>
乙酉，萨题等见周王于行幄，致命辞劝进。
</p><p>
播州杨万户，引四川贼兵至乌江峰，官军击败之；八番元帅图楚克破乌江北岸
贼兵，复夺关口；诸王伊噜特穆尔，统军五万五千至乌江，与图楚克会，囊嘉特焚
鸡武关大桥，又烧绝栈道。
</p><p>
丙戌，周王即皇帝位于和宁之北，是为明宗。扈行诸王大臣咸入贺，乃命萨题
遣人还报京师。已而布达实里等辇金银币帛至，遂遣萨题等还京师。帝命之曰：
“朕弟曩观书史，迩者得毋废乎？听政之暇，宜亲贤士大夫，讲论史籍，以知古今
治乱得失。卿等至京师，当以朕意谕之。”
</p><p>
奉元蒲城县民王显政，五世同居；卫辉安寅妻陈氏，河间王成妻刘氏，冀宁李
孝仁妻寇氏，濮州王义妻雷氏，南陽郄二妻张氏，怀庆阿鲁辉妻翟氏，皆以贞节闻；
并旌其家。
</p><p>
二月，己丑，曲赦四川囊嘉特。
</p><p>
庚寅，大都复以雅克特穆尔为中书右丞相、监修国史、知枢密院事，馀如故。
辛卯，御大明殿，册命皇妃永吉喇氏。
</p><p>
壬辰，宣靖王迈努自大都来觐于行在。
</p><p>
癸巳，大都遣翰林侍讲学士曹元用祀孔子于阙里。
</p><p>
囊嘉特据鸡武关，夺三叉、柴关等驿，以书诱巩总帅汪延昌，又进兵至金州，
据白土关，陕西行省督军御之。大都枢密院言：“囊嘉特阻兵四川，其乱未已，请
命镇西武靖王绰斯班等皆调军，以湖广行省辟托欢、集赛博啰及郑昂霄总其兵进讨。”
戊戌，命察罕托诺尔，宣慰使萨特密实，将本部蒙古军，会镇西武靖王讨四川。
</p><p>
颁行《农桑辑要》及《栽桑图》。
</p><p>
辛丑，大都中书省议追尊皇妣伊奇哩氏曰仁献章圣皇后，唐古氏曰文献昭圣皇
后，伊奇哩，明宗母；唐古，文宗母也。
</p><p>
丙午，囊嘉特分兵逼襄陽，湖广行省调兵镇播州及归州。
</p><p>
辛亥，大都谕廷臣曰：“萨题还，言大兄已即皇帝位。凡二月二十一日以前除
官者，速与制敕。后凡铨选，其诣行在以闻。”
</p><p>
庐州路合肥县地震。
</p><p>
壬子，命有司造行在帐殿。
</p><p>
癸丑，诸王伊噜特穆尔等至播州，招谕土官之从囊嘉特者，杨延里布哈及其弟
等皆来降。
</p><p>
大都立奎章阁学士院，秩正三品，以翰林学士承旨呼图鲁都尔、集贤大学士赵
世延并为大学士，侍御史萨题、翰林直学士虞集并为侍读学士；又置承制、供奉各
一员，遣使以除目奏于行在，帝并从之。
</p><p>
三月，戊午朔，帝次洁坚察罕之地。
</p><p>
辛酉，大都遣右丞相雅克特穆尔奉皇帝宝于行在所，御史中丞巴实喇、知枢密
院事图尔、哈特穆尔等各率其属以从。复命有司以金银、币帛诣行在所以备赐予。
因谓其廷臣曰：“宝玺既北上，继今国家政事，其遣人闻于行在所。”
</p><p>
癸亥，大都命有司造乘舆服御，北迎大驾。
</p><p>
大都改潜邸所幸诸路，名建康曰集庆，江陵曰中兴，琼州曰乾宁，潭州曰天临。
</p><p>
丙寅，耀里特穆尔自行在还大都，谕旨曰：“朕至上都，宗王、大臣必皆会集，
有司当备供帐。上都积贮，已为都尔苏所耗，大都府藏，闻亦尽虚，供亿如有不足，
其以御史台、司农寺、枢密、宣徽、宣政等院所贮充之。”
</p><p>
戊辰，云南诸王达实布哈、图沁布哈及行省平章玛呼斯等，集众五万，数丞相
额森吉尼专擅十罪，将杀之。额森吉尼遁走八番。达实布哈伪署参知政事等官。
</p><p>
己巳，大都命改集庆潜邸，封大龙翔集庆寺，以来岁兴工。
</p><p>
夏，四月，壬辰，大都命浚漷州漕运河。
</p><p>
癸巳，雅克特穆尔见帝于行在，率百官上皇帝宝。帝嘉其勋，拜太师，仍命为
中书右丞相、录军国重事、达喇罕、太平王，馀并如故。复谕雅克特穆尔等曰：
“凡京师百官，朕弟所用者，并仍其旧，卿等其以朕意谕之。”雅克特穆尔曰：
“陛下君临万方，国家大事所系者，中书省、枢密院、御史台而已，宜择人居之。”
帝然其言，以武宗旧人哈玛尔图为中书平章政事，前中书平章政事巴特穆尔知枢密
院事，常侍博啰为御史大夫。
</p><p>
甲午，立行枢密院，命昭武王知枢密院事，和锡领行枢密院事，赛特穆尔、迈
努并同知行枢密院事。
</p><p>
是日，帝宴诸王、大臣于行殿，雅克特穆尔、哈玛尔图、巴特穆尔、博啰等待。
帝特命台臣曰：“太祖皇帝尝训饬臣下云：‘美色、名马、人皆悦之，然方寸一有
系累，即能坏名败德。’卿等居风纪之司，亦尝念及此乎？世祖初立御史台，首命
塔齐尔、宾达杰尔二人协司其政。天下国家，譬犹一人之身，中书则右手也，枢密
则左手也。左右手有病，治之以良医，省院缺失，不以御史台治之，可乎？凡诸王、
百司，违法越礼，一听举劾。风纪重则贪墨惧，犹斧斤重则入木深，其势然也。朕
有缺失，卿亦以闻，朕不以责也。”
</p><p>
乙未，特命博啰等传旨，宣谕雅克特穆尔、巴特锡、和实、哈玛尔图、巴特勒
等曰：“凡省、院、台、百司庶政，询谋佥同，标译所奏，以告于朕。军务机密，
枢密院当即以闻，毋以夙夜为间而稽留之。其它有所言，必先中书、院、台，其下
百司及脩御之臣，毋得隔越陈请。宜宣谕诸司，咸俾闻知，倘违朕意，必罚无赦。”
</p><p>
丁酉，以陕西行台御史大夫特穆尔图为上都留守。
</p><p>
己亥，湖广行省参知政事博啰奉诏至四川赦囊嘉特罪。囊嘉特等听诏，蜀地悉
定，诸省兵皆罢。
</p><p>
癸卯，遣使如京师，卜日命中书左丞相特穆尔布哈摄告即位于郊庙、社稷。遣
武宁王库库图、平章政事哈玛尔图，立皇弟图卜特穆尔为皇太子，仍立詹事院，罢
储庆司。
</p><p>
以彻尔特穆尔为中书平章政事，阔尔吉为中书右丞。
</p><p>
乙巳，监察御史言：“岭北行省，控制一方，广轮万里，实为太祖肇基之地，
国家根本系焉，方面之寄，岂可轻任！平章达锡济素非勋旧，奴事都尔苏，倔起宿
卫，辄为右丞，俄升平章，年已七十，眊昏殊甚。右丞玛谟本晋邸部民，以女妻都
尔苏，引为都水，遂除左丞。郎中罗勒，市井小人，呼鲁呼乃晋邸卫卒，不谙政务，
并宜黜退。”帝曰：“御史言甚善，其并黜之。”又谕台臣曰：“御史劾岭北省臣，
朕甚嘉之。继今所当言者，勿有所惮。被劾之人，苟营求申诉，朕必罪之。或廉非
其实，毋辄以闻。”
</p><p>
五月，丁巳朔，帝次多勒巴津之地。
</p><p>
是日，皇太子赐雅克特穆尔父祖纪功碑铭。
</p><p>
戊午，遣豫王特纳实哩还大都。
</p><p>
己未，皇太子遣翰林学士承旨阿邻特穆尔来迎大驾。
</p><p>
庚申，帝次鄂尔木东。癸亥，次拜萨济图之地。是日，皇太子复遣翰林学士承
旨鄂尔多来迎大驾。
</p><p>
乙丑，命有司给行在宿卫士衣粮及马刍豆。
</p><p>
庚午，帝命雅克特穆尔升用岭北行省辟吏，其馀官吏并赐散官一级。选用潜邸
旧臣及扈从士，受制命者八十有五人，六品以下二十有六人。
</p><p>
甲戌，皇太子命中书省臣，拟用中书六部官，奏于行在所。
</p><p>
壬申，次温都尔海之地，以重嘉努为御史中丞。
</p><p>
乙亥，次呼图喇，敕大都省臣铸皇太子宝。时求太子故宝不知所在，近侍巴布
哈言宝藏于上都行幄，遣人于上都索之，无所得，乃命更铸之。
</p><p>
丁丑，皇太子发京师，北迎大驾。镇南王特穆尔布哈及诸王、驸马、扈卫、百
官悉从行，市马二百匹，载乘舆服御送行在所。
</p><p>
六月，丁酉，升都督府为大都督府。
</p><p>
壬寅，戒近侍毋得辄有奏请。
</p><p>
庚戌，皇太子次于上都之六十店。
</p><p>
辛亥，帝次哈尔纳图之地。诏中书省臣：“凡国家铨选、钱谷诸大政事，先启
皇太子，然后以闻。”
</p><p>
陕西行台御史孔思迪言：“人伦之中，夫妇为重。内外大臣得罪就刑者，其妻
妾即断付他人，似与国朝旌表贞节之旨不侔，夫亡终制之令相反。况以失节之妇配
有功之人，又与前贤所谓‘娶失节者以配身，是己失节’之意不同。今后凡负国之
臣，籍没奴婢财产，不必罪其妻子。当典刑者，则孥戮之，不必断付他人，庶使妇
人均得守节，请著为令。”
</p><p>
壬子，海运粮至大都，凡百四十万九千一百三十石。
</p><p>
是月，皇太子赐凤翔府岐陽书院额。书院祀周文宪王，仍命设学官，春秋释奠，
如孔子庙仪。
</p><p>
秋，七月，丙辰朔，日有食之。自六月壬子雨，至是日乃已。
</p><p>
己未，皇太子更定迁徙法：“凡应徙者，验所居远近，移之千里，在道遇赦，
皆得放还。如不悛再犯，徙之本省不毛之地，十年无过，则量移之。所迁人死，妻
子愿归土者所。著为令。”
</p><p>
壬申，监察御史巴迪斯言：“朝廷自去秋命将出师，戡定祸乱，其供给军需，
赏赉将士，所费不可胜计。况冬春之交，雪雨愆期，麦苗槁死，秋田未种，民庶遑
遑，流移者众，此正国家节用之时也。如果有功必当赏赉者，宜视其官之崇卑而轻
重之，不惟省费，亦可示劝。其近侍诸臣奏请恩赐，宜悉停罢，以纾民力。”帝嘉
纳之，仍敕中书省，以其言示有司。
</p><p>
癸亥，太白经天。
</p><p>
丙子，皇太子受新宝。
</p><p>
辛巳，冀宁陽曲县雨雹，大者如鸡卵。
</p><p>
八月，乙酉朔，帝次鸿和尔之地。丙戌，皇太子入见。是日，宴皇太子及诸王、
大臣于行殿。庚寅，帝暴崩，年三十，葬起辇谷。
</p><p>
皇太子入临，哭尽哀。雅克特穆尔以皇后命，奉皇帝玺宝授皇太子。皇太子疾
驱而还，雅克特穆尔从行，昼则率宿卫士以扈从，夜则躬擐甲胄，绕幄殿巡护。壬
辰，次博啰察罕，以巴延为中书左丞相，依前太保；奇彻台、阿尔斯兰哈雅、赵世
延并中书平章政事；甘肃行省平章多尔济为中书右丞，中书参议阿荣、太子詹事丞
赵世安并中书参知政事；前右相相达实特穆尔、知枢密院事特穆尔布哈及上都留守
特穆尔图并为御史大夫。
</p><p>
宣政院使回回闻明宗崩，流涕不能食，自是杜门不出者数年，以疾卒。回回与
弟库库皆为时之名臣，世号双璧，皆博果密之子也。
</p><p>
癸巳，皇太子至上都，雅克特穆尔遂与诸王、大臣陈劝复进大位。
</p><p>
丙申，流诸王图喇楚于海南。
</p><p>
戊戌，四川囊嘉特以指斥乘舆，坐大不道弃市。
</p><p>
己亥，皇太子复即位于上都之大安阁。
</p><p>
诏曰：“晋邸违盟构逆，据有神器，天示谴告，竟陨厥身；于是宗戚旧臣，协
谋以举义，正名以讨罪，揆诸统绪，属在眇躬。朕兴念大兄播迁朔漠，以贤以长，
历数宜归，力拒群言，至于再四。乃曰艰难之际，天位久虚，则众志弗固，恐隳大
业。朕虽从其请，初志不移，是以固让之诏始颁，奉迎之使已遣。寻命喇特纳实里、
雅克特穆尔奉皇帝宝玺，远迓于途，受宝即位之日，即遣使授朕皇太子宝；朕幸释
重负，实获素心，乃率臣民，北迎大驾。而先皇帝跋涉山川，蒙犯霜露，道路辽远，
自春徂秋，怀艰阻于历年，望都邑而增慨，徒御弗慎，屡爽节宣，信使往来，相望
于道。八月一日，大驾次鸿和尔，朕切瞻对之有期，兼程先进，相见之顷，悲喜交
集。何数日之间，而宫车弗驾，国家多难，遽至于斯！念之痛心，以夜继旦，诸王、
大臣以为祖宗基业之隆，先帝付托之重，天命所在，诚不可违，请即正位，以安九
有。朕以先皇帝奄弃方新，衔哀辞对，固请弥坚，执谊伏阙者三日，皆宗社大计，
乃于八月十五日即皇帝位于上都。可大赦天下。”
</p><p>
辛丑，立宁徽寺，掌明宗宫分事。壬寅，以钞万锭，币帛二千匹，供明宗皇后
费用。
</p><p>
乙巳，发诸卫军浚通惠河。
</p><p>
丙午，自庚子至是日，昼雾夜晴。
</p><p>
丁未，以玛萨尔岱为上都留守。玛萨尔岱前为陕西行台侍御史，坐涂毁诏书得
罪，以其兄巴延有功，故特官之。
</p><p>
曹元用自曲阜代祀还，以司寇像及《代祀记》献，帝甚喜。值大禧宗禋院副使
缺，中书请以元用为之。帝不允，曰：“此人翰林中所不可无者，将大用之”会卒，
帝嗟悼久之，追封东平郡公，谥文献。
</p><p>
己酉，车驾发上都。
</p><p>
庚戌，改詹事院为储政院，以巴延兼储政院使。
</p><p>
河东宣慰使哈克繖托朝贺为名，敛所属钞千锭入己，事觉，征钞还其主。敕：
“自今有以朝贺敛钞者，以枉法论罪。”
</p><p>
甲寅，监察御史劾“前丞相齐布哈，昔以赃罢；天历初，因人成功，遂居相位。
既矫制以玛闾家资赐平章苏苏，又与苏苏等潜呼日者推测圣算。今奉诏已释其罪，
请窜诸海岛以杜奸萌。”帝曰：“流窜海岛，朕所不忍，其并妻子置之集庆。”
</p><p>
加封大都城隍为护国保宁王。
</p><p>
景州莜县尹吕思诚，差民户为三等，均其徭役；刻孔子像，令社学祀事。每岁
春，行田，树畜勤敏者赏以农器，人争趋事，地无遣力。民石安儿等，流离积年，
至是闻风复业。印识文簿，俾社长藏之，季月报县，不孝弟、不事生业者悉书之，
罚其输作。胥吏至社者何人，用饮食若干，多者责偿其直。豪猾者窜名职田户，思
诚尽袪其弊。天旱，道士持青蛇曰：“卢师谷小青，谓龙也，祷之即雨。”思诚以
其惑人，杀蛇，逐道士，雨亦随至，遂有年。县多婬祠，动以百馀计，刑牲以祭者
无虚日，思诚悉命毁之，唯存汉董仲舒祠。
</p><p>
九月，乙卯朔，市故宋太后全氏田，赐大承大护圣寺。
</p><p>
辛酉，诏：“凡往明宗所送宝官吏，越次超升者，皆从黜降。”
</p><p>
丁卯，帝至自上都。
</p><p>
戊辰，敕翰林国史院官同奎章阁学士，采辑本朝典故，准唐、宋《会要》著为
《经世大典》。
</p><p>
敕：“使者颁诏赦，率日行三百里。既受命，逗留三日及所至饮宴稽期者治罪；
受赂者以枉法论。”
</p><p>
辛未，监察御史劾奏：“如枢密院事达实特穆尔，阿附都尔苏，又与旺沁举兵
犯阙。今既待以不死，而又付之兵柄，事非便。”诏罢之。
</p><p>
癸酉，帝御大明殿，受诸王、百官朝贺。
</p><p>
特们德尔诸子索珠等，明宗尝敕流于南方。雅克特穆尔言天历初有劳于国，请
各遣还田里，从之。
</p><p>
甲戌，命江浙行省明年漕运粮二百八十万石赴京师。
</p><p>
乙亥，史惟良上疏言：“今天下郡邑被灾者众，国家经费若此之繁，帑藏空虚，
生民凋瘵，此正更新百度之时也。宜遵世祖成宪，汰冗滥蚕食之人，罢土木不急之
役，事有不便者，咸厘正之。如此，则天灾可弭，祯祥可致；不然，因循苟且，其
弊渐深，治乱之由，自此而分矣。”帝嘉纳之。
</p><p>
丙子，以卫辉路旱，罢苏门岁输米二千石。
</p><p>
论额森特以不忠不敬，伏诛。
</p><p>
癸未，建颜子庙于曲阜所居陋巷。
</p><p>
时方建龙翔集庆寺，命阿荣、赵世安督工，台臣监造。南台御史盖苗上封事曰：
“臣闻使民以时，使臣以礼，自古未有不由斯道而致隆平者。陛下龙潜建业之时，
居民困于供给；幸而获睹今日之运，百姓跂足举首以望非常之惠。今夺民时，毁民
居，以创佛寺，岂圣人御天下之道乎？昔汉高祖兴于丰、沛，为复两县；光武中兴，
南陽免税三年。今不务此而隆重佛氏，何以慰斯民之望哉？且佛以慈悲为心，方便
为教，今尊佛氏而害生民，无乃违其方便之教乎？台臣职专纠察，表正百司，今乃
委以修缮之役，岂其理哉？”书奏，为免台臣监役。
</p><p>
关中大饥，帝问奎章侍书学士虞集，何以救民之饥，对曰：“承平日久，人情
晏安，有志之士，急于近效，则怨讟兴焉。不幸大灾之馀，正君子为治作新之机也。
若遣一二有仁术、知民事者，稍宽其禁令，使得有所为，随郡具择可用之人，因旧
民所在，定城郭，修闾里，治沟洫，限畎亩，薄征敛，招其伤残老弱，渐以其力治
之，则远去而来归者渐至，春耕秋敛，皆有所助。一二岁间，勿征勿徭，封域既正，
友望相济，四面而至者，均齐方正，截然有法，则三代之民将见出于空虚之野矣。”
帝称善。因进曰：“幸假臣一郡，试以此法行之，三五年间，必有以报朝廷者。”
左右有曰：“虞伯生欲以此去耳。”遂寝其议。
</p><p>
以张养浩为陕西行台御史中丞。
</p><p>
初，养浩以父老，弃官归养，屡征不赴。及闻陕西中丞之命，即散其家之所有
与乡里贫乏者，登车就道，遇饿者则赈之。道经华山，祷雨于岳祠，大雨如注，水
三尺乃止，禾黍自生，秦人大喜。时斗米值十三缗，民持钞出籴，稍昏即不用，诣
库换易，则豪猾党蔽，易十与五，累日不可得，民大困。养浩乃检库中未毁昏封钞
文可验者，得一千八十五万馀缗，悉以印记其背；又刻十贯、五贯为券，给散贫民，
命米商视印记出粟，诣库验数以易之，于是吏弊不敢行。又率富民出粟，因请行纳
粟补官之令。闻民间有杀子以奉母者，为之大恸，出私钱以济之。到官四月，未尝
家居，止宿公署，夜则祷于天，昼则出赈饥民，终日无少怠，每一念至，即抚膺恸
哭，遂得疾不起。卒年六十。关中之人，哀之如失父母。追封济国公，谥文忠。
</p><p>
是月，太史院使齐履谦卒。
</p><p>
履廉少笃学勤苦，家贫无书。及为星历生，在太史局，会秘书监辇亡宋遗书留
置本院，因昼夜讽诵，深究自得，故其学无不淹贯。时立国百有馀年，而郊庙之乐，
沿袭宋、金，未有能正之者。履谦谓“乐本于律，律本于气，而气候之法，具在前
史。可择僻地为秘密，取金门之竹及河内葭莩候之，上可以正雅乐，荐郊庙，和神
人，下可以同度量，平物货，厚风俗。”列其事上之。又得黑石古律管一，长尺有
八寸，其制与律家所说不同，盖古所谓玉律也。适迁它官，事遂寝，有志者深惜之。
后追封汝南郡公，谥文懿。
</p><p>
冬，十月，甲申朔，帝服衮冕，享太庙。
</p><p>
辛卯，雅克特穆尔率群臣请上尊号，不许。
</p><p>
申饬海道转漕之禁。
</p><p>
籍四川囊嘉特家产；其党杨静等皆夺爵，杖之，籍其家，流辽东。
</p><p>
甲午，以登极恭谢，遣官代祀于南郊社稷。
</p><p>
中书省言：“旧制，朝官以三十月为一考，外任则三年为满。比年朝官率不久
于职，或数月即改迁，于典制不类，且治迹无从考验。请如旧制为宜。”敕：“除
风宪官外，其馀朝官，不许二十月内迁调。”
</p><p>
丙申，上大行皇帝尊谥曰翼献景孝皇帝，庙号明宗，国语曰齐雅尔皇帝。
</p><p>
己亥，申饬都水监河防之禁。
</p><p>
辛丑，敕诸王公、官府、寺观拨赐田租；除鲁国大长公主听遣人征收外，其馀
悉输于官，给钞酬其直。
</p><p>
壬寅，弛陕西山泽之禁以利民。
</p><p>
大宁路地震。
</p><p>
癸卯，监察御史劾奏：“张思明在仁宗朝，阿附权臣特们德尔，间谍两宫，仁
宗灼见其奸，既行黜降。及英宗朝，特们德尔再相，复援为左丞，稔恶不悛，既以
罢废。今又冒居是官，宜黜罢。”诏罢之。
</p><p>
戊申，征托多、王士熙等于贬所，放还乡里。
</p><p>
庚戌，罢大承天护圣寺工役。囚在狱三年疑不决者，释之；民欠官钱无可追征
者，尽蠲免。
</p><p>
赈常德诸路饥。
</p><p>
十一月，乙卯，受佛戒于帝师，作佛事六十日。
</p><p>
甲子，赈庐州饥。
</p><p>
己巳，以萨迪为中书右丞。
</p><p>
命中书左丞赵世安提调国子监学。
</p><p>
丁丑，广源猺寇掠湖广州且，命行省招捕之。
</p><p>
己卯，翰林国史院言纂修《英宗实录》，请具都尔苏款伏付史馆，从之。
</p><p>
高丽国王王焘久病，不能朝，请命其子桢袭位。
</p><p>
以平江官田百五十顷赐大龙翔集庆寺及大崇禧万寿寺。
</p><p>
壬子，诏豫王喇特纳实哩镇云南。
</p><p>
十二月，甲申，以帝师自西番至，命朝廷一品以下咸郊迎。大臣俯伏进觞，帝
师不为动。国子祭酒富珠哩翀举觞立进曰：“帝师，释迦之徒，天下僧人师也。予，
孔子之徒，天下儒人师也。请各不为礼。”帝师笑而起，举觞卒饮。众为之悚然。
</p><p>
诏：“僧尼徭役一切无有所预。”
</p><p>
丙戌，诏：“百官一品至三品，先言朝政得失一事，四品以下，悉听敷陈。”
仍命赵世安、阿荣辑录所上章疏，善者即议举行。
</p><p>
追封雅克特穆尔曾祖班都察为溧陽王。祖托克托呼为升王，父绰和尔为扬王。
</p><p>
乙未，改封前镇南王特穆尔布哈为宣让王。初，镇南王托布哈薨，子博啰布哈
幼，命特穆尔布哈袭其爵，博啰布哈既长，特穆尔布哈请以王爵归之，乃特封富让
王，以示褒宠。
</p><p>
诏谕群臣臣：“皇姑鲁国大长公主早寡守节，不从诸叔继尚，鞠育遗孤，其子
袭其王，女配予一人。朕思庶民若是者犹当旌表，况在懿亲乎！赵世延、虞集等可
议封号以闻。”
</p><p>
诏：“诸僧寺田，自金、宋所有及累朝赐予者，悉除其租；其有当输租者，仍
免其役；僧还俗者，听复为僧。”
</p><p>
壬寅，命江浙行省印《佛经》二十七藏。
</p><p>
丁未，造至元钞四十五万锭，中统钞五万锭。
</p><p>
是岁，中书平章政事彻尔特穆尔，出为河南行省平章政事。是时黄河清，有司
以为瑞，请闻于朝，彻尔特穆尔曰：“吾知为臣忠，为子孝，天下治，百姓安为瑞，
馀何益于治！”岁大饥，彻尔特穆尔议赈之，其属以为必自县上之府，府上之省，
然后以闻，彻尔特穆尔曰：“民饥，死者已众，乃欲拘以常格耶！往复累月，民存
无几矣。此盖有司畏罪，将归怨于朝廷，吾不为也。”大发仓廪赈之，乃请专擅之
罪；帝嘉之，赐龙衣、上尊。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86614.html' class='pagedaohang'>【上一篇】<i>:卷第二百十六 【元纪二十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86612.html' class='pagedaohang'>【下一篇】<i>：卷第二百十四 【元纪二十二】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>