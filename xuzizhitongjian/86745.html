<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第七十三 【宋纪七十三】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第七十三 【宋纪七十三】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86746.html' class='pagedaohang'>【上一篇】<i>:卷第七十四 【宋纪七十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86744.html' class='pagedaohang'>【下一篇】<i>：卷第七十二 【宋纪七十二】</i></a></span>
</ul>
<div class="articleContent" id="articleContent"> <p>
起著雍敦牂正月，尽十二月，凡一年。

</p><p>
○神宗体元显道法古立宪帝德王功英文烈武钦仁圣孝皇帝元丰元年（辽太康四
年。戊午，一零七八年）
</p><p>
春，正月，庚戌，命河北转运使令所在长吏分祷名山，旱故也。
</p><p>
乙卯，以王安石为尚书左仆射、舒国公、集禧观使。
</p><p>
交趾郡王李乾德上表言：“奉诏遣人送方物，乞赐还广源、机榔等州县。”诏：
“候进奉人到阙，别降疆事处分。”
</p><p>
戊午，始命太常寺置局，以枢密直学士陈襄等为详定官，太常博士杨完等为检
讨官。襄等言：“国朝大率皆循唐故，至于坛?遗神位、法驾舆辇、仗卫仪物，亦
兼用历代之制。其间情文讹舛，多戾于古。每有规模苟略，因仍既久而重于改作者，
有出于一时之仪而不足以为法者，请先条奏候训，以为礼式。”至五年四月十一日
成书。
</p><p>
甲子，审官东院言：“广南两路员阙，愿就之人少。欲乞水土恶劣处为一等，
繁难处为一等，其馀并为一等，令转运司保明申奏。”从之。
</p><p>
乙丑，以太皇太后疾，驿召天下医者。
</p><p>
权发遣三司使李承之言：“近年以来，朝廷宽假资格稍高之人，为其衰迟或不
任事，未遽令休退，故置提举、管句宫观之职，优与俸禄，不立员数。而臣僚趋闲
贪禄，或精神未衰，便私避事，亦求此职。条制既宽，初未厘革，今内外宫观约百
馀员，无纤芥职事，岁费廪食不下数万缗。乞今后在京宫观提举、提点、句管官，
共毋得过十五员，诸路倍之。如有除授，令依例待阙。所贵勤劳官守之人，有以区
别，不虚费国用。”诏：“自今陈请宫观等差人，年六十以上听差，仍毋过两次。”
</p><p>
闰月，丙子朔，权发遣户部副使、兵部郎中陈安石为集贤殿修撰、河东都转运
使。寻诏河东路十三州岁给和籴钱八万馀缗，自今罢之，以其钱付转运司市籴粮草。
</p><p>
先是安石乘驿与知太原府韩绛同转运司讲求边储利害。绛乞改和籴之法，减于
原数三分，罢官支钱布，但宽其支移之苦，则实惠已及于民，遇灾伤十七，则又除
之。而安石言：“十三州二税，以石计之，凡三十九万二千有馀，而和籴之数，，
凡八十二万四千有馀，所以灾伤旧不除免。盖十三州税轻，又本地恃为边储，理不
可阙故也。其和籴旧支，钱布相半，数既畸零，民病入州县之费，以钞贸钱于市人，
略不收半。公家支费实钱，而百姓乃是虚名。欲自今罢支籴钱，岁以其钱支与缘边
州郡市粮草，封桩，遇灾伤，据民不能输数补填。如无灾伤，三年一免输，以封桩
粮草充数，即不须如韩绛减数三分及灾伤除十七。”朝廷以为然，乃命安石为河东
都转运使，悉推行之，又降是诏。
</p><p>
戊寅，前知曹州刘分攵言知济陰县罗适开导古滉河，决泄积水有功，御批：
“可记适姓名，俟府界剧县有阙与差，以考其能治之实。”于是以适知陈留县，仍
诏适留旧任，候见任官成资日交替。
</p><p>
己卯，诏：“河北东西、永兴、秦凤、京东东西、京西南北、淮南东西路转运
司，并依未分路以前通管两路，其钱谷并听移用；除河北、陕西外，馀减判官一员。”
</p><p>
庚辰，辽主如春水。
</p><p>
先是相州论决劫盗三人死罪，行堂后官周清驳之，谓其徒二人当减等，鞫狱者
为失入人死罪。事下大理，详断官窦苹、周孝恭白检正刘奉世曰：“其徒手杀人，
非失入也。”于是大理奏相州断是。清执前议再驳，复下刑部新官定。刑部以清驳
为是，大理不服。方争论未决，会皇城司奏相州法司潘开赍货诣大理，行财枉法。
初，殿中丞陈安民签书相州判官日断此狱，闻清驳之，惧得罪，诣京师，历抵亲识
求救。文彦博之子及甫，安民之姊子，吴充之婿也。安民以书召开云：“尔宜自来
照管法司。”开竭其家资入京师，欲货大理胥吏问消息。相州人高在等在京师为司
农吏，利其货，与中书吏数人共耗用其物，实未尝见大理吏也。为皇城司所奏，言
赍三千馀缗赂大理。事下开封按鞫，无行赂状，惟得安民与开书。谏官蔡确知安民
与充有亲，乃密言事连大臣，非开封可了。诏移其狱御史台，从确请也。
</p><p>
辛巳，以翰林侍读学士，宝文阁学士吕公著兼端明殿学士。
</p><p>
帝从容与论治道，遂及释、老。公著问曰：“尧、舜知此道乎？”帝曰：“尧、
逐步岂不知！”公著曰：“尧、舜虽知此，而惟以知人、安民为难，所以为尧、舜
也。”帝又言唐太宗能以权智御臣下，对曰：“太宗之德，以能屈己从谏尔。”帝
善其言。有欲复肉刑者，议取死囚试劓、刖。公著曰：“试之不死，则肉刑遂行矣。”
乃止。夏人幽其主，将大举讨之。公著曰：“问罪之师，当先择帅，苟未得人，不
如勿举。”及兵兴，秦、晋民力大困，大臣不敢言，公著数白其害。
</p><p>
壬午，礼部言：“禘袷之外，亲祠太庙，并以功臣配享。”从之。
</p><p>
诏：“常平钱谷当输钱而愿输谷若金帛者，官立中价示民，物不尽其钱者足以
钱，钱不尽其物者还其馀直。常平仓钱谷，其在民者，有常钱，春散之，敛从夏秋
税。有所谓缓急阙乏而贷者，皆定输息二分，谷则岁丰量增价以籴，岁饥减时价粜
之以赈饥。又听民以金帛易谷，而有司少加金帛之直。凡钱谷当给若粜，皆用九年
诏书，通取留一半之馀。”
</p><p>
壬辰，枢密直学士孙固同知枢密院事。初，固言王安石不可为相。及新法行，
数议事不合，出补外。至是帝思其先见，召知开封，遂大用之。
</p><p>
甲午，诏：“提举司天监近校月食时分，比《崇天》、《明天》二法，已见新
历为密。又，前闰正月岁在戊子，今复闰于戊午，恐理亦不谬，宜更不须考究。其
所差讲究新历官等并罢，卫朴给路费钱二十千。”先是朴在熙宁初更造新历，至十
年，议者以为占月食差，故再诏朴集议，至是罢之。
</p><p>
辽赈东京饥。
</p><p>
丁酉，废提点熙河蕃部司。
</p><p>
御史台、閤门言：“忌日神御殿行香，自今令群臣班殿下，宰相一员升殿，上
香跪炉。”从之。
</p><p>
己亥，太傅兼侍中曾公亮卒，年八十。帝临哭，辍朝三日。赠太师、中书令。
初谥忠献，礼官刘挚驳曰：“公亮居三事，不闻荐一士，安得为忠！家累千金，未
尝济一物，安得为献！”众莫能夺，改谥宣靖。及葬，御篆其碑首曰“两朝顾命定
策亚勋之碑”。公亮性吝啬，殖货至巨万。力荐王安石以间韩琦，持禄固宠，为世
所讥。
</p><p>
庚子，日中有黑子。
</p><p>
癸卯，以曾公亮配享英宗庙庭。
</p><p>
二月，庚戌，濮国公宗谊薨。
</p><p>
辛亥，日本国通事僧仲回来贡方物。
</p><p>
知谏院蔡确同御史台鞫相州失入死罪。潘开事下御史狱，旬馀，所按与开封无
异，乃诏确与御史同鞫。确以击搏进，吴充素恶其为人。会充谒告，王珪奏用确，
帝从之。
</p><p>
权发遣提点开封府界诸县镇公事、集贤校理蔡承禧言：“陛下讲义仓之法，使
臣等奉行。今率以二硕而输一斗，至为轻矣。臣之领邑二十二，其九已行，岁解几
万。请自今岁下税之始，不烦中覆而举行之。”乃诏畿县义仓事隶常平司。
</p><p>
甲寅，以邕州观察使宗晖为淮康军节度使，封濮国公。
</p><p>
乙丑，辽主驻埽获野。
</p><p>
三月，癸未，广南西路经略司乞教阅峒丁，从之。
</p><p>
乙未，御崇政殿阅诸军。
</p><p>
丁酉，辰、沅猺贼寇边州，州兵击走之。
</p><p>
鄜延路经略吕惠卿言：“昨准朝旨，令延州西路同都巡检策应环庆路，庆州东
路巡检策应鄜延路，遇贼大举，聚入一路，更以主兵之官引兵策应；若本路自有兵
事，令经略临宜相度，以别将应援。臣窃谓虏兴师动数十万，分犯二路，则所在皆
贼，我安知其何出也！倍知我有策应之法，而欲攻鄜延，必见兵形于环庆，环庆告
急，则鄜延起兵以应之；欲攻环庆，必见兵形于鄜延，鄜延告急，则环庆起兵以应
之。少则不足以应敌，多则本路必见空虚无备之处。如此，非特我兵趋疾疲曳，有
堕贼掩伏之虞，彼又将分兵捣虚以袭我矣。臣愚以为，诸路有兵事，其邻路但当团
集以为声援，或且依条相度牵制，不必更立互相策应之法，免致临事拘文，以犯兵
家之忌。”诏鄜延路依奏，馀路别听指挥。或文言昔年刘平因救邻道战殁，自今宜
罢邻道援兵。环庆副总管林广，以为诸道同力，乃国家制贼之长计，苟贼并兵寇一
道而邻道不救，虽古名将，亦无能为。刘平之败，非援兵罪。于是互相策应之法得
不废。
</p><p>
夏，四月，乙巳，知谏院蔡确既被旨同御史台按潘开狱，遂收大理寺详断官窦
苹、周孝恭等，枷缚暴于日中，凡五十七日，求其受赂事，皆无状。中丞邓润甫夜
闻掠囚声，以为苹、孝恭等，其实它囚也。润甫心非确所为惨刻，而力不能制。确
引陈安民，置枷于前而问之。安民惧，即言尝请求文乃甫，乃甫云“已白丞相，甚
垂意”。丞相，指吴充也。确得其辞，喜，遽欲与润甫登时，具奏充受请求枉法，
润甫止之。明日，泣甫在经筵，独奏：“相州狱事甚微，大理实未尝纳赂。而蔡确
深探其狱，支蔓不已。窦苹等皆朝士，榜掠身无完肤，皆衔冤自诬，乞早结正。”
权监察御史里行上官均亦以为言，帝甚骇异。明日，确欲登对，至殿门，帝使人止
之，不得前。手诏：“闻御史台勘相州法司颇失直，遣知谏院黄履、句当御药院李
舜举引问证验。”
</p><p>
履、舜举至台，与润甫、确等坐庑下，引囚于前，读示款状，令实则书实，虚
则陈冤。前此确屡问，囚有变词者，辄笞掠，及是囚不知其为诏使也，畏吏狱之酷，
不敢不承，独窦苹翻异。验拷掠之痕则无之。履、舜举还奏，帝颇不直润甫等言。
诏确、履及监察御史里行黄廉就台劾实，仍遣舜举监之。
</p><p>
吴充言：“御史台鞫相州狱，连臣婿文及甫，其事在中书有嫌，乞免进呈，或
送枢密院。”诏免充进呈及签书，候案上，中书、枢密院同取旨。
</p><p>
乙卯，知谏院蔡确为右谏义大夫、权御史中丞。翰林学士兼侍读、权御史中丞
邓润甫落职，知抚州。太子中允、权监察御史里行上官均责授光禄寺丞、知光泽县。
</p><p>
先是帝别遣黄履、黄廉及李舜举赴御史台鞫相州法司狱，确知帝意不直润甫等，
即具奏：“润甫故造飞语以中伤臣，及欲动摇狱情，陰结执政，乞早赐罢斥。”帝
始亦疑相州狱滥及无辜，遣使讯之，乃不尽如润甫等所言，确从而攻之，故皆坐贬。
确迁中丞，凡朝士系狱者，即令狱卒与之中室而处，同席而寝，饮食旋溷，共在一
室。置大盆于前，凡馈食者，羹饭饼饵，悉投其中，以杓匀揽，分饲之如犬豕，置
不问。故系者幸其得问，无罪不承。
</p><p>
癸亥，太白昼见。
</p><p>
己丑，封虢国公宗谔为豫章郡王。
</p><p>
戊辰，塞曹村决河，名其埽曰灵平。
</p><p>
初，熙宁十年，河决郑州荥泽，文彦博言：“臣尝奏德州河底淤淀，泄水稽滞，
上流必至壅遏。又，河势变移，四散漫流，两岸俱被水患，若不预为经制，必溢魏、
博、恩、澶等州之境。而都水略无施设，止固护东流北岸而已。适累年河流低下，
官吏希省费之赏，未尝增修堤岸，大名诸埽，皆可忧虞。谓如曹村一埽，自熙宁八
年至今三年，虽每计春料当培低怯，而有司未尝如约，此非天灾，实人力不至也。
今河朔、京东州县，人被患者莫知其数，熬熬吁天，上垂圣念，而水官不能自讼，
犹汲汲希赏。臣前论所陈，出于至诚，本图补报，非敢微讦也。”至是决口始塞。
</p><p>
初议塞河也，故道湮而高，水不得下，议者欲自夏津县东开签河入董固以护旧
河，袤七十里九十步；又自张村埽直东筑堤至庞家庄古堤，袤五十里二百步。诏枢
密都承旨韩缜相视。缜言：“涨水冲刷新河，已成河道，河势变移无常，虽开河就
堤及于河身创立生堤，枉费功力。惟增修新河，乃能经久。”诏可。
</p><p>
五月，甲戌朔，御文德殿视朝。
</p><p>
是日，曹村决口新堤成，河还北流。自闰正月丙戌首事，距此，凡用功一百九
十馀万，材一千二百八十九万，钱、米各三十万，堤长一百一十四里。
</p><p>
庚辰，召辅臣观麦于后苑。
</p><p>
丙戌，辽主驻散水原。
</p><p>
辛丑，诏右武卫大将军、象州刺史克颂贷死，追毁出身以来告敕，锁外宅；坐
病狂殴妻刘死故也。
</p><p>
知宗正丞赵彦若言：“今宗正寺侍祠之外，专掌玉牒属籍而不预荐士，窃恐职
有未称。谓宜具为条流，俾诸教官依国子监外官学例，为课试法，每遇秋赋，就宗
正寺投状锁试，别立人数，颇示优异，著于格令，俾其竞劝。贤者获升，不肖自抑，
一切之恩，分当裁损，必无觖望。夫亲贤兼进，布列中外，以镇安四海，为磐石之
固，与愚知混淆，聚于一处，徒殚禄廪而无所事者，不可同日而语也。”事虽不行，
时论是之。
</p><p>
六月，癸卯朔，日有食之。甲辰夜，东南有光烛地，大星出匏瓜，裂于内阶，
声如雷。
</p><p>
甲寅，准布进良马于辽。
</p><p>
辛酉，殿中丞陈安民等降谪有差。安民坐官相州与失入死罪，属大理评事文及
甫言于宰相吴充也。
</p><p>
初，蔡确勘是狱，欲锻炼以倾充，词连充子安持。时三司使李承之、户部副使
韩忠彦，皆帝所厚，忠彦琦子，而承之尝为都检正，确皆令囚引之。承之知之，数
为帝言确险陂之情；帝意稍解，趣使结正。于是狱成，忠彦犹坐赎铜十斤。充上表
乞罢相及阖门待罪者三四，帝趣遣中使召出，令视事。确屡率言事官登对，言安持
当获重谴，帝曰：“子弟为亲识请托，不得已而应之，此亦常事，何足深罪！”卿
辈但欲共攻吴充去之，此何意也？”以确所弹奏答刂还之，言者乃已。
</p><p>
秋，七月，癸酉朔，详定礼文所乞罢南郊坛天皇大帝设位，诏弗许。又言：
“古者帝牛必在涤三月，以致严洁。今既无涤宫系养之法，有司涤养不严，一切苟
简。欲下将作度修涤宫，具系养之法，饬所属官司省视，委太常寺主簿一员阅察。”
从之。
</p><p>
甲戌，辽诸路奏饭僧尼三十六万人。
</p><p>
辛巳，命西上閤门使、忠州团练使韩存宝经制泸州纳溪夷。
</p><p>
丁酉，御史黄廉言：“前岁科场逐经发解，人数不均，如别试所，治《诗》者
十取四五，治《书》者才及其一。乞自今，于逐经内各取人分数，所贵均收所长，
以专士习。”诏：“自今在京发解并南京考试，《诗》、《易》各取三分，《周礼》、
《礼记》通取二分。”
</p><p>
又言：“国子监生员著述议论，尽得讲官绪馀。将来逐官例差考试，窃恐去取
之际，虽未必私徇，而于参校所长，多就己见，人情所不能免。如此，则外方疏远
之人偶不相合，遂致黜落，甚非朝廷兼收博采之意。乞将来止选近岁一科人为试官，
或差近郡教授。”诏：“候差官日取旨。”
</p><p>
八月，癸卯，辽命有司决滞狱。
</p><p>
壬子，集贤殿修撰俞充为天章阁待制、知庆州。
</p><p>
王珪知帝欲伐夏，故奏乞用充为边帅，使图之，以迎合帝意。
</p><p>
戊午，以韩绛为建雄军节度使。
</p><p>
九月，癸酉，交趾来贡。癸未，李乾德表乞还广源等州，诏不许。
</p><p>
乙酉，以端明殿学士吕公著、枢密直学士薛向并同知枢密院事。向善商财，计
算无遗策，然不能无病民，所上课间失实。时方尚功利，王安石从中主之，御史数
有言，不听也，向以是益得展奋其业。至于论兵帝所，通畅明决，遂由文俗吏得大
用。其事公著甚久，公著亦稍亲之，议论亦颇相左右。
</p><p>
诏：“祀天地及配帝，并用特性。”
</p><p>
乙未，辽主驻藕丝淀。
</p><p>
庚子，五国部长贡于辽。
</p><p>
冬，十月，癸卯，辽参知政事刘伸出为保静军节度使。先是伸以户部使受知于
辽主，辽主谓宰相杨绩曰：“当今群臣忠直，耶律玦、刘伸而已，然伸不及玦之刚
介。”绩拜贺曰：“何代无贤，世乱则独善其身，主圣则兼善天下。陛下区分邪正，
升黜分明，天下幸甚！”辽主又谓伸曰：“卿勿惮宰相。”伸对曰：“臣于耶律伊
逊尚不畏，何宰相之畏！”伊逊闻而衔之，相与诽诋，遂外迁。玦亦出使于西北部，
以酒疾卒。
</p><p>
丁未，重修都城毕工，周五十里。
</p><p>
己酉，诏衮州常以省钱修葺宣圣祠庙。
</p><p>
庚戌，定秋试诸军赏格。
</p><p>
侍禁仵全死事，录其弟宣为三班借职。
</p><p>
辛亥，韩存宝破泸夷后城等十有三囤。
</p><p>
己未，权发遣兴州罗观乞颁义仓法于川峡四路，从之。
</p><p>
壬戌，军器监言：“昨赞善大夫吕温卿言：‘五路州军近年增置壮城兵，虽有
教阅指挥，而所习武艺全无实用。如大名府城围四十馀里，砲手只有四人，其它挂
搭、施放火药、全火等人亦皆阙。盖旧无教阅格，又无专点检之官。今欲令诸州壮
城兵，除修葺城橹外，并轮上下两番，教习守御，以十分为率，内留砲手三分，馀
并习挂搭，施用拒守器械。仍籍所习匠名，每季委本州比试升降。’尝下五路安抚
司，而五路相度异同。本监今参酌，欲乞五路州军壮城兵，遇无修城池楼橹功料，
即令安抚司以十分为率，三分令习砲，馀并习挂搭、拒守器械。其广备十一作工匠，
并均付五路准备差使及指教施用，三年一替。熙河路州军亦依此。”从之。
</p><p>
又言：“温卿谓‘朝廷差官制造澶州浮梁、火叉，其为防患不为不预。然恐万
一寇至，以火筏、火船随流而下，顺风火炽，桥上容人不多，难以守御，不若别置
战舰以攻其后。乞造战船二十艘，仍于澶州置黄河巡检一员，择河清兵五百，以捕
黄河盗贼为名，习水战以备不虞。’下大名府路安抚司相度。本司言：‘澶州界黄
河，旧无巡检。当北使路若增创战船，窃虑张皇。欲止选河清兵百人为桥道水军，
令习熟船水，可使缓急御捍上流舟筏及装驾战舰。’本监欲依安抚司所陈。”从之。
</p><p>
癸亥，于阗来贡。
</p><p>
十一月，壬申，详定礼文所言：“郊祀坛域当依仪注爇萧，设三?遗，撤去青
绳。”又言：“郊祀天地席当以稿鞂，配帝以蒲越，撤去黄褥、绯褥。”又言：
“享宗庙当用制币及依仪注焫萧。”又言：“遇雨望祀，当服祭服，仍设乐。”又
言：“分献官不当先期升坛，当依仪注。”又言：“《南郊式》，监祭、临礼俱立
于坛南，非是。请分监祭立于坛之西北，东向；监礼立于东北，西向。”又言：
“景祐中裁定衮冕制度，巳与古合。今少府监进样不应礼，请改用硃组为纮，玉笄、
玉瑱以玄纯，垂瑱以五采玉贯于五采藻为旒，以青、赤、白、黄、黑五色备为一玉，
每一玉长一寸，前后二十四旒，垂而齐肩，其表里皆用缯。”又言：“服裳皆前三
幅、后四幅，今以八幅为之，不殊前后。又，佩玉及绶并服章皆不如古制，当改正。”
又言：“百官虽不执事，以朝服侍祠，非是。当并服祭服，如所考制度，修制五冕
及爵弁服，各正冕弁之名。”又言：“天子六服，自敬冕而下，今既不亲祠，废而
不用。”又言：“六冕并用赤舄。”又言：“景灵宫、太庙、南郊仪注，并云祀前
三日，仪鸾司铺御坐黄道褥。黄道褥设于郊庙，非是。”诏道褥不设，馀皆从之。
</p><p>
乙酉，详定礼文所言：“古者大带，天子、诸侯、大夫、士采饰单合皆不同。
今群臣助祭服，一以绯白罗为之，无等降之别。”又言：“中单亦殊不应礼，并乞
据礼改正。”诏送礼院。
</p><p>
丁亥，辽禁士庶服用锦绮日月山龙之文。
</p><p>
己丑，命龙图阁直学士宋敏求等详定正旦御殿仪注。敏求遂上《朝会议》二篇，
《令式》四十篇，诏颁行之。
</p><p>
回鹘遣使贡于辽。
</p><p>
庚寅，辽以南院枢密使耶律仲禧为广德军节度使，以耶律伊逊荐其可任也。仲
禧偕伊逊鞫太子之狱，蔓引无辜，未尝雪正，为公论所不与。伊逊既害太子，因为
辽主言：“皇弟宋魏国王和啰噶之子淳，可为储嗣。”群臣莫敢言。北院宣徽使萧
乌纳及伊勒希巴萧托辉谏曰：“舍嫡不立，是以国与人也。”辽主犹豫不决。时太
子之子延禧及女延寿久寄食于萧怀忠家，会宫中李氏进《挟谷歌文》，辽主感悟，
召延禧及延寿，鞠养于宫中。
</p><p>
辛卯，辽锦州民张宝，四世同居，命其诸子为三班祗候。
</p><p>
戊戌，宰臣吴充、王珪、参知政事元绛，言功臣非古，始唐德宗多难之馀，乃
有“奉天定难”之号，不应盛世犹袭陈迹，乞悉减罢；知枢密院冯京等继以为请，
遂诏管军臣僚以下至诸军班衔内带功臣者并罢。
</p><p>
十二月，甲辰，二府奏事，语及淤田之利，帝曰：“大河源深流长，皆山川膏
腴渗漉，故灌溉民田，可以变斥卤为肥沃也。”
</p><p>
丙午，日中有黑子如李。
</p><p>
丙辰，诏：“青州民王赟贷死，刺配邻州牢城。”
</p><p>
初，赟父九思，为杨五儿殴迫，自缢死。赟才七岁，尝欲复仇，而以幼未能。
至是一十九岁，以槍刺五儿，断其头及手祭父墓，乃自首。法当斩，帝以赟杀仇祭
父，又自归罪，可矜故也。
</p><p>
丁卯，辽以北院枢密副使耶律瑞知北院枢密使事。
</p><p>
帝每愤辽人倔强，慨然有恢复幽燕之志，御景福殿库，聚金帛为兵费。是年，
始更库名，自制诗以揭之曰：“五季失图，玁狁孔炽。艺祖造邦，思有惩艾。爰设
内府，基以募士。曾孙保之，敢忘厥志！”凡三十二库。后集羡赢，又揭以诗曰：
“每虔夕惕心，妄意遵遗业。顾余不武姿，何日成戎捷！”

</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86746.html' class='pagedaohang'>【上一篇】<i>:卷第七十四 【宋纪七十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86744.html' class='pagedaohang'>【下一篇】<i>：卷第七十二 【宋纪七十二】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>