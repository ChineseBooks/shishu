<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百六十四 【宋纪一百六十四】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百六十四 【宋纪一百六十四】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86655.html' class='pagedaohang'>【上一篇】<i>:卷第一百六十五 【宋纪一百六十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86653.html' class='pagedaohang'>【下一篇】<i>：卷第一百六十三 【宋纪一百六十三】</i></a></span>
</ul>
<div class="articleContent" id="articleContent"> <p>
起强圉大渊献正月，尽屠维赤奋若九月，
凡二年有奇。

</p><p>
○理宗建道备德大功复兴烈文仁武圣明安孝皇帝宝庆三年（金正大四年，蒙古
太祖二十二年）
</p><p>
春，正月，辛亥朔，发册宝于大庆殿，帝率群臣上寿明皇太后尊号于慈明殿。
</p><p>
庚申，以册宝礼成，制杨谷、杨石并为少傅。
</p><p>
壬戌，金增筑中京城，浚汴城外壕。
</p><p>
刘琸上疏自劾，未几死。
</p><p>
朝廷复欲安抚李全，以姚翀尝与李全交欢，乃以为淮东制置使。翀朝辞，帝曰：
“南北皆吾赤子，何分彼此！卿其为朕抚定之。”翀至楚州东，舣舟以治事，间入
城，见杨妙真，用徐晞稷故事，而礼过之。妙真许翀入城，翀乃入，寄治僧寺中，
极意娱之。
</p><p>
己巳，诏曰：“朕每观硃熹《论语》、《中庸》、《大学》、《孟子》注解，
发挥圣贤之蕴，羽翼斯文，有补治道。朕方厉志讲学，缅怀典刑，深用叹慕！可特
赠太师，追封信国公。”旋改封徽国公。
</p><p>
蒙古主留兵攻夏王城，自率兵渡河，攻金积石州。
</p><p>
二月，癸未，诏铨部：“今后司法参军，不许以诸司年劳出官人注授。诸道检
法官，照条格差法，宪司毋得妄辟。”从梁成大之奏也。
</p><p>
甲申，淮西强勇三军统制王鉴特添差兵马钤辖。以职事修举故也。
</p><p>
己亥，以鄂州诸军副都统制贾俊捍御西蜀劳效，进宫一等。
</p><p>
金赫舍哩约赫德复平陽，获马三千。未几，蒙古复攻取之。
</p><p>
蒙古兵突入商州，残硃陽、卢氏。金枢密院判官伊喇布哈逆战，至灵宝东，遇
游骑十馀人，获一人，馀皆散走。布哈乃以捷闻，赏世袭穆昆，仍厚赐之；人共知
其罔上而无敢言。吏部郎中大兴杨居仁上书，微及之，且言宰相宜择人。金主怒曰：
“相府非其人，御史、谏官当言，彼吏曹何与于此！”丞相萨布徐进曰：“天下有
道，庶人犹得献言，况在郎官！陛下有宽宠之德，故不应者犹言。使其言可用则行
之，不可用不必示臣下也。”金主意解，遂不问。
</p><p>
金主之姨郕国夫人不时出入宫闱，干预时事；监察御史曹州商衡上书极言。自
是郕国夫人被召乃敢进见。
</p><p>
三月，庚戌，诏：“方春和时，郡县长吏，其各劝农桑，抑末作，戒苛扰，俾
斯民安士东业，力本耕织，以成富庶，则予汝嘉。”
</p><p>
工部侍郎硃在，言人主学问之要，帝曰：“卿先卿《中庸序》言之甚详。”又
言孔子庙从祀去王雱画像，帝曰：“亦曾有此例乎？”在曰：“惟其从祀不当公论，
所以去之。”又言：“先臣《四书》印本，所在不同。”帝回顾，宣谕曰：“卿先
卿《四书》注解，有补于治道，朕读之不释手，恨不与之同时。
</p><p>
己巳，金征夏税二倍。
</p><p>
蒙古主拟取德顺为坐夏之所，德顺无军，金人其恐。节度使海伸，识凤翔进士
马肩龙可与谋事，遗书招之。肩龙欲行，或以德顺决不可守，劝弗住。肩龙曰：
“海伸平生未尝识我，一见许为知己。我知德顺不可守，往则必死，然以知己故，
不得不为之死耳。”既至不数日，受围，城中止义兵、乡兵八九千人。蒙古兵大集，
海伸假肩龙凤翔总管府判官，同守御。凡攻守二十昼夜城破，海伸死之，肩龙自刭。
</p><p>
夏，四月，癸卯，朝献景灵宫；甲辰，亦如之。
</p><p>
是月，蒙古主次龙德。时蒙古兵已破洮河、西宁二州，复遣将攻信都，拔之。
</p><p>
五月，壬子，以岳珂为户部侍郎，依前淮南总领兼制置使。
</p><p>
甲寅，蠲大理寺、三衙、临安府赃赏钱。诏：“大理、三衙、临安府、两浙州
军，杖以下罪释之。”
</p><p>
己巳，进读《高宗宝训》彻章，赐宰执、经筵各官燕于秘书省，讲读、修注官
各进官一等。
</p><p>
李全在青州，突围欲走，蒙古富珠哩遣兵邀击，大败之，斩首七千馀级。全退
入城，城中食尽，全欲降，惧众异议，乃焚香南向再拜，将自经，而使其党郑衍德
等救己，曰：“譬如为衣，有身，愁无袖耶？北归未必非福。”全遂出降。蒙古诸
将皆曰：“势穷而降，非心腹也，不诛，后必为患。”富珠哩曰：“不然。诛一人
易耳。山东未降者尚多，全素得人心，杀之不足以立威，徒失民望。”表闻，蒙古
主诏富珠哩便宜处之，乃以全为山东、淮南、楚州行省，郑衍德、田世荣副之。由
是郡县闻风款附。
</p><p>
蒙古兵破临洮，总管图们呼图克们被执，诱降，不从，杀之。
</p><p>
蒙古遣唐庆使于金。
</p><p>
闰五月，甲申，蠲大理寺、三衙、临安府及属县赃赏钱。
</p><p>
丁未，录行在罪囚。
</p><p>
蒙古主避暑于六盘山。
</p><p>
先是金主集群臣议与蒙古和，同判睦亲府事撒哈连力排和议。左司谏陈规进曰：
“兵难遥度，百闻不如一见。臣尝任陕西官，近年又屡到陕西，兵将冗懦，恐不可
用。”语未终，监察乌库哩四和曰：“陈规之言非也。臣近至陕西，军士勇锐，皆
思一战。”金主首肯。又泛言和事，规曰：“和固非上策，又不可必成。然方今事
势，不得不然，使彼难从，犹可以激厉将士，以待其变。”金主不以为然。群臣多
以和为便，乃诏行省斟酌发遣。至是乃遣前御史大夫完颜哈昭为议和使。
</p><p>
丙辰，金地震。
</p><p>
六月，戊申朔，日有食之。
</p><p>
刘庆福在山陽不自安，欲图李福以赎罪，福亦谋杀庆福，互相猜忌。福称疾不
出，庆福在往候，福杀之，纳其首于姚翀，翀大喜。楚州自夏全之乱，储积无馀，
纲运不续，贼党籍籍谓福所致。福畏众口，数见翀促之，翀谢以朝廷拨降未下。福
乘众怒，与杨妙真谋，召翀饮，翀至而妙真不出，就坐宾次，左右散去。福以翀命
召诸幕客杜耒等，以妙真命召翀二妾。诸幕客知有变，不得已而往。耒至八字桥，
福兵腰斩之。又欲害翀，国安用救之，得免，去须鬓，缒城夜走，归明州，死。
</p><p>
时江、淮之民，靡有宁居，史弥远莫知为计，帝亦署边事于不问。于是廷议以
淮乱相仍，遣帅必毙，欲轻淮而重江，楚州不复建阃，就以其帅杨绍云兼制置，改
楚州为淮安军，命通判张国明权守视之，若羁縻州然。
</p><p>
金完颜哈昭见蒙古主请和。蒙古主谓群臣曰：“朕自去冬五星聚时，已尝许不
杀掠，遽忘下诏耶！今可布告中外，令彼行人亦知朕意。”
</p><p>
蒙古尽克夏城邑，其民穿凿土石以避锋镝，免者百无一二，白骨蔽野。是月，
夏国主睍力屈出降，遂絷以归。夏立国二百馀年，抗横宋、辽、金三国，偭乡无常，
视三国之强弱以为异同，至是乃亡。
</p><p>
时诸将多掠子女财帛，耶律楚材独取书数部，大黄两驼而已。既而军士病疫，
唯得大黄可愈，楚材用之，所活万人。
</p><p>
秋，七月，己丑，蒙古主殂于萨里川。疾革，谓左右曰：“金精兵在潼关，南
据连山，北限大河，难以遽破。若假道于宋，宋、金世仇，必能许我，则下兵唐、
邓，直捣大梁。金急，必征兵潼关，然以数万之众，千里赴援，人马疲敝，虽至，
弗能战，破之必矣。”言讫而殂。年六十六。葬起辇谷。后追谥圣武皇帝，加谥法
天启运圣武皇帝，庙号太祖，在位二十二年。太祖深沉有大略，用兵如神，故能灭
国四十，遂平西夏。第四子图垒监国。
</p><p>
蒙古兵自凤翔向京兆，关中大震。
</p><p>
金以工部尚书师安石为尚书右丞。旋以中丞乌克逊布吉、祭酒费摩阿固岱兼司
农卿。签民兵，督秋税，令民入保，为迁避计。议者以为蒙古兵未至而河南先犹，
时事可知矣。
</p><p>
升宝应为州，而县如故；辛卯，以盐城、淮陰、山陽及宝应并隶宝应州。
</p><p>
丁酉，诏曰：“比者疾风甚雨，介于秋成。以朕之不德，上天示谴，夙夜震恐，
虑切民瘼。访闻畿甸多有飘损禾稻，毁害室庐，民居失业，必致流散，深可怜悯！
被水州郡，速议赈济，仍与放行竹木等税及富室假贷，向去且令倚阁，庶几贫富相
资，以宽目前之急；并其它赈恤事件，亟令有司条具以闻。”
</p><p>
八月，丁未朔，李知孝言：“《无逸》一篇，其义精深；最切于人主之身者，
曰集大命，结人心，保寿龄而已，望陛下留意。”时政柄为史弥远所专，郑清之劝
帝深居讲道学，而知孝等亦窃道学馀论，为帝所许。
</p><p>
李全之党以军粮不继，屡有怨言。全将国安用、阎通相谓曰：“我曹米外日受
铜钱二百，楚州物贱，可以自给。而刘庆福为不善，怨仇相寻，使我曹无所衣食。”
时张林、刑德亦在楚，自谓尝受朝廷恩，中遭全间贰，今归于此，岂可不与朝廷立
事！王义深尝为全所辱，又自以贾涉帐前人，与彭义斌举义不成而归。五人聚计曰：
“朝廷不降钱粮，为有反者未除耳。”乃议杀李福及杨妙真以献，遂帅众趣妙真家，
妙真已易服往海州矣。福走出；邢德手刃之，相屠者数百人。
</p><p>
有郭统制者，杀全次子通及全妾刘氏，妄称杨妙真，函三首献于杨绍云，驰送
临安。倾朝皆喜，檄知盱眙军彭忄乇及总管张惠、范成进、时青并兵往楚州，便宜
尽戮李全馀党。忄乇轻儇，不为惠等所服，得檄，不自决，请制府及朝廷外之。朝
议以时青望重，檄青区画；青恐祸及，密遣人报全于青州，迁延不决。惠、成进以
朝檄专委青而不及己，乃归盱眙，设宴邀忄乇，乘其醉，缚之，渡淮，以盱眙降于
金。金主封惠临淄郡王，成进胶西郡王，俾惠专制河南，以拒蒙古，而使总帅完颜
额尔克戍之。
</p><p>
金哈昭自蒙古还，金主闻蒙古主临没有止杀之言，遂以为从此息兵，命有司罢
防城及修城丁壮，凡军需租调不急者权停。谓萨哈连曰：“谚云：‘水深见长人。’
朝臣或欲我一战。汝独言当静以待之，与朕意合。今日有太平之望，皆汝谋也。先
帝尝言汝可用，可谓知人矣。”
</p><p>
金监察御史张特立言：“卫、镐二宅，久加禁锢，棘围柝警，如防寇盗。近降
恩赦，谋反大逆，皆蒙湔雪，彼独何罪，幽囚若是？世宗在天之灵，得无伤其心乎？
皇嗣未立，未必不由此也。”又言：“方今三面受敌，百姓凋弊，宰执非才，臣恐
中兴之功，未可岁月期也。”当路者恶其言，特立旋外谪。
</p><p>
丙辰，诏：“宁宗仁文哲武恭孝皇帝讠盆号，见今六字，依祖宗故事，宜加上
十字为一十六字。宰执、侍从、台谏、两省辟、礼官集议，详具典礼以闻。
</p><p>
癸亥，诏吏部：“试邑两经罢黜，毋得再注知县、县令。”从御史留元英请也。
</p><p>
己巳，金万年节，同知集贤院史公奕进《大定遗训》，待制吕造进《尚书要略》。
是日，大风，落左掖门鸱尾，坏丹凤门扉；陨霜，和尽陨。
</p><p>
九月，赐留正讠盆曰忠宣。
</p><p>
庚子，诏：“时青坚壁守淮，独当一面，屡有战捷。除武康军节度使、左金吾
上将军，忠义都统制。”
</p><p>
李全得时青报，恸哭，力告蒙古将富珠哩求南还，不许。全因断一指以示之，
誓还南必叛，富珠哩乃承制授全山东行省，得专制山东，岁献金币。冬，十月，丙
辰，全遂与蒙古宣差张国明及通事数人还楚州，服蒙古衣冠，文移纪甲子而无年号。
杨绍云闻其至，遂留扬州。国安用杀张林、刑德以自赎，郭统制亦为全所杀。寻复
诱杀时青，并其众。王义深奔金，金封为东平郡王。
</p><p>
己未，诏曰：“朕以眇躬，绍膺圣绪，今始郊见天地，兢兢寅畏，虑弗克任，
以克期齐肃，庶几对越无愧。凡百御事之臣，各宜恪谨攸司，毋或怠慢，以称朕意。”
</p><p>
辛酉，金陈规偕右拾遗李大节，劾萨哈连谄佞、招权纳贿及不公事，不报。
</p><p>
甲子，以右监门卫大将军与奭为宜州观察使，赐名贵谦，继沂王后；千牛卫将
军孟均为和州防御使，赐名乃裕，继景献太子后。
</p><p>
十一月，丙子朔，以奉上宁宗徽号册宝告于宗调、天地、社稷、宫观。戊寅，
发册宝于大庆殿，遣群臣奉上于宁宗庙。
</p><p>
己卯，朝献景灵宫。庚辰，祭享太庙。辛巳，日南至，祀天地于圜丘。壬午，
大赦。改明年为绍定元年。
</p><p>
李全败额尔克及庆善怒于龟山。金大皆谓盱眙不可守，金主不从。以淮南王招
李全，全曰：“王义深、范成进皆我部曲，而受王封，何以处我？”遂不受。
</p><p>
诏：“大理寺、三衙、临安府属县决系囚，两浙州军亦如之。蠲大理寺、三衙、
临安府点检酒所赃赏钱。
</p><p>
壬寅，诏：“布衣李心传，特授从政郎，充秘阁校勘。”
</p><p>
甲辰，以雪寒籴责，出丰储仓米七万石以纾民。
</p><p>
庆善努之败于龟山也，金主置不问，商衡言：“自古败军之将，必正典刑，不
尔，无以谢天下。”乃降庆善努为定国军节度使。
</p><p>
金户部侍郎权尚书曹温之女在掖庭，亲旧干预权利，其家人填委诸司，贪墨彰
露，台臣无敢言者。商衡历数其罪，诏罢温户部，改太后府卫尉。衡再上章言：
“温果可罪，当贬逐；无罪，则臣为妄言。岂有是非不别而两可之理！”金主为之
动容，出温为汝州防御使。
</p><p>
十二月，金以李蹊参知政事。
</p><p>
辛亥，诏两浙、江东、西、湖南、北州县，申严遏米之禁。
</p><p>
蒙古兵入京兆，复破关外诸隘，至武、阶，四川制置使郑损弃沔州遁，三关不
守。金人尽弃河北、山东关隘，唯并力守河南，保潼关，自洛陽、三门、孟津，东
至邳州之雀镇，东西二千馀里，立四行省，帅精兵二十万以守御之。议者请谨边备
以防南侵，帝命枢臣采其计。
</p><p>
蒙古史天泽在真定，缮城壁，修武备。以高公、抱犊诸寨乃武仙之巢穴，帅兵
破之，仙走入汲县。天泽复取相、卫、蚁尖、武马等寨。
</p><p>
蒙古兵破西和州，知州陈寅率民兵昼夜苦战，援兵不至，城遂破。寅妻杜氏饮
药自杀，寅朝服望阙，焚香号泣曰：“臣始谋守此城，为蜀籓篱，城之不存，臣死，
分也。”再拜，伏剑而死。寅，宝谟阁待制咸子也。
</p><p>
是岁，史弥远访将才干越葵，葵以兄范对，遂以范为淮东提刑兼知滁州。范曰：
“弟而荐兄，不顺。以母老刮，上书弥远曰：“淮东之事，日异月新。然有淮则有
江，无淮则长江以北港汊芦苇之处，敌人皆可潜师以济，江面数千里，何从而防哉！
今或谓巽词厚惠可以啖贼，而不知隐彼款兵之计；或谓敛师退屯可以缓贼，而不知
成彼深入之谋。或欲行清野以婴城，或欲聚乌合而浪战，或以贼词之乍顺乍逆而为
喜惧，或以贼兵之乍进乍退而为宽紧，皆失策也。失策则失淮，失淮则失江，而其
失有不可胜悔者矣。夫有遏敌之兵，有游击之兵，有讨贼之兵。今宝应之逼山陽，
天长之逼盱眙，须各增戍兵万人，遣良将统之。贼来则坚壁以挫其锋，不来则耀武
以压其境，而又观衅伺隙，偏师掩其不备以示敢战，使虽欲深入而畏吾之捣其虚，
此遏寇之兵也。盱眙之寇，素无储蓄，金人亦无以养之，不过分兵掳掠而食。当量
出精兵，授以勇技，募土豪，出奇设伏以剿杀之，此游击之兵也。维扬、金陵、合
肥，各募二三万人，人物必精，将校必勇，器械必利，教阅必熟，纪律必严，赏罚
必公，必人人思亲其上而死其长；信能行此，半年而可以强国，一年而可以讨贼矣。
贼既不能深入，掳掠无所获，而又怀见讨之恐，则必反而求赡于金；金无馀力及此，
则必怨之怒之，吾于是可以嫁祸于金人矣。或谓扬州不可屯重兵，恐速贼祸，是不
然。扬州，国之北门，一以统淮，一以蔽江，一以守运河，岂可无备哉？善守者敌
不知所攻，今若设宝应、天长二屯以扼其冲，复重二二帅阃以张吾势，贼将不知所
攻，而敢犯我扬州哉？”朝廷乃召范禀议，仍令知池州。

</p><p>
○理宗建道备德大功复兴烈文仁武圣明安孝皇帝绍定元年（金正大五年，蒙古
皇子监国。戊子，一二二八年）
</p><p>
春，正月，丙子朔，帝帅群臣上寿明慈睿皇太后尊号于慈明殿。
</p><p>
庚辰，金遣知开封府事完颜莽依苏及杨居仁如蒙古吊慰。
</p><p>
壬午，赵至道言：“江、淮州郡，妄征经过米舟，芦荡沙产，一例官租，山漆、
鱼池，创立约束，禁止商人买贩。请下宪司严戒。”又言：“霪雨倾霔，拨科赈恤，
而监司、守令，奉诏不虔。”梁成大言：“诸路属县，擅置厢房，囚系无辜。长吏
不遵法令，小民诖误，罪不过杖，辄押出界，流离失业。请加禁约。”并从之。
</p><p>
乙酉，杨谷、杨石并升少师。
</p><p>
丁亥，雷。
</p><p>
丙申，出丰储仓米七万石以纾民。
</p><p>
二月，金大寒，雷，雨雪，木之华者皆死。
</p><p>
丙午，梁成大吉：“选人改官，举主五员，内用职司一员，始为及格。近奔竞
巧取者，或用职司三四员，甚至五员，而寒畯终身不得职司。请下吏部止用一员，
过数毋令收使。”壬子，成大又言：“铨法，官吏交承，必避亲嫌，宗室替头，尤
所不许，庶革前后积弊，宜下吏部谨守旧法。”并从之。
</p><p>
癸丑，金诏有司：“以临洮总管图们呼图克们塑像入褒忠庙，书死节子孙于御
屏，量才官使。”
</p><p>
丁卯，以潜邸，升黔州为绍庆府，成州为同庆府。
</p><p>
三月，辛巳，升宝应州山陽县为淮安州，改山陽县为淮安县，与涟水县并隶淮
安州。
</p><p>
乙酉，金监察御史乌库哩布噜喇，劾近侍张文寿、张仁寿、李麟之受馈遗；金
主曲赦其罪而出之。
</p><p>
辛卯，赐杨辅谥曰恭惠。
</p><p>
夏，四月，甲辰朔，金右丞师安石，请从台谏言治张文寿等三奸罪，言之不已。
金主怒，凡四日不视朝，遣人责安石曰：“汝便承取贤相，朕为昏主止矣！”安石
骤蒙任用，遽遭摧折，丙寅，疽发于脑而死，金主甚悼惜之。
</p><p>
金亲卫军王咬儿，酗酒，杀其孙，大理寺当以徒刑，特命斩之。
</p><p>
五月，戊寅，梁成大请申严荐举法，除升陟所知政绩，姑从旧法改官，廉吏犯
人己赃者，许举主检举；从之。
</p><p>
六月，壬寅朔，日有食之。
</p><p>
戊申，以薛极兼同知枢密院事。
</p><p>
戊午，录行在系囚。
</p><p>
壬戌，金以旱，赦杂犯死罪以下。
</p><p>
秋，七月，癸未，梁成大言：“州县贪刻，或以微罪没入富家资产，不申宪司，
掩归私室，自占估籍，必的有赃犯，匮乏郡计，请饬监司案奏以闻。”从之。
</p><p>
李全在海州，厚募人为兵，不限南北，官军多亡应之。天长民保聚为十六寨，
比岁失业，官赈之不能继，壮者皆就募。射陽湖浮居数万家，家有兵仗，侵掠不可
制，其豪周安民、谷汝砺、王十五长之，亦蜂结水寨以观成败。全知东南利舟师，
谋习水战，米商至，悉并舟买之，留其舵工，一以教十，遣人泛江湖市桐油粘筏，
厚募南匠，大治舭龃锎，自淮及海相望，至是与杨妙真大阅战舰于海洋。既而全
趋青州，为严实及石霄格邀击，败走，遂夺青崖崮据之。霄格，珪子也。全旋归海
州，治舟益急，驱诸崮人习水。
</p><p>
金萨哈连为言路所劾，太后遣人责之曰：“汝谄事上，上之骑鞠，皆汝所教；
再有闻，必大杖汝矣！”金主颇悟，山为中京留守兼行枢密院事。初，宣宗改河南
府为金昌府，号中京，又拟少室山为御营，命人筑之。至是萨哈连为留守。
</p><p>
辛亥，留元英言：“诸路州军僚属私役禁军，请下帅司约束，违者以闻。”从
之。
</p><p>
八月，戊午，以久雨，决大理寺、三衙、两浙路系囚，杖以下罪释之；蠲赃赏
钱有差。
</p><p>
资政殿学士、知潭州曾从龙言：“州县赈民之法有三：曰济，曰贷，曰粜。济
不可常，惟贷与粜为利可久。今请拨缗钱一十万有奇，分下潭、湘十县，委令佐粜
米，置惠民仓比附常平法。”从之。
</p><p>
甲子，金召拜甡还朝，拜尚书右丞，未几，拜平章政事。拜甡居西垂几十年，
虽颇立微效，皆出诸将之力；恇怯无能，惟以仪体为事，性复贪鄙。及为相，专愎
尤甚，尝恶堂食不适口，以家膳自随。
</p><p>
金增筑归德城，行枢密院拟工数百万，金主遣白华往相役。华见行字李辛，语
以民劳、朝廷爱养之意，减工三之一。
</p><p>
九月，甲戌，诏：“监司每岁行所部州县虑囚，至来年正月历遍。如属县非监
司经由之处，委官分往，监司复行点检，毋致冤滥。奉行不虔，御史台觉察以闻。”
</p><p>
冬，十月，壬寅，李知孝言：“浙东仓司创馀姚断塘盐灶，扰生聚，漂良田，
请行废罢。”从之。
</p><p>
甲辰，朝献景灵宫。
</p><p>
丁未，朝林学士、侍读郑清之讲毕，帝曰：“近喜晴明，刈获讫事。”清之言：
“陛下敬天事亲，皆极其至，今天意昭格，东朝悦豫，应验若此。”帝曰：“然。”
然其时江西、湖南、福建寇盗并起，连破诸县。
</p><p>
乙酉，留元英言：“请下吏部，应铨量令官长贰，从容延接，访问民事。其疾
病、癃老者，准指挥施行。如不堪任职，贪酷，累被案劾者，与别济降等差遣，称
量能授官之意。”从之。
</p><p>
辛亥，郑清之同王暨进读，帝曰：“朕观汉、唐以下人主鲜克有终者，皆由不
知道。”清之言：“圣见高明，可谓推本之论。”王暨讲《尚书》，帝问曰：“夏
桀不道，成汤放之，可以鉴矣，纣何为复循其覆辙？”王暨曰：“惟上智与下愚不
移。殷鉴不远，在夏后之世，纣不能鉴，遂至灭亡，所谓下愚不移者也。”请之曰：
“古人主不能以乱亡为鉴，岂独暗君庸主！汉武帝妖闻亡奏黩武之弊，而穷征四夷，
唐玄宗手锄太平、逆韦之难，而败于女宠，犹未足怪；太宗英明创业，亲见隋炀征
辽亡国，乃纵兵鸭绿，迄无成功，有累盛德。是皆不能以覆辙为戒。正如圣语由不
知道，所以不能以道制欲尔。”王暨曰：“以古为鉴，此言发于太宗，而身自违之。”
帝曰：“非知之艰，行之为艰。”
</p><p>
壬子，越至道言：“请行下诸路漕司，严饬和籴官吏，毋得多取增量，庶农民
不惮与官为市。”从之。
</p><p>
十一月，李全至楚州，以粮少为刮，遣海舟入平江、嘉兴，实欲习海道以觇畿
甸。然山东经理未定，而岁贡蒙古者不可缺，故外薛顺朝廷以就钱粮，因以贸货输
蒙古。朝廷亦以全往来山东，得稍宽北顾之忧，遣饷不辍。全日纵游说于朝，谓当
复建阃山陽；又与金合从，约以盱眙与之，金亦遣使聘全，皆不遂。
</p><p>
庚辰，雷。
</p><p>
辛巳，金臣僚进《宣宗实录》。
</p><p>
壬辰，蠲大理寺、三衙、临安府盐赃赏钱。癸巳，决大理寺、三衙、两浙州军
系囚。
</p><p>
十二月，庚子朔，日有食之。
</p><p>
辛亥，以薛极知枢密院事兼参知政事，葛洪参知政事，袁韶同知枢密院事，郑
清之端明殿学士、签书枢密院事。
</p><p>
癸丑，江刚中言：“请戒饬文武臣僚官，各务体国同心。如守倅、令佐互申监
司，即事剖决曲直，毋致模棱并罢。其将帅或不协，制司作急区处，毋令两虎自斗。
偏裨智勇过人，为大将所忌者，举荐之朝，别行推用，勿许占留一方。有警，四面
皆从，毋得辄分疆界观望。”从之。
</p><p>
金完颜莽依苏、杨居仁以奉使不职，尚书省置狱；旋有旨释之，备再使。权参
知政事乌固逊仲端言曰：“莽依苏等，辱君命，失臣节，大不敬，宜偿礼币，诛之。”
奏上，莽依苏等免死，除名。壬子，完颜纳绅改侍讲学士，充蒙古国信使。
</p><p>
蒙古皇子图垒闻燕京盗贼杀掠，遣塔齐尔耶律楚材穷治其党，诛首恶十六人，
群盗屏迹。

</p><p>
○理宗建道备德大功复兴烈文仁武圣明安孝皇帝绍定二年（金正大六年，蒙古
太宗元年）
</p><p>
春，正月，庚辰，大理司直张珩论州县检验、鞫狱四事。帝曰：“刑狱人命所
系，岂容不谨！”
</p><p>
甲申，从臣寮言，诏诸漕臣严察属县丞簿，依时过割二税，从实销注版籍，违
者案劾。
</p><p>
时李全反叛已著，史弥远尚视为缓图，人不敢言。权兵部侍郎李宗勉累疏及之。
又上言：“欲人谋之合，莫若通下情。人多好谄，揣所悦意则侈其言，度所恶闻则
下其事。上既壅塞，下亦欺诬。而成败得失之机，理乱安危之故，将孰从而上闻哉！
不闻则不戒，及其事至，乃骇而图之，抑已晚矣。欲财计之丰，莫若节国用。善为
国者，常使财胜事，不使事胜财。今出东之旅，坐糜我金谷，湖南、江右、闽中之
寇，蹂践我州县，浮用泛用，又从而耗之，则漏卮难盈，蠹木易坏，设有缓急，必
将窘于调度而事机失矣。欲邦本之固，莫若宽民力。州县之间，聚敛者多，椎剥之
风，浸以成习。民生穷踧，怨愤莫伸，啸聚山森，势所必致。救焚拯溺，可不亟为
之谋哉？
</p><p>
金主欲讨李全，召忠孝军总领富察鼎珠，经历王仲泽，户部郎中刁璧，权枢密
判官白华，谕之曰：“李全据有楚州，睥睨山东，久必为患。今北事稍缓，合乘此
隙，令鼎珠权监军，率所统军一千，别遣都尉司步军万人，以壁、仲泽为参谋，同
往沂、海招全，不从，则临以兵，何如？”华曰：“李全借北兵之势，要宋人供给
馈饷，特一猾寇耳。老狐穴鲒＃待夜而出，何足介怀！我所虑者，蒙古之强耳。
今蒙古有事，未暇南图，一旦无事，必来攻我。与我争天下者此也，全何预焉！若
北方事定，全将听命不暇；设更有非望，天下之人宁不知逆顺，其肯去顺而从逆乎？
为今计者，宜养士马以备蒙古。”金主默然，良久曰：“俟朕更思。”明日，遣鼎
珠还屯尉氏。
</p><p>
二月，金右司谏陈规、左拾遗李大节上言三事：“一，将帅出兵，每为近臣牵
制，不得辄专；二，近侍送宜诏旨，公受赂遗，失朝廷体；三，罪同罚异，何以使
人？”金主嘉纳。
</p><p>
臣寮言：“请戒饬中外群臣，各守礼义廉耻之维，坚安靖恬退之节，有不安意
者，奏劾以闻。”又言：“今日士大夫学术之未纯，皆基于歧道、法为二致。宜明
示意向以风在位，变易偏尚，即道以行法，遵法以为政，则学为有用之学，道为常
行之道。”从之。
</p><p>
庚戌，命岁举廉吏，申严保任之法，如犯奸赃，与之同罪。仍令监司、郡守觉
察。
</p><p>
蒙古兵在陕西者，骎逼泾州，且阻庆陽粮道。金伊喇布哈奏：“陕西设两行省，
本以籓卫河南。今北军之来，三年于兹，行省统军马二三十万，未尝对垒，亦未尝
得一折箭，何用行省？”时枢密院亦言于金主曰：“将来须用密院句当军马。”金
主不语者久之。丙辰，以布哈权枢密院副使。旋以丞相萨布行尚书省事于关中，召
平章政事哈达还朝。移布哈驻邠州，忠孝军提控完颜彝率千骑属焉。
</p><p>
辛酉，因臣寮言，严禁书尺干请、苞苴之弊。
</p><p>
甲子，侍讲范楷进讲《易·丰卦》，因言：“当丰盛之时，圣人于诸爻有壅蔽
不明之忧。”帝首肯，良久曰：“丰享盛大之时，侈心易生。后遂至徇情肆欲，穷
奢极靡，如秦皇、汉武，祸乱将作而不自知，此不可不戒也。”侍读乔行简曰：
“陛下言及此，宗社之福。”帝曰：“只要心有所主。”于是讲读合辞赞曰：“圣
学高明，此语尤切当。若心有所主，则一切不能惑矣。”
</p><p>
辛巳，监进奏院杨梦信，言县宰摧科之扰，帝曰：“财赋自有常数。”梦信曰：
“常数固定，只缘薄书不明，所以有弊。”帝曰：“知县在得人。”
</p><p>
辛卯，诏：“诸路宪司每岁将州县系囚瘐死最多者，具狱官姓名以闻，重与镌
降。”又诏：“今后州县催科，必遵常制。县令非才，择佐官可任者委之，仍不许
差州官及寄居权摄。”
</p><p>
癸巳，监进奏院桂如琥言沿边民兵可用，帝曰：“今日立功，多是民兵。”如
琥曰：“民兵皆有户籍税产，又谙熟地利，故战则有功。”帝曰：“然。”又论及
择将，帝曰：“今日将才难得。”对曰：“行伍间亦有人，往往军将忌嫉，不得自
伸。”帝曰：“军将多是相忌。”又言屯田，帝曰：“荆襄所行如何？”对曰：
“荆襄才行数年，得谷已逾百万斛。两淮、西蜀，岂无可行之处？”帝曰：“然。”
</p><p>
夏，四月，庚申，诏：“州县阙官，不许豪民、罢吏借补官资权摄；小辟请傣，
不许积压及以它物推支；民间二税，合输本色，不许抑令折纳，倍数取赢。令台谏
监司觉察。”从臣寮请也。
</p><p>
五月，诏：“成都、潼川路旱，制置司及各路监司疾速措置赈恤，务要实惠及
民，仍考察郡县奉行勤惰以闻。”
</p><p>
辛巳，赐进士黄朴以下五百七十七人及第、出身。
</p><p>
臣寮言：“近年文气委苶，请申饬胄监师儒之官，专于训导，使之通习经传，
考订义理，课试抡选，须合体格，去浮华穿凿之弊。”从之。
</p><p>
甲辰，诏：“户绝之家，许从后立嗣，不得妄行籍没。”从臣寮请也。
</p><p>
辛亥，臣寮言：“浙西漕运，惟恃吴江石塘以捍水。近年修塘之兵，尽为它役，
堤岸颓毁，请下漕司抽回，以时补葺，委平江府通判主管，不得辄有抽差。”
</p><p>
丁巳，臣寮言：“请令后非军期、大辟、劫寇等事，州不得差人下县，县不得
差人下乡，常令监司觉察。”从之。
</p><p>
金陇州防御使舒穆噜栋尔进黄鹦鹉，金主曰：“外方献珍禽异兽，讳物性，损
人力，令勿复进。”
</p><p>
秋，七月，丙寅，诏：“广西州县应阙官，毋得以白身借补人充摄。”
</p><p>
戊辰，臣寮言：“自今起复士大夫，必甚不得已，出于特旨，监司、帅守不得
妄有陈乞。”从之。
</p><p>
辛未，臣寮言：“请申饬有位，非休假，不许出谒；或实有干故，先申尚书省，
方许出城。”从之。
</p><p>
癸酉，知常德府袁申儒朝辞，论州县奉催税赋害民事，帝曰：“民力甚贫，皆
是州县不体受民之意。卿到官，当以爱民为先。”
</p><p>
辛巳，臣寮言：“请诏户、刑部严行约束二广监司、郡守，用刑须遵法律，毋
得轻视人命。漕司买银，须依时直，不得低价敷买；舶司每岁差官稽察，就委逐州
通判，不许吏卒越界追扰生事。”从之。
</p><p>
金罢陕西行省军中浮费，以完颜仲德知巩昌府兼行总帅府事。时陕西诸郡已残，
仲德招集散亡，得军数万，依山为栅，号令严肃，屯田积谷，人多归之，一方独得
小康。
</p><p>
八月，丙申朔，诏：“户部遍下诸路州军，不得增收苗米，多量斛面。许越诉，
仍令漕臣觉察。”从臣寮请也。
</p><p>
丁酉，臣寮言：“州县典狱官吏，或淹延久系，或牵惹无辜，或奉上官而失本
情，或行暴虐而取贿赂，宜饬诸路宪司禁戢惩劝。”从之。
</p><p>
辛丑，进知静江府赵崇模直敷文阁，以职事修举故也。
</p><p>
壬寅，监察御史留元英言：“二文列郡及福建上四州，惟盐是利，守令克剥，
于常赋之外，籍户口以敷盐，民被其扰。近者汀口亦基于此。宜戒饬二广、福建漕
司，严察州县，痛革前弊，仍令宪司岁行所部，许人陈诉。”从之。
</p><p>
丙午，臣寮言：“州县供摊、告讦二害，请今后凡追究不实者，许被害人越诉，
仍令监司觉察。”从之。
</p><p>
先是蒙古太祖伐金，定西域，攻城略地，第三子谔格德依之功居多，至是自和
博来会丧。耶律楚材以太祖遗诏召诸王毕会，请立谔格德依。时图垒监国，诸王意
犹豫未决。楚材言于监国曰：“此社稷大计，若不早定，恐生它变。”己未，图垒
与诸王奉谔格德依即位于和林东奎腾阿喇勒之地。时庶事草创，礼仪简率，楚材始
定册立礼仪，皇族诸王尊长，皆就班列以拜。又，中原新定，未有号令，长吏皆得
自专生杀；楚材以为言，命禁绝之。
</p><p>
金伊喇布哈再夏泽、潞。
</p><p>
九月，乙丑朔，诏：“礼部、国子监，上等上舍，必循旧法守年，不得用例径
赴殿试。”从臣寮请也。
</p><p>
丁卯，台州水。
</p><p>
壬申，臣寮言：“请明饬吏部，应曾经论罢之人，虽免约法，而赃状显白，并
须经郊，方许参注。或被论未久，遇赦令，待后郊，庶令畏惮。”从之。
</p><p>
丙子，秘书省正字王会龙言：“圣学深造自得，本之于致知、格物，达之于治
国、平天下。”帝曰：“如是，则人主之学，当以致知为力行之本。”又言：“宜
裕民力，固邦本。”帝曰：“朕未尝无爱民之心。但州县不能奉行尔。”
</p><p>
壬辰，进知临安府赵立夫官一等，以和籴有劳也。
</p><p>
金洮、河、兰、会元帅郭斌进西马二，金主诏曰：“卿武艺超绝，此马可充战
用，朕乘此岂能尽其力。既入进，即尚厩物也，今以赐卿，其悉朕意。”
</p><p>
金遣阿固岱归蒙古太祖之赙。蒙古主曰：“汝主久不降，使先帝老于兵间，吾
岂能忘也！赗何为哉！”却之。遂议伐金。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86655.html' class='pagedaohang'>【上一篇】<i>:卷第一百六十五 【宋纪一百六十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86653.html' class='pagedaohang'>【下一篇】<i>：卷第一百六十三 【宋纪一百六十三】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>