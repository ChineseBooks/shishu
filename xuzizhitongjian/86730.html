<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第八十八 【宋纪八十八】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第八十八 【宋纪八十八】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86731.html' class='pagedaohang'>【上一篇】<i>:卷第八十九 【宋纪八十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86729.html' class='pagedaohang'>【下一篇】<i>：卷第八十七 【宋纪八十七】</i></a></span>
</ul>
<div class="articleContent" id="articleContent"> <p>
起玄黓敦牂七月，尽阏逢涒滩四月，凡一年有奇。


</p><p>
○徽宗体神合道骏烈逊功圣文仁德宪慈显孝皇帝崇宁元年（辽乾统二年）
</p><p>
秋，七月，甲申朔，建长生宫以祠荧惑。
</p><p>
丙戌，诏：“省、台、寺、监及监司、郡守，并以三年成任。”
</p><p>
戊子，以蔡京为尚书右仆射兼中书侍郎。制下之日，赐坐延和殿，命之曰：
“神宗创法之制，先帝继之，两遭变更，国是未定，欲上述父兄之志，卿何以教之？”
京顿首谢曰：“敢不尽死！”制辞极其褒美，翰林学士张商英所草也。
</p><p>
己丑，焚元祐法。
</p><p>
甲午，诏于都省置讲议司。
</p><p>
蔡京既得志，陰托绍述之柄，箝制天子。用熙宁条例司故事，即都省置讲议司，
自为提举，以其党吴居厚、王汉之等十馀人为僚属。取政事之大者，如宗室、冗官、
国用、商旅、盐泽、赋调、尹牧，每一事以三人主之。凡所设施，皆由是出，而法
制屡变无常矣。
</p><p>
诏杭州、明州置市舶司。
</p><p>
庚子，同知枢密院事章楶罢，以老故也。诏授资政殿学士、中太一宫使。未几，
卒，谥庄简。
</p><p>
甲辰，以雨水坏民庐舍，诏开封府振恤压溺者。
</p><p>
庚戌，臣僚上言：“管句明道宫张耒，在颍州闻苏轼身亡，出己俸于荐福禅院
为轼饭僧，缟素而哭。”诏：“张耒责授房州别驾，黄州安置。”
</p><p>
辛亥，诏：“昨降置讲议司手诏内事件，许中外臣庶具所见利害闻奏。”
</p><p>
复罢《春秋》博士。
</p><p>
是月，辽主猎于黑岭，以霖雨，给猎人马。永兴宫太师萧呼图见辽主好游畋，
每言从禽之乐以逢其意，辽主悦而从之，国政堕废自此始。
</p><p>
准布侵辽，辽招讨使额特勒战败之。
</p><p>
八月，乙卯，皇子烜改名桓。
</p><p>
臣僚上言：“陛下即位之始，渊默不言。尝开献书之路，而以书献者，有自布
衣取甲科以令百里，或加秩一等，或解武弁而寄寺监丞、簿之禄。天下之士，不知
彼所论列为何等语言，往往怀疑，迄今不释。欲望出其所上封事，布之四方。果其
言有补国是，则至公之议，帖然自厌；脱或志在觊望，侥幸名器，无忠嘉一定之论，
有奸憸两可之语，附下罔上，累先烈而害初政，则于此时，岂可以置而不问？如以
臣言可采，乞早赐施行。”
</p><p>
乙丑，诏：“除郑敦义、江緷外，鹿敏求追所授承事郎，降充簿、尉，高士育
追所授官，何大正追所赐出身及所授官，并不得应举。”
</p><p>
辛未，置安济坊，养民之贫病者，仍令诸州县并置。
</p><p>
甲戌，诏天下兴学贡士，建外学于国南。
</p><p>
蔡京请“天下州县并置学，州置教授二员，县置小学。县学生选考，升诸州学；
州学生每三年贡太学，至则附试，别立号；考分三等，入上等补上舍，入中等补下
等上舍，入下等补内舍，馀居外舍。诸州、军解额各以三分之一充贡士，州给常平
或系省田宅充养士费；县用地利所出及非系省钱。凡州县学生曾经公私试者，复其
身。如有孝悌睦姻任恤中和，若行能尤异为乡里所推者，县上之州，免试入学。州
守贰及教授询审无谬，即保任入贡；不实者坐罪。”京又请外学以待州县学之贡士。
乃诏即京城南门外相地营建，外圆内方，为屋千百七十二楹，是为辟雍。太学专处
上舍生、内舍生，而外学则处外舍生。初贡至，皆入外学，经试补入上舍、内舍，
始得进处太学。太学外舍亦令出居外学，其敕令格式，悉用太学见制。于是上舍至
二百人，内舍六百人，外舍三千人。凡州学上舍生升舍，以其秋即贡入辟雍，长吏
集阖郡官及提学官具宴设，以礼敦遣，限岁终即集阙下。自川、广、福建入贡者；
续其路食，以学钱给之。奏入，诏悉如其法施行。”
</p><p>
丙子，诏：“司马光、吕公著、王岩叟、硃光庭、孔平仲、孔文仲、吕大防、
刘安世、刘挚、苏轼、梁焘、李周、范纯仁、范祖禹、汪衍、汤戫、李清臣、丰稷、
邹浩、张舜民子弟，并毋得官京师。”
</p><p>
己卯，以赵挺之为尚书左丞，翰林学士张商英为尚书右丞。
</p><p>
九月，戊子，京师置居养院，以处鳏寡孤独，仍以户绝财产给养。
</p><p>
乙未，诏中书籍元符三年臣僚章疏姓名，分正邪，各为三等。于是中书奏：
“正上，钟世美、乔世材、何彦正、黄克俊、邓洵武、李积中六人；正中，耿毅等
十三人；正下，许奉世等二十二人。邪上尤甚，范柔中等三十九人；邪上，梁宽等
四十一人；邪中，赵越等一百五十人；邪下，王革等三百十二人。”
</p><p>
内侍郝随，讽蔡京再废孟后。会昌州判官冯澥，上书言复后为非，于是御史中
丞钱遹、殿中侍御史石豫、左肤连章论“韩忠彦等乘一布衣诳言，复瑶华之废后，
掠流俗之虚美。当时物议固已汹汹，乃至疏逖小臣诣阙上书，忠义激切，则天下公
议从可知矣。望询考大臣，断以大义，无牵于流俗非正之论，以累圣朝。”
</p><p>
丁酉，治臣僚议复元祐皇后及谋废元符皇后者罪，降韩忠彦、曾布官，追贬李
清臣雷州司户参军，黄履祁州团练副使，安置曾肇、丰稷、陈瓘、龚夬等十七人于
远州，擢冯澥鸿胪寺主簿。
</p><p>
己亥，御批付中书省：“应元祐责籍并元符末叙复过当之人，各具元籍定姓名
进入。”于是蔡京籍文臣执政官文彦博等二十二人，待制以上官苏轼等三十五人，
馀官秦观等四十八人，内臣张士良等八人，武臣王献可等四人，等其罪状，谓之奸
党，请御书刻石于端礼门。
</p><p>
庚子，赠宣德郎钟世美为右谏议大夫，录其子为郊社斋郎。世美，元符末提举
福建路常平，应诏上书，乞复熙宁、绍圣政事，至是第为正上等第一，故有此恩。
馀正等四十人，悉加旌擢。其邪等五百四十二人，降责有差。
</p><p>
壬寅，降授中大夫、守司农卿、分司南京、太平州居住曾布，责授武泰军节度
副使，衡州安置。
</p><p>
冬，十月，乙卯，萧哈里叛辽，劫乾州武库器甲。辽主命北面林牙萨嘉努捕之。
萧哈里亡入女直之克展部。
</p><p>
癸亥，知枢密院事蒋之奇罢为观文殿学士、知杭州。
</p><p>
辽招讨使额特勒乞致仕，辽主不许，止罢招讨、南院枢密使；丙寅，封混同郡
王，迁北院枢密使，加太子太师，赐推诚赞治功臣号。以参知政事牛温舒知南院枢
密使事。
</p><p>
己巳，以观文殿学士、知太原府吕惠卿为武昌军节度使、知大名府。
</p><p>
蔡京、许将、温益、赵挺之、张商英力主钱遹等说，请废孟后，帝不得已从之。
甲戌，诏罢元祐皇后之号，复居瑶华宫。
</p><p>
丙子，臣僚上言：“元祐党人，朝廷近已施行。所有元符之末，共成党与，变
更法度复为元祐者，伏望详酌施行。”于是诏周常、龚原、刘奉世、吕希纯、王觌、
王古、谢文瓘、陈师锡、欧陽棐、吕希哲、刘唐老、晁补之、黄庭坚、黄隐、毕仲
游、常安民、孔平仲、王巩、张保源、陈郛、硃光裔、苏嘉、余卞、郑侠、胡田并
罢祠禄，各于外州军居住，仍依陈乞宫观新格，不得同在一州。
</p><p>
戊寅，以资政殿学士蔡卞知枢密院事。
</p><p>
诏：“河南府草泽裴筠上书，语言狂悖，特送五百里外州军编管。所有讲议司
许陈言利害指挥勿行。”
</p><p>
十一月，乙酉，邵州言知溪洞徽州杨光衔内附。
</p><p>
戊子，以婉仪郑氏为贤妃。
</p><p>
辛卯，置河北安济坊。
</p><p>
癸巳，置西、南两京宗正司及敦宗院。
</p><p>
乙未，辽萨嘉努以不获萧哈里免官。
</p><p>
戊戌，置显谟阁学士、待制官。
</p><p>
壬寅，辽以上京留守耶律慎思为北院枢密副使。
</p><p>
剧贼赵钟格犯辽上京，掠宫女、御物，副留守马人望率众捕之，右臂中矢，炷
以艾，力疾驰逐，贼弃所掠而遁。人望令关津讥察行旅，悉获其盗，寻擢枢密都承
旨。
</p><p>
辽有司请以辽主生日为天兴节。
</p><p>
己酉，立卿监、郎官三岁黜陟法。
</p><p>
十二月，癸丑，中丞钱遹言：“哲宗用王赡策，取青唐、邈川，可谓不世出之
略。权臣欺朝廷，尽委而弃之，更以它罪戮及赡身。若不追正其罪，无以伸往者之
冤而激忠勇折冲之气。”于是责授韩忠彦为崇信军书度副使；曾布为贺州别驾，仍
旧衡州安置；安焘为宁国军节度副使；范纯礼为试少府监，分司南京。
</p><p>
庚申，臣僚上言范纯仁谥忠宣未当，诏：“定议、覆议官各罚铜，其神道碑令
颍昌府毁磨。”
</p><p>
铸当五钱。
</p><p>
丙寅，诏：“应责降安置及编管、羁管人，令所在州军依元符令常觉察，不得
放出城。”
</p><p>
丁丑，诏：“诸邪说诐行非先圣之书，并元祐学术政事，不得教授学生，犯者
屏出。”
</p><p>
戊寅，蔡京等上《州县学敕令格式》，乞镂板颁降，从之。
</p><p>
是岁，京畿、京东、河北、淮南蝗、江、浙、熙、河、漳、泉、潭、衡、彬州、
兴化军旱。
</p><p>
辰、沅州猺入寇。
</p><p>
辽萧哈里之亡入女直克展部也，遣其族人额特勒结和于英格曰：“愿与太师为
友，同往伐辽。”英格执额特勒。会辽命英格捕讨哈里，遂送额特勒于辽，募兵，
得甲千馀，阿古达喜曰：“有此甲兵，何事不可图！”盖前此女直甲兵之数，未尝
满千也。军次混同水，与哈里遇。时辽追哈里兵数千，攻之不能克，英格谓辽将曰：
“退尔军，我当独取炳里。”辽将许之。阿古达策马突战，哈里中流矢，堕马下，
执而杀之，大破其军。英格自是知辽兵之易与矣。
</p><p>
夏改元贞观。

</p><p>
○徽宗体神合道骏烈逊功圣文仁德宪慈显孝皇帝崇宁二年（辽乾统三年）
</p><p>
春，正月，辛巳朔，辽主如混同江。女直函萧哈里之首来献，辽主大喜，赐予
加等。萧哈噜言于辽主，请修边备，枢密使耶律阿苏力沮之，时讥其以金卖国云。
</p><p>
乙酉，贬窜元符末台谏官于远州；任伯雨昌化军，陈瓘廉州，龚夬象州，马涓
澧州，陈祐归州，李深复州，张庭坚鼎州，并除名勒停，编管。江公望责授衡州司
马，永州安置；邹浩除名勒停，昭州居住。已上并永不得收叙。王觌临江军居住，
丰稷建州，陈次升建昌军，谢文瓘邵武军，张舜民房州，亦皆除名勒停。蔡京、蔡
卞怨任伯雨等之论己，检会其章疏以进，故有是贬。京之帅蜀也，张庭坚在其幕府，
及入相，欲引以自助，庭坚不从，京恨之，至是亦除名编管。
</p><p>
知荆南府舒亶平辰、沅猺贼，复诚、徽二州，改诚为靖州，徽为莳竹县。曲赦
荆湖两路。
</p><p>
己丑，诏许茅山道士刘混康修建道观，仍令直奏灾福，无得隐匿。混康有节行，
颇为神宗所敬重，故帝礼信之。
</p><p>
壬辰，中书侍郎温益卒。益仕宦无片善可纪，至其狡谲傅会，盖天性也。
</p><p>
丁未，以蔡京为尚书左仆射兼门下侍郎。
</p><p>
以知岢岚军王厚权发遣河州兼洮西沿边安抚司公事。
</p><p>
厚少从父韶兵间，畅习羌事。元祐弃河湟，厚疏陈不可，且诣政事堂言之。蔡
京既治元祐弃地之罪，仍欲开边，故有是命。
</p><p>
戊申，辽主如春州。
</p><p>
二月，辛亥，安化蛮入寇，广西经略使程节败之。
</p><p>
壬子，遣官相度湖南、北猺地，取其材植，入供在京营造。
</p><p>
甲寅，尊元符皇后为皇太后，宫名崇恩。
</p><p>
辛酉，置殿中监。
</p><p>
庚午，初令陕西铸折十铜钱并夹锡钱，召募私铸人赴官充铸钱工匠，从蔡京奏
也。
</p><p>
辽以武清县大水，弛其陂泽之禁。
</p><p>
癸酉，奉安哲宗御容于西京会圣宫及应天院。
</p><p>
丙子，置诸路茶场。茶自嘉祐通商，至熙宁中，李稷稍复榷法，而利复归于官。
及是蔡京请荆湖、江、淮、两浙、福建七路，仍旧禁榷官买，即产茶州军随所置场，
申商人、园户私易之禁。商人买茶，贮于笼篰，官为抽盘第叙收息讫，批引贩卖，
岁入百万缗以进御。自此盗贩公行，民滋病矣。
</p><p>
戊寅，王厚言：“熙宁间，神宗以熙河边事委任先臣韶，当时中外臣僚，凡有
议论熙河事者，蒙朝廷批送先臣看详可否，议论归一，无所摇夺。今朝廷措置一方
边事，已究见利害本末。欲乞自今中外臣僚言涉青唐利害者，依熙宁故事，并附本
路经略司及所委措置官看详。”从之。又诏：“入内供奉官童贯往来句当，仰本路
经略、安抚、都总管司，公共协力济办。”
</p><p>
三月，乙酉，诏：“党人亲子弟毋得擅到阙下；其应缘趋附党人罢任，在外指
射差遣，及得罪停替臣僚亦如之。”
</p><p>
辛卯，曾句玉龙观黄庭坚，除名勒停，送宜州编管，以湖北转运判官陈举奏庭
坚撰《荆南承天院碑》，语涉谤讪也。
</p><p>
癸卯，赐礼部奏名进士、诸科及第、出身霍端友等五百三十八人。其尝上书在
正等者升甲，邪等者黜之。
</p><p>
时李阶举礼部第一。阶，深之子，而陈瓘之甥也。安忱对策，言使党人之子魁
多士，无以示天下，遂夺阶出身而赐忱等。忱，惇兄也。又，黄定等十八人皆上书
邪等，帝临轩召谓之曰：“卿等攻朕短可也，神宗、哲宗何负于卿等！”亦并黜之，
皆从蔡京言也。
</p><p>
诏：“知河州王厚权管句熙河兰会路经略司职事。”
</p><p>
夏，四月，甲寅，诏侍从官各举所知二人。
</p><p>
丁卯，诏毁吕公著、司马光、吕大防、范纯仁、刘挚、范百禄、梁焘、王岩叟
景灵西宫绘像。
</p><p>
己巳，童贯至熙州，传语劳军。
</p><p>
庚午，诏国子监印书赐诸州县学。
</p><p>
甲戌，王厚奏：“河南、河北诸羌，以大小隆赞争国之故，人心不宁，诸族酋
豪，互有猜忌，遂更相侵掠杀戮，正所谓以夷狄攻夷狄，乃中国之利。臣见与童贯
计议，乘此从长措置，候起发别具奏闻。”
</p><p>
乙亥，诏：“苏洵、苏轼、苏辙、黄庭坚、张耒、晁补之、秦观、马涓《文集》，
范祖禹《唐鉴》、范镇《东斋记事》，刘分攵《诗话》，僧文莹《湘山野录》等印
板，悉行焚毁。”
</p><p>
戊寅，以赵挺之为中书侍郎，张商英为尚书左丞，户部尚书吴居厚为尚书右丞，
兵部尚书安惇同知枢密院事。
</p><p>
诏：“追夺王珪赠谥；王仲端、王仲薿并放罢，遗表恩例减半。追毁程熙出身
以来文字，除名，其入山所著书，令本路监司觉察。”时臣僚上言：“神宗大渐，
王珪不早请建储，密召高士充，欲成其奸谋。”又言：“程颐学术颇僻，素行谲怪，
劝讲经筵，有轻视人主之意，议法太学，则专以变乱成宪为事。”故有是诏。范致
虚又言：“颐以邪说诐行，惑乱众听，而尹焞、张绎为之羽翼，乞下河南尽逐学徒。”
颐于是迁居龙门之南，止四方学者，曰：“尊所闻，行所知，可矣，不必及吾门也。”
</p><p>
五月，辛巳，以贤妃郑氏为淑妃。
</p><p>
丙戌，曾布以妻魏氏及子纡、缲等交通请求，受赂狼籍，责授廉州司户参军，
仍旧衡州安置，纡永州编管，缲除名。
</p><p>
戊子，辽以猎人多亡，严以科禁。
</p><p>
甲午，诏颁梁安国等二十二人昨上书谤讪节文，降责有差。
</p><p>
乙巳，辽主清暑赤勒岭；丙午，谒庆陵。
</p><p>
辽西北招讨使萧德勒岱自恃后族，慢侮僚史，戍长耶律棠古不为屈，乃罢之。
棠古讼于朝，不省。棠古性坦率，好别白黑，人有不善，必尽言无隐，时号“强棠
古”。
</p><p>
六月，庚申，诏：“元符末上书进士，类多诋讪，令州郡遣入新学，依太学自
讼斋法，候及一年能革心自新者，许将来应举；其不变者，当屏之远方。”
</p><p>
辛酉，王厚、童贯发熙州。初，厚与贯会诸将部分军事，诸将皆欲并兵直趋湟
中。厚曰：“贼恃巴金、把拶之险，挟大河之阻，分兵死守以抗我师，若进战未克，
青唐诸部之兵继至，夏贼必为之援，非小敌也。不若分兵为二，南道出安乡，冲其
前；北道出京玉，捣其后。贼腹背受敌，势不能支，破之必矣。”贯犹未决。厚曰：
“它日身到其地，计之熟矣，愿毋过疑。”遂以岷州将高永年为统制官，权知兰州
姚师闵佐之，及管句招纳王端等率兰、岷州、通远军汉蕃兵马二万出京玉关，厚与
贯亲领大军出安乡关，渡大河，上巴金岭。
</p><p>
癸亥，厚次河州；甲子，次安乡关。贯率李忠等以前军趋巴金城，旧名安川堡，
在巴金岭上，多罗巴使其三子长曰阿令结、次曰厮鐸麻令、次曰阿蒙率众拒守。城
据冈阜，四面皆天堑，深不可测，道路险狭。我师至，望见城门不闭，偏将辛叔詹、
安永国等争先入，贼出兵迎击，师少却。永国堕天堑死，叔詹等驰还，几为所败，
会雨，各收军而止。翼日，乙丑，贼以大众背城而陈，埤间建旗鸣鼓；决战，复有
疑兵据高阜，张两翼。会厚以军至，贼望见气沮。厚乘高，列大帅旂帜，遣人谕以
恩信，开示祸福。数返，阿令结等不肯降，语益不逊，遂命诸将攻城。贼力战拒险，
我军不能过天堑。厚亲至陈前，督强弩射之，贼稍却。别遣偏将邹胜率精骑由间道
绕出其背，贼大惊。因鼓之，诸军四面奋击，杀阿令结、厮鐸麻令于陈。阿蒙流矢
中目贯脑，遁去；多罗巴率众来援，闻败，亦遁去。日未中，大破贼众，遂克其城，
远近争降附。厚诛强悍首领数百人，入据城，遣高永年引兵万馀出京玉关。
</p><p>
丙寅，厚进军次瓦吹，旧名宁洮寨。永年等进据把拶、宗城。
</p><p>
阿蒙道遇其父多罗巴引众来援，告之曰：“兵大败，二兄皆死，我亦重伤，汉
家已入巴金城矣！”父子相持恸哭，恐追骑及，偕驰而去。至??当城，所居附顺
者张心白旗甚众，复惧见禽，逾城奔青唐。然馀党犹盛，王厚虑其或掎我军后，丁
卯，大军留宁洮，厚与童贯率李忠等将轻骑二千馀人趋??当，破不顺部族，焚其
巢穴，临大河据险，命忠等率众守之。厚即日还宁洮。
</p><p>
戊辰，进下陇硃黑城，城旧名安陇寨。
</p><p>
己巳，进至湟州。会高永年等军于城东坂上，诸将各率所部环城，遣人约降，
其大首领丹波秃令结尽拘城中欲降者，据城不下。厚与童贯登城南山，视城中，尽
见其战守之备，分遣诸将各守一面攻城。贼援兵自城北宗水桥上继至，势益张。日
暮，诸将有言：“贼得援力生，我师攻战久已疲，请暂休士卒，徐图之。”厚谓贯
曰：“大军深入至此，是为死地，不急破其城，青唐王子拥大众来援，据桥而守，
未易以旬日胜也。形见势屈，将安归乎！诸将不以计取，顾欲自便，岂计之得邪！
敢再言者斩！”于是诸将各用命。死士乘城，贼以石纵击，垂至堞而坠，奋复上者，
不可胜数，鼓四合，昼夜不绝声，矢下如雨，城中负盾而立。庚午，别遣骁将王用
率精骑出贼不意，乱宗水上流，击破援兵，绝其路，乘胜夺水寨。初，元符间，筑
城宗水之北以护桥，至是贼据守之。有蕃将包厚缘城而上，捴槍击贼，引众逾入城，
退保桥南。厚开其门，王用因以其众入据桥城，而战势犹未沮，遂火其桥，中夜如
昼。诸将乘火光尽力攻城，城中不能支。大首领苏南抹令咓潜遣人缒城送款，请为
内应，许之。是夜，王亨夺水门入，与其麾下登西城而呼曰：“得湟州矣！”诸军
鼓噪而进。丹波秃令结以数十骑由西门遁去。辛未，黎明，大军入湟州。假高永年
知州事，完其城而守之。前后招纳湟州境内漆令等族大首领七百五十人，管户十万。
厚具捷书以闻。
</p><p>
初，湟州未克，青唐王子谿赊罗撒率众来援，过安儿峡，闻城已破，遂驻宗哥
城，以丹波秃令结不能守，斩之以徇。时论者皆欲席卷而西，王厚与童贯及诸将议
曰“湟州虽下，形势未固，新附之人，或持两端，青唐馀烬尚强，未肯望风束手，
我师狃于新捷，其实已罢，若贪利深入，战有胜负，后患必生。岁将秋矣，塞外苦
寒，正使遂得青唐，诸将未可兴筑。若不暴师劳费，则必自引而归，玩敌致寇，非
万全之策。往年大军之举，事忽中变，正以此耳。湟州境内要害有三：其一曰??
当，在州之南，前已城之矣。其二曰省章，在州之西，正为青唐往来咽喉之地，汉
世谓之隍峡，唐人尝修阁道，刻石记其事，地极险阻，若不城之，异日出兵，贼必
乘间断我归路。其三曰南宗寨，在州之北，距夏国卓罗右厢监军司百里而近，夏人
交构诸羌，易生边患，今若城之，可以控制。况此三城正据鄯、湟腰背、控制之利，
可断其首尾之患。厚在元符间，已尝建论，不从，竟致弃地之事，覆车之辙，何可
复蹈！且三城既毕，湟境遂固，降者悉为吾用，地利可佐军储，形势所临，威声自
远，益知招抚降众必多，此支解羌虏之术也。明年乘机一举，大功必成。”或谓厚
曰：“朝廷之意，必欲亟定青唐，从而有功，必受重赏；违之且得罪。”厚曰：
“忠臣之谊，知体国耳，遑它恤乎！”遂以是日甲戌移军趋省章东峡之西，得便地
曰洒金平，建五百步城一座，后赐名曰绥远关。
</p><p>
大军驻关中，谿赊罗撒尚在宗哥，遣其大首领奔巴令阿昆等五辈持蕃书诣军门，
请保渴驴岭以西而和，书辞每至益卑。时军中已定议保完湟境，来春进取，且欲懈
贼斗志，使不为备，于是以便宜听所请，移书张示威信，贼中大震。
</p><p>
是月，中太一宫火。
</p><p>
秋，七月，己卯，以收复湟州，百官入贺。
</p><p>
辛巳，进蔡京官三等，蔡卞以下二等。
</p><p>
壬午，白虹贯日。
</p><p>
诏以王厚为威州团练使，知熙州；童贯转入内皇城使、果州刺史，依前熙河兰
会路句当公事；赏复湟州功也。
</p><p>
甲申，降德音于熙河兰会路，减囚罪一等，流以下释之。
</p><p>
庚寅，曾肇责授濮州团练副使。
</p><p>
辛卯，诏：“上书进士见充三舍生者罢归。”
</p><p>
丁酉，诏：“自今戚里、宗属勿复为执政官，著为令。”
</p><p>
庚子，赐茅山道士刘混康号葆真观妙先生。
</p><p>
乙巳，吏部言程颐子端彦，见任鄢陵县尉，即系在京府界差遣，宜放罢，从之。
因下诏：“责降人子弟毋得任在京及府界差遣。”
</p><p>
是月，辽中京雨雹伤稼。
</p><p>
八月，丁未朔，再论弃湟州罪，除许将已放罪、曾布已责廉州司户外，韩忠彦、
安焘、范纯礼、蒋之奇各贬官，龚夬化州、张庭坚象州编管，陈次升循州、姚雄光
州居住，钱景祥、秦希甫并勒停，李清臣身死，其子祉当时用事，送英州编管。又
诏：“胡宗回顷帅熙州日，屡陈坚守鄯、湟之议，见落职罢任，可特与夏宝文阁待
制、知秦州。”
</p><p>
戊申，御史中丞石豫、殿中侍御史硃绂、余深奏：“尚书左丞张商英，于元祐
丁卯尝为河东守臣李昭叙作《嘉禾篇》，谓‘成王冲幼，周公居摄，诛伐谗慝，卒
以天下听于周公，时则唐叔得嘉禾。推古验今，迹虽不同，理或胥近。’方是时，
文彦博、司马光等来自洛郊，方掌机务，比之周公，可乎？逮元符之末，起邹浩于
新州，商英草词曰：‘思得瑞士，司直在庭。’又曰：‘浩径行直情，无所顾避。’
所谓浩之直情径行，果先帝之所取乎？先帝不取而商英取之，可乎？”诏：“张商
英秉国机政，议论反复，台宪交章，岂容在列！可落职，知亳州。”臣僚因言商英
作为谤书，肆行诬诋，宜更加诛责，置之元祐籍中。辛酉，诏以商英入元祐党籍，
改知蕲州；寻罢职，提举灵仙观。
</p><p>
湟州既平，王厚奉诏措置河南生羌。其地在大河之南，连接河、岷，部族顽梗，
厚以为若不先事抚存，据其要害，大军欲向鄯、廓，必相影助；或于熙河州界出没，
为牵制之势，扰我心腹，共害甚大。乃留王端、王亨在湟州，与高永年等就近招纳
宗哥、青唐一带部族，存抚新属羌人。甲子，大军由来宾城济河，南出来羌，拔当
标城，又进至分水岭、平一公城，达南宗。癸酉，厚引军赴米川城，遇蕃贼三千馀
骑，与战，破之，贼焚桥遁去。明日，厚修桥欲济，贼复来扼据津渡，厚及童贯几
为流矢所伤。乙亥，来贺城陷，贼掠取财物，仍各散去。
</p><p>
九月，壬午，诏：“宗室不得与元祐奸党子孙及有服亲为婚姻，内已定未过礼
者并改正。”
</p><p>
庚寅，诏：“上书邪等人，知县以上资序并与外祠，选人不得改官及为县令。”
</p><p>
壬辰，置医学。
</p><p>
癸巳，令天下郡皆建崇宁寺。
</p><p>
辛丑，改吏部选人七阶，曰承直郎、儒林郎、文林郎、从事郎、通仕郎、登仕
郎、将仕郎，从刑部尚书邓洵武言也。旧制以职为阶官而以差遣为职，名实混淆，
元丰虽定官制，此犹未正，故更名以革其弊。
</p><p>
臣僚上言：“近出使府界，陈州士人有以端礼门石刻元祐奸党姓名问臣者，其
姓名虽尝行下，至于御笔刻石，则未尽知。近在畿甸且如此，况四远乎！乞特降睿
旨，以御书刊石端礼门姓名下外路州军，于监司长吏厅立石刊记，以示万姓。”从
之。
</p><p>
冬，十月，甲辰，辽主如中京。
</p><p>
王厚奉诏班师。甲寅，还至熙州，遣童贯领护大首领掌年杓拶遵厮鸡及酋长温
彪赴阙。
</p><p>
己未，吐蕃贡于辽。
</p><p>
己巳，辽有事于观德殿。
</p><p>
丙子，郎阿章领河南部族寇来宾、循化等城，洮西安抚李忠统兵往救之。
</p><p>
是月，辽生女直部节度使英格卒，兄子乌雅舒袭节度使。初，诸部各有信牌，
驰驿讯事。英格用阿古达议。擅置信牌者罪之。由是号令始一，兵力益强。
</p><p>
十一月，庚辰，诏：“以元祐学术政事聚徒传授者，委监司举察，必罚无赦。”
</p><p>
辛巳，诏：“元祐系籍人，通判资序以上，依新条与管句宫观；知县以下资序，
与注监岳庙，并令在外投状指射差注。”
</p><p>
乙酉，江南西路提举常平韩宗直、知亳州孙载并放罢，臣僚论其尝附元祐奸党
故也。
</p><p>
洮西安抚李忠，行至骨廷岭，距循化城尚五六里，与贼遇，三战三败，忠及诸
将李士且、李叔詹、辛叔献皆为贼所伤，却奔怀羌城。是夕，忠死。
</p><p>
丙申，辽群臣加上辽主尊号曰惠文智武圣孝天祚皇帝。大赦。以宋魏国王和啰
噶为太叔，皇子梁王达噜进封燕国王，以郑王淳为东京留守，进封越国王，各进一
阶。
</p><p>
丁酉，以特里衮阿噜萨古为南院大王。
</p><p>
戊戌，以受尊号告庙。乙巳，谒太祖庙，追尊太祖之高祖庙号肃祖，曾祖庙号
懿祖；诏监修国史耶律俨纂太祖、诸帝实录。
</p><p>
十二月，戊申，辽主如藕丝淀。
</p><p>
丁巳，诏：“臣僚姓名有与奸党人同者，并令改名。”从权开封府吴拭奏请也。
时改名者五人，硃绂、李积中、王公彦、江潮、张鐸。
</p><p>
癸亥，祧宣祖皇帝、昭宪皇后。
</p><p>
丙寅，诏：“六曹长贰岁考郎官治状，分三等以闻。”
</p><p>
癸酉，诏：“别建熙河兰会措置边事司，王厚措置边事，童贯同措置，仍兼领
秦凤，得以节制兵将，应副兴发。”
</p><p>
辽以萧乌纳为临海军节度使。乌纳上书曰：“自萧哈里亡入女直，彼有轻朝廷
心，宜益兵以备不虞。”不报。
</p><p>
初，辽主幸耶律达噶第，见国舅大父房之女萧氏，小字瑟瑟，悦之，匿宫中数
月。皇太叔和啰噶劝辽主以礼选纳，至是立为文妃。
</p><p>
是岁，诸路蝗。
</p><p>
纂府蛮杨晟铜、融州杨晟天、邵州黄聪内附。
</p><p>
辽放进士马恭回等百三人。

</p><p>
○徽宗体神合道骏烈逊功圣文仁德宪慈显孝皇帝崇宁三年（辽乾统四年。甲申，
一一零四年）
</p><p>
春，正月，己卯，安化蛮降。
</p><p>
辛巳，诏：“上书邪等人毋得至京师。”
</p><p>
戊子，铸当十大钱。
</p><p>
辽主幸鱼儿泺。
</p><p>
壬辰，增县学弟子员，大县五十人，中县四十人，小县三十人。
</p><p>
甲午，赐蔡攸进士出身。攸，京长子也，元符中，监在京裁造院。帝时为端正，
每退朝，攸适趋局，遇诸涂，必下马拱立。王问左右，知为攸，心善之，及即位，
遂有宠。至是自鸿胪丞赐进士出身，拜秘书郎。
</p><p>
帝锐意制作以文太平，蔡京复每为帝言：“方今泉币所积赢五千万，和足以广
乐，富足以备礼。”帝惑其说，而制作营筑之事兴矣。至是京擢其客刘昺为大司乐，
付以乐政。
</p><p>
壬寅，辽主猎于木岭。
</p><p>
癸卯，太白昼见。
</p><p>
辽燕国王达噜卒。达噜，萧德妃所生也，妃以京戚卒。
</p><p>
刘昺引蜀方士魏汉津见帝，献乐，议言：“伏羲以一寸之器名为含微，其乐曰
扶桑；女娲以二寸之器名为苇籥，其乐曰光乐；黄帝以三寸之器名为咸池，其乐曰
大卷。三三而九，为黄钟之律，后世因之，至唐、虞未尝易。洪水之变，乐器漂荡，
禹效黄帝之法，以声为律，以身为度，用左手中指三节三寸，谓之君指，裁为宫声
之管；又用第四指三节三寸，谓之臣指，裁为商声之管；又用第五指三节三寸，谓
之物指，裁为羽声之管。第二种为民，为角；大指为事，为徵。民与事，君臣治之，
以物养之，故不用为裁管之法。得三指，合之为九寸，即黄钟之律定矣。黄钟定，
馀律从而生焉。商、周以来，皆用此法，因秦火，乐之法度尽废。汉诸儒张苍、班
固之徒，惟用累黍之法，遂至差误；晋永嘉之乱，累黍之法废。隋时，牛宏用万宝
常水尺，至唐室田畸及后周王朴，并用水尺之法。本朝为王朴乐声太高，令窦俨等
裁损，方得律声谐和，然非古法。今欲请帝三指为法，先铸九鼎，次铸帝坐大钟，
次铸四韵清声钟，次铸二十四气钟，然后均纟玄裁管，为一代之乐。”帝从之。汉
津本剩员兵士，自云师事唐仙人李良，授鼎乐之法，皇祐中，与房庶俱被召至京，
而黍律已成，不得伸所学而退。或谓汉津尝热设于范镇，见其制作，因掠取之，蔡
京神其说，托以李良授云。然汉津晓陰陽数术，多奇中，尝语所知曰：“不三十年，
天下乱矣。”
</p><p>
甲辰，铸九鼎。”
</p><p>
二月，丙午，以淑妃郑氏为贵妃。
</p><p>
以刊定元丰役法不当，黜钱遹以下九人。
</p><p>
丁未，置漏泽园。
</p><p>
己酉，诏：“王珪、章惇别为一籍，如元祐党。”
</p><p>
诏：“自今御后殿，许起居郎、舍人侍立。”
</p><p>
庚申，令天下坑冶金银悉输内藏。
</p><p>
辛未，雨雹。
</p><p>
是月，诏翰林学士张康国编类元祐臣僚章疏。
</p><p>
三月，辛巳，置文绣院。
</p><p>
丁亥，作圜土，以居强资贷死者。
</p><p>
申午，跻钦成皇后神主于钦慈皇后之上。
</p><p>
辛丑，大内灾。
</p><p>
壬寅，奉议郎黄辅国言：“元丰中，太学生休假日，引诣武学射厅习射，绍圣
尝著为令。乞颁其法于诸路州学。”从之。
</p><p>
成都府路转运副使李孝广迁一官，以点检学生费乂、韦直方、庞汝翼答策诋讪
元丰政事故也。三人并送广南编管，永不得入学。
</p><p>
童贯自京师还至熙州，凡所措置，与王厚皆不异，于是始议大举。是日，厚、
贯帅大军发熙州，出筛金平，陇右都护高永年为统制诸路蕃、汉兵将随行，知兰州
张诫为同统制。厚恐夏人援助青唐，于兰、湟州界侵扰，及河南蕃贼亦乘虚窃发，
騷动新边，牵制军势，乃遣知通远军潘逢权领湟州，知会州姚师闵权领兰州，控御
夏国边面，别遣知河州刘仲武统制兵将驻安强寨，通往来道路。由是措置完密，无
后顾之忧，大军得以专力西向。
</p><p>
夏，四月，甲辰朔，尚书省勘会党人子弟，不问有官无官，并令在外居住，不
得擅到阙下，因具逐路责降安置、编管等臣僚姓名以进，凡一百四十四人。
</p><p>
乙巳，以火灾降德音于四京，减囚罪一等，流以下原之。
</p><p>
庚戌，王厚、童贯率大军次湟州。诸将狃于累胜，多言青唐易与，宜径往取之。
厚曰：“不然，青唐诸羌，用兵诡诈，若不出弓兵，分道而进，不足以张大声势，
折贼奸谋。且湟州之北有胜鐸谷，西南有胜宗隘、汪田、丁零宗谷，而中道出绥远
关，断我粮道，然后诸部合势夹攻渴驴岭、宗哥川之间，胜负未可知也。”于是定
议分出三路，厚与贯率三军由绥远关、渴驴岭指宗哥城，都护高永年以前军由胜鐸
谷沿宗河之北，别将张诫同招纳官王端以其所部由汪田、丁零宗谷沿宗河之南，期
九日会于宗哥城下。
</p><p>
是日，贯犹以诸将之言为然。先趋绥远，用冯瓘统选锋登渴驴岭。候骑言青唐
兵屯岭下者甚众，贯止绥远。翼日，厚以后军至，始下渴驴岭。谿赊罗撒遣般次迎
于路，窃觇虚实，劳而遣之。诫曰：“归语而主，欲降宜亟决；大军至，锋刃一交，
将无所逃矣。”般次还报，以为我军不甚众，初不知分而进也。谿赊罗撒喜曰：
“王师若止如此，吾何虑哉！”以其众据朴江古城。俄闻三路兵集，遽退二十里。
宗哥城之东，地名葛陂汤，有大涧数重，可恃而战，贼遂据之。
</p><p>
是夕，中军宿于河之南鹞子隘之左，永年军于丁零宗口。
</p><p>
壬子，厚、贯遣选锋五将前行，中军渡河而北，继永年之后。张诫夹河而行，
日未出，至贼屯所。贼众五六万人，据地利列陈，张疑兵于北山下，其势甚锐。厚
命冯柏统选锋五将与贼对陈，王亨统策选锋继其后。永年驰前视贼，未知所出。厚
谓贯曰：“贼以逸待劳，其势方炽。日渐高，士马饥，不可少缓。宜以中军越前军，
傍北山整阵而行，促选锋入战，破贼必矣。”既行，谍者言：“谿赊罗撒与其用事
酋长多罗巴等谓众曰：‘彼张盖者，二太尉也，为我必取之。’”贯欲召永年问贼
势，厚曰“不可，恐失支梧。”贯不听。及永年至，揽辔久之，无一语，厚谓永年
曰：“两军相当，胜负在顷刻间，君为前军将，久此何邪？”永年惶恐驰去。时贼
军与我选锋相持未动，谿赊罗撒以精兵数千骑自卫，登其军北高阜之上，张黄屋，
列大旆，指挥贼众。其北出下疑兵望见厚与贯，引中军傍山，欲来奔冲，厚遣游骑
千馀登山，潜攻其背。贼觉而遁，游骑追击之，短兵接，中军伐鼓大噪，永年遽挥
选锋突陈，贼少却。张诫以轻骑涉河，捣其中坚，取谿赊罗撒之旆及其黄屋，乘高
而呼曰：“获贼酋矣！”诸军鼓声震地。会暴风从东南来，尘大起，贼军不得视，
我军士乘势奋击，自辰至午，贼军大败，追北三十馀里。谿赊罗撒单骑趋宗哥城，
城闭不纳，遂奔青唐，诸将争逐之，几及，会暮而还。是日，斩首四千三百一十六，
降俘三千馀人，大首领多罗巴等被伤逃去，不知所在。宗哥城中伪公主瞎叱牟蔺氈
兼率酋首以城归顺。宗哥城，旧名龙支城，取兵将守之。
</p><p>
是夕，合军于河之南。翼日，胜宗首领钦厮鸡率众来降。甲寅，厚、贯入安儿
城。乙卯，引大军至鄯州，伪龟兹公主青宜结牟及其酋豪李河温率回纥、于阗、般
次诸族大小首领等开门出降，鄯州平。
</p><p>
初，谿赊罗撒败于宗哥，夜至青唐，谋为守计，培族莫肯从之者。翼日，挈其
长妻逃入谿兰宗山中。厚遣冯瓘统轻锐万骑由州南青唐谷入，贼复觉之，遁于青海
之上，追捕，不获。
</p><p>
丙辰，下林金城，西去青海约二百里，置兵将守之。
</p><p>
己未，王厚等帅大军入廓州界，大首领洛施军令结率其众降。辛酉，厚入廓州，
驰表称贺。大军驻于城西，河南部族日有至者，厚谕以朝廷抚存恩意，宗哥战败所
诛，祸福之因，戒其不得妄作，自取屠戮，皆唯诺听命。
</p><p>
乙丑，罢讲议司。
</p><p>
诏：“王厚、童贯提兵出塞，曾未数月，青唐一国，境土尽按。其以厚为武胜
军留后，熙河兰会经略安抚使，兼知熙州；贯为景福殿使、襄州观察使，依旧句当
内东门司。”
</p><p>
丁卯，群臣以尽按青唐故地贺。
</p><p>
己巳，曲赦陕西。
</p><p>
庚午，王厚过湟州，沿兰州大河并夏国东南境上，耀兵巡边，归于熙州。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86731.html' class='pagedaohang'>【上一篇】<i>:卷第八十九 【宋纪八十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86729.html' class='pagedaohang'>【下一篇】<i>：卷第八十七 【宋纪八十七】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>