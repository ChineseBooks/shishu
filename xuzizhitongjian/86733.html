<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第八十五 【宋纪八十五】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第八十五 【宋纪八十五】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86734.html' class='pagedaohang'>【上一篇】<i>:卷第八十六 【宋纪八十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86732.html' class='pagedaohang'>【下一篇】<i>：卷第八十四 【宋纪八十四】</i></a></span>
</ul>
<div class="articleContent" id="articleContent"> <p>
起强圉赤奋若正月，尽著雍摄提格十二月，凡二
年。

</p><p>
○哲宗宪元继道显德定功钦文睿武齐圣昭孝皇帝绍圣四年（辽寿昌三年）
</p><p>
春，正月，丙戌朔，班内外学制。
</p><p>
丁亥，辽主如春水。
</p><p>
庚寅，以阿里骨子辖戬袭河西军节度使邈川首领。辖戬，即溪邦彪篯也。
</p><p>
甲午，泾原路钤辖王文振败夏人于没烟峡。
</p><p>
壬寅，辽乌库节度使耶律慎嘉努以功加尚书右仆射。
</p><p>
癸卯，辽主驻双山。
</p><p>
丙午，诏：“应绍圣二年十二月十五日类定姓名责降人子孙弟侄，各不得住本
州；其邻州内从孙，仍并与次远路分合入差遣，已授未赴并见任人并罢。”
</p><p>
庚戌，李清臣罢知河南府。帝幸楚王似第，有狂妇人遮道叫呼，告清臣谋反，
乃清臣姑子田氏外妇也。清臣不能引去，御史劾免之。
</p><p>
二月，丙辰朔，辽南京水，遣使赈之。
</p><p>
丙午，准布部长请旧地，贡方物，辽主许之。
</p><p>
丁巳，资政殿学士、提举崇禧观王存，表乞致仕，诏许之，薄其廕补恩例，言
者指存元祐之初论事附会故也。
</p><p>
己未，三省言：“司马光、吕公著诋毁先帝，变更法度，罪恶至深，及当时同
恶相济、首尾附会之人，偶缘身死，不及明正典刑，而亡没之后，尚且优以恩数及
其子孙亲属，与见存者罪罚未称，轻重不伦。至于告老之人，虽已谢事，亦宜少示
惩沮。”于是下制，追贬吕公著为建武军节度副使，司马光为清海军节度副使，王
岩叟为雷州别驾，夺赵瞻、傅尧俞赠官，追韩维子孙亲属所得廕补恩例，孙固、范
百禄、胡宗愈各与恩例两人，馀悉追夺。
</p><p>
初，议再贬光、公著等，曾布谓章惇、蔡卞曰：“追夺恩泽，此例不可启。异
时奸人施于仇怨，则吾辈子孙皆为人所害矣。”惇曰：“彼已死，虽鞭尸何益，追
削何补！不若夺其恩例乃实事。”布又曰：“不若止治其渠魁为便。”惇曰：“范
百禄、胡宗愈之徒，亦无显恶，姑置之。”布曰：“韩维在政府不久，又与众不合
而去，恐亦无它。”惇曰：“与光倡和者，正此人也。”布反复甚久，卞曰：“亦
有可议。”唯许将默无一言，布疑将以元祐为嫌，故尔。
</p><p>
壬戌，罢夔州路提举常平张竞辰，以御史蔡蹈言其诌事吕大防、苏轼故也。竞
辰，蜀人，王安国女婿，与曾布有连，其得提举官，布实荐之章惇。而蔡卞以竞辰
尝忤其妻，最恶竞辰，亟罢之。
</p><p>
丙寅，夏人寇绥德城。
</p><p>
己卯，复元丰榷茶法。
</p><p>
庚辰，追夺赵瞻、傅尧俞谥告。
</p><p>
诏罢《春秋》科。
</p><p>
三省言：“近降指挥，以司马光等各加追贬，其首尾附会之人，亦稍夺其所得
恩数。谨按吕大防、刘挚、苏辙、梁焘等，为臣不忠，罪与光等无异，顷者朝廷虽
尝惩责，而罚不称愆；内范纯仁又自因别过落职，于本罪未尝略正典刑。轻重失当，
生死异罚，无以垂示臣子万世之戒。其馀同恶相济、幸免失刑者尚多，亦当量罪示
惩。”癸未，制：“吕大防责授舒州团练副使，循州安置；刘挚责授鼎州团练副使，
新州安置；苏辙责授化州别驾，雷州安置；梁焘责授雷州别驾，化州安置；范纯仁
责授武安军节度副使，永州安置。刘奉世、韩维、王觌、韩川、孙升、吕陶、范纯
礼、赵君锡、马默、顾临、范纯粹、孔武仲、王汾、王钦臣、张耒、吕希哲、吕希
纯、吕希绩、姚勔、吴安诗、晁补之、贾易、程颐、钱勰、杨畏、硃光庭、孙觉、
赵昪、李之纯、杜纯、李周等三十一人，或贬官夺恩，或居住安置，轻重有差。其
彬州编管秦观，移送横州。”大防等责词，皆叶涛所草也。
</p><p>
甲申，太师、致仕文彦博，特降授太子少保、致仕。
</p><p>
闰月，丙戌朔，诏文彦博诸子并令解官侍养，司马康追夺赠官。
</p><p>
帝以张天说所进书，立意狂妄，诋讪先帝，送开封府取勘。开封府言天说上书
诋讪，情不可恕，诏特处死。
</p><p>
观文殿学士、知定州韩忠彦，降充资政殿学士，以中书舍人蹇序辰论其忘恩附
奸，毁訾先帝故也。
</p><p>
诏：“上清储祥宫御篆碑文，苏轼所撰，已令毁弃，宜使蔡京撰文并书。”
</p><p>
壬辰，诏：“通州居住王觌，改送袁州；孔文仲、鲜于侁、吴处厚，亦各追贬。”
</p><p>
郑雍落资政殿学士，安焘落观文殿学士，差遣如故，用蹇序辰之言也。
</p><p>
壬寅，以曾布知枢密院事，许将为中书侍郎，蔡卞为尚书左丞，吏部尚书黄履
为尚书右丞，翰林学士林希同知枢密院事。
</p><p>
章惇之初拜相也，曾布在翰林，草惇制词，极其称美，望惇用为同省执政；惇
忌之，止拜同知枢密院。故事，枢密日得独对。惇疑布，更引林希同知枢密院，使
察之。希寻为布所诱，亦背惇。布与惇益不合，卒倾惇，居其位。
</p><p>
癸卯，大雨雹，自辰至申。
</p><p>
甲辰，诏：“宁远军节度副使、惠州安置苏轼，责授琼州别驾，移送昌化军安
置；贺州安置范祖禹，移送宾州；英州安置刘安世，移送高州。”昌化，故儋耳地。
轼初至，僦官屋以居，有司犹谓不可，轼遂买地筑室，儋人运甓畚土以助之。独与
幼子过处，著书为乐，若将终身焉。
</p><p>
三月，辛酉，辽以燕国王延禧生子，迁妃父之官，仍赐官属钱。
</p><p>
壬戌，夏人犯麟州神堂堡，出兵讨之。进筑胡山砦。
</p><p>
癸亥，赐礼部奏名进士新淦何昌言等及诸科及第、出身共六百九人。
</p><p>
是日，未启封，读程文至第四人，才读数百字，曾布、蔡卞俱云：“文字显不
如第三，恐不须读。”启封，乃章惇之子持也。至第五人，帝宣谕曰：“对策言先
朝法度当损益，恐无可降之理。使先帝在位至今，亦当随宜损益。”承旨蔡京进曰：
“先帝则当损益，陛下方绍述先志，不当损益。”布曰：“恐无此理。”帝顾卞曰：
“如何？”卞曰：“不知欲何如损益？”京曰：“但言事当损益者，不可不损益。”
布曰：“如此乃是。”卞亦默然。帝曰：“更不须降。”然卒降为第七。及启封，
则李元膺，乃察之子也。
</p><p>
后五日，布同林希言：“前侍集英，放进士，因言及损益先朝法度事，未敢极
陈。时变有所不同，人情有所不便，岂得不损益！如此，则是胶柱而鼓瑟也。况即
今行保甲，如先朝团教事，皆未敢行。三省行八路差官法，累经修改，未如旧法。
凡此之类，岂非损益？”帝曰：“但不失大意可矣。”布曰：“今在朝之人，设此
网罟以为中伤罗织之术，凡有人言及政事，便以为非毁先朝，因此斥逐者不一，愿
陛下更加审察。”希所陈略如布指，帝颇欣纳。布又言：“第二人方天若程文中，
言元祐大臣当一切诛杀，子弟当禁锢，资产当籍没，此奸人附会之言，不足取。”
帝曰：“只是敢言。”布曰：“此有所凭恃，非敢言也。天若乃蔡京门客，故为此
言。”帝颔之。天若，兴化人也。
</p><p>
丁卯，诏泸南安抚司、南平军毋擅诱杨光荣献纳播州疆土。
</p><p>
庚午，夏人大至葭芦城下，知石州张构等击走之。
</p><p>
甲戌，幸金明池。
</p><p>
丙子，克胡山新砦成，赐名平羌砦。
</p><p>
辛巳，西上閤门使折克行破夏人于长波川，斩首二千馀级，获牛马倍之。
</p><p>
壬午，中书舍人、同修国史蹇序辰言：“前日追正司马光等罪恶，实状具明，
乞选辟将奸臣所言所行事状，并取会编类，人为一本，分置三省、枢密院，以示天
下后世之大戒。”从之。章惇、蔡卞请命序辰及直学士院徐鐸主其事。由是搢绅之
祸，无一得脱者。
</p><p>
是春，高丽王昱殂。
</p><p>
夏，四月，乙未，以校书郎陈瓘通判沧州。
</p><p>
曾布、林希言瓘登高科，不宜补外，帝曰：“章惇亦云瓘当作馆阁。但议论乖
僻，故止。”布曰：“瓘不见其乖僻，但议论诋訾蔡卞尔，它无所闻。”希曰：
“瓘尝为越州签判，与下论事不合，遂拂衣去。然人材实不可得。”布曰：“主张
士类，正在陛下，愿少留圣意。”帝欣然纳之。初，瓘为太常博士，时薛昂、林自
乞毁《资治通鉴》；瓘因策士，题引神宗所制序文以问，二人议沮，遂得不毁。
</p><p>
熙河筑金城关。
</p><p>
丁酉，进编臣僚章疏一百四十三帙。
</p><p>
己亥，舒州团练副使、循州安置吕大防卒。大防赴循，至虔州信丰而病，语其
子景山曰：“吾不复南矣。吾死，汝归，吕氏尚有遗种。”遂卒，年七十一。其兄
大忠请归葬，许之。
</p><p>
大防身长七尺，声音如钟。自少持重，无嗜好，过市不左右游目，燕居如对宾
客。每朝会，威仪翼如，神宗常目送之。与大忠及弟大临同居，论道考礼，冠昏丧
祭，一本于古，关中言礼乐者推吕氏。
</p><p>
庚子，知保安军李沂伐夏国，破洪州。
</p><p>
辛丑，追贬吕公著昌化军司户参军，司马光硃崖军司户参军。
</p><p>
先是刑恕为章惇言：“元丰八年，神宗晏驾，三月二十七日，范祖禹自西京赴
召，司马光送别，谓祖禹曰：‘方今主少国疑，宣训事不可不虑。’”宣训者，北
齐武明娄太后宫名也。娄太后废其孙少主殷，立其子常山王演。恕诬宣仁有废立意，
又伪造光此言以信己谗。然祖禹以七年冬末赴召，虽惇亦知其妄，故不复穷究，但
借此以罪光耳。惇尝称司马光村夫子，无能为；吕公著素有家风，凡变改法度，皆
公著教之，故亦累加追贬。
</p><p>
壬寅，诏：“范纯仁元祐四年罢相恩例不追夺，并给还。王岩叟依例追夺。”
又诏：“赵昪历任职名及赠官，亦行追夺。更有似此者，依此施行。”因吏部、刑
部有请也。
</p><p>
环庆钤辖张存入盐州，俘戮甚众。及还，夏人追袭人，复多失亡。
</p><p>
知渭州章楶，以夏人猖獗，上言城葫芦河川，据形胜以逼夏，朝廷许之。遂合
熙河、秦凤、环庆、鄜延四部之师，陽缮理它砦数十所以示怯，而陰具版筑守战之
备，出葫芦河川，筑二砦于石门峡江口好水川之陰。夏人闻之，帅众来袭，楶追击，
败之。二旬有二日，城成，甲辰，赐名曰平夏城、灵平砦。章惇因请绝夏人岁赐，
而命沿边诸路相继筑城守要害，以进拓境土，凡五十馀所。
</p><p>
诏成都府路产茶州军复行禁榷。
</p><p>
丁未，三省言：“元丰八年二月二十九日，御史中丞黄履言：‘访闻两府大臣
尝议奏请皇子就傅、建储事，王珪辄语李清臣云，彼家事，外庭不当与知，蔡确、
章惇闻之，对众穷其所立。珪不得已，方云上自有子，确、惇乃宣言于众，其议遂
定。臣又闻珪陰交高遵裕，尝招其子士充传达语言。臣伏思陛下以槐位处珪，以鼎
餗养珪，凡十有六年。今圣躬偶感微疹，而珪已怀二心，何以惩劝天下！’至三月
初，履又言：‘臣论王珪议储之事，果合于义，珪不可以无罪；不然，则臣亦当有
责，伏望早赐指挥。’又，绍圣二年十一月，右正言刘拯言：‘王珪持二心为奸，
其卒也，恩礼甚厚；蔡确定策受顾命，辅翼陛下，而挤死投窜之地。功罪不明，孰
大于此？伏望究珪之罪，录确之功。’又今年二月，西京副将高士京进状称：‘先
臣遵裕，当先帝服药危疑之际，有故宰相王珪召臣亲弟承议郎士充密议，取决于先
臣，欲知皇太后意所欲立。先臣大怒曰：“国家自有正统，何决于我！”因叱骂士
充曰：“敢再往，即杖汝死！”有此忠义，不获伸诉，乞详酌优赐褒赠。’又，给
事中叶祖洽言：‘当先帝违豫，臣适在朝廷，亲闻士论籍籍罪珪。’伏乞特下有司，
正珪之罪。”于是诏：“珪遗表恩例并行追夺，所赐宅拘收入官，追贬珪万安军司
户参军。”
</p><p>
帝之嗣位，邢恕与蔡确陰有异意，确死贬所，恕亦斥不用，日夜图报复。黄履
旧与恕相得，恕诬谤宣仁，履与其谋。元丰八年二月三日章疏，乃追为之，非当日
所奏也。高士京者，遵裕假子，尝与恕同官。士京庸暗，恕一日置酒，从容谓士京
曰：“公知元祐间独不与先公推恩否？”士京曰：“不知。”又问：“有兄弟否？”
士京曰：“有兄士充，已死。”恕曰：“此乃传王珪语言者也。当是时，王珪为相，
欲立徐王，遣公兄士充传道语言于禁中，知否？”士京曰：“不知。”因诱士京以
官爵，曰：“公不可言不知，当为公作此事，第勿语人。”因令所亲信王棫为士京
作奏上之，珪由是得罪。
</p><p>
己酉，复文德殿侍从转对。
</p><p>
辽南府宰相赵廷睦出知兴中府；参知政事牛温舒兼同知枢密院事。
</p><p>
五月，丁巳，太子少保致仕潞国公文彦博卒，年九十二。
</p><p>
彦博逮事四朝，任将相五十年，名闻四夷。元祐间，契丹使耶律永昌、刘霄来
聘，苏轼馆客，与使入觐，望见彦博于殿门外，却立改容曰：“此潞公邪？”问其
年，曰：“何壮也！”轼曰：“使者见其容，未闻其语。其综理庶务，虽精练少年
有不如；贯穿古今，虽专门名家有不逮。”使者拱手曰：“天下异人也！”
</p><p>
辛酉，以皇太妃服药及亢旱，决四京囚。
</p><p>
壬戌，诏陕西添置蕃落马军十指挥。
</p><p>
癸亥，辽西北路招讨使额特勒讨准布，破之。
</p><p>
己巳，辽主驻萨里纳。
</p><p>
辛未，诏榜示朝堂曰：“朕获承先构，永惟休烈盛美，欲以昭示万世。而顷遭
群奸逞憾，力肆诋排，政事人材，废毁殆尽，思与卿士大夫共承厥志。念今在廷之
臣，乃陰怀私恩，显废公议，以奸臣所斥逐为当罪，所变更为得宜，以先帝所建立
为不然，所褒擢为非当，借誉馀党，幸复甄收，扇为是非不定之论，欲开善否更用
之端。朕察言观事，灼见邪心，欲正典刑，当申儆戒，其或怙终，必罚无赦！”
</p><p>
元祐初，章惇争论役法札子，有云：“役法可以缓改，非如京东铁马、福建茶
盐，不改一日则有一日之害也。”及蔡卞与蹇序辰谋共作诏榜，虑惇不从，乃持惇
元祐札子以胁之曰：“若谓吴居厚京东所行非是，则先帝褒诏亦非是矣。”惇噤不
能语，于是从序辰所请降诏榜云。
</p><p>
太子少保致仕韩缜卒，赠司空，谥庄敏。缜出入将相，寂无功烈，厚自奉养，
世以比晋何曾。
</p><p>
丁丑，三省言：“韩维朋附司马光，最为尽力。”诏维责授崇信军节度副使，
筠州居住。时年八十一，诸子乞尽纳己官，听父里居，且告章惇云：“父执政，与
光议论多不合。”故得旨免行。
</p><p>
六月，癸未朔，日有食之。
</p><p>
甲申，辽主命罢诸路驰驿贡新。
</p><p>
丙戌，辽主命每冬驻跸之所，宰相以下构宅，毋役其民。
</p><p>
戊子，嗣濮王宗楚卒，以其弟宗祐嗣。
</p><p>
丙申，诏：“翰林学士、吏部尚书各举监察御史二人。”
</p><p>
丁酉，环庆路安疆砦成。
</p><p>
甲辰，熙河进筑青石峡，工毕，诏赐人役及防拓军兵缗钱有差，寻赐名西平。
</p><p>
乙巳，保宁军观察留后宗汉为开府仪同三司，徙封安康郡王。
</p><p>
己酉，太原地震。
</p><p>
庚戌，辽以契丹行宫都部署耶律鄂嘉为南院大王。
</p><p>
秋，七月，壬子朔，太白昼见。
</p><p>
辽主猎于黑岭。
</p><p>
八月，乙酉，封世开为安定郡王。世开，燕懿王德昭曾孙也。
</p><p>
丙戌，鄜延将王愍复宥州。
</p><p>
丁酉，诏以蔡确无辜贬死，弟除名勒停；又，前朝奉郎硕，特与叙换内殿崇班。
</p><p>
确子少府监主簿渭奏：“臣叔父硕，曩于邢恕处见文及甫元祐中所寄恕书，具
述奸臣大逆不道之谋。及甫乃彦博爱子，必知当时奸状。”诏翰林学士承旨蔡京、
权吏部侍郎安惇即同文馆究问。初，及甫与恕同为馆职，相善，其与恕书，自谓
“毕禫当求外，入朝之计未可必，闻已逆为机阱以榛梗其涂。”又谓“司马昭之心，
路人所知，济之以粉昆，朋类错立，欲以眇躬为甘心快意之地。”及甫尝语蔡硕云，
司马昭指刘挚，粉昆指韩忠彦，眇躬及甫自谓。盖俗谓驸马都尉曰粉侯，而韩嘉彦
尚主，故指其兄忠彦为粉昆。朋类错立，谓王岩叟、梁焘也。及甫除都司，为挚论
列；又挚尝论彦博不可除三省长官，故止为平章事。彦博致仕，及甫以修撰守郡。
母丧除，及甫与恕书请补外，肆为诋毁之辞。恕以此书与渭，使诉其事。及置对，
及甫为京、惇所胁，即妄自解释，唯以昭比挚如旧，而眇躬乃以为指上，粉昆指王
岩叟、梁焘。岩叟面如傅粉，故曰粉；焘字况之，以况为兄，故曰昆也。又言“父
彦博临终，屏左右，独告以挚等将谋废立，故亟欲彦博罢平章重事。”问其证验，
则俱无有。确母明氏，常有状诉邢恕，云梁焘尝对怀州致仕人李洵言，若不诛确，
则于徐邸安得稳便／廷封其状，不为施行。至是渭以告章惇，惇遂检明氏状进呈，
并付京，惇追问。洵］依违以答，亦无证验。
</p><p>
戊戌，筑威戎城。
</p><p>
己酉，彗出西方。九月，壬子，以星变，避殿，减膳，罢秋宴，诏求直言。
</p><p>
乙卯，赦天下。出元丰库缗钱四百万，付陕西广籴。
</p><p>
丙寅，诏蹇序辰及入内内侍省使臣一员同审问文及甫事，从蔡京请也。
</p><p>
戊辰，彗灭。
</p><p>
壬申，辽主驻藕丝淀。
</p><p>
丙子，御殿，复膳。
</p><p>
丁丑，辽以武定军节度使梁援为汉人行宫都部署。
</p><p>
戊寅，辽招讨使额特勒奏讨默埒济之捷。
</p><p>
己卯，封婉仪刘氏为贤妃。
</p><p>
五国部长贡于辽。
</p><p>
冬，十月，乙酉，诏：“郑雍依吕大防等指挥，永不得引用期数及赦恩叙复。”
从三省言也。
</p><p>
壬寅，以权吏部尚书兼侍读邢恕为御史中丞。
</p><p>
庚戌，辽以西北路招讨使额特勒为南府宰相。
</p><p>
十一月，乙卯，富勒摩多部贡于辽。
</p><p>
戊午，辽以安车召医巫闾山僧志达。
</p><p>
辽主好佛法，能自诵其书，每夏季辄令诸京僧徒及其群臣执经亲讲，所在修盖
寺院，度僧甚众。僧徒纵恣，放债营利，侵夺小民，民甚苦之。
</p><p>
己未，辽以中京留守韩资让知枢密院事，以同知枢密院事药师努知右伊勒希巴。
</p><p>
丁卯，诏：“谏议大夫以上各举监察御史一人。”
</p><p>
癸酉，诏：“中大夫、彬州安置刘奉世，责授隰州团练副使，弟知常州当时，
差监南岳庙。”以邢恕言其陰合刘挚倾害蔡确故也。
</p><p>
丁丑，诏：“程颐涪州编管。”坐与司马光同恶相济也。李清臣尹洛，即日迫
遣之。
</p><p>
先是帝与辅臣语及元祐事，曰：“程颐妄自尊大，至欲于延和讲说，令太母同
听。在经筵多不逊。虽已放归田里，可与编管。”遂有涪州之命。
</p><p>
颐编管盖林希力，希意邢恕必救颐，则因以倾恕。恕与希曰：“便斩颐万段，
恕亦不救。”闻者笑之。
</p><p>
是日，雷州别驾、化州安置梁焘卒。
</p><p>
焘自立朝，一以拔引人物为意，在鄂作《荐士录》，具载姓名。客或见其书曰：
“公所植桃李，乘时而发，但不向人开耳。”焘笑曰：“焘出入侍从，位至执政，
八年之间所荐，用之不尽，负愧多矣！”
</p><p>
十二月，癸未，鼎州团练副使、新州安置刘挚卒。
</p><p>
先是蔡京、安惇共治文及甫事，将大有所诛戮。会星变，帝谕曰：“朕遵祖宗
遗志，未尝诛杀大臣，刘挚等可释勿治。”然京、惇极力锻炼不少置，而焘先卒；
后七日，挚亦卒。众皆疑两人不得其死。
</p><p>
挚教子弟，先行实而后文艺，每曰：“士当以器识为先，一号为文人，无足观
矣。”
</p><p>
乙酉，侍御史董敦逸，坐奏事不实，贬秩，知兴国军。
</p><p>
乙未，诏：“郑佑、李仲各迁一官。”赏回河功也。又诏：“首建言及主议回
河者，郭知章、李伟、王孝先各迁一官，王令图赠左中散大夫。”
</p><p>
丁酉，诏秘阁校理刘唐老落职，监桂陽监税务。以唐老元祐奸党，故有是命。
</p><p>
甲辰，涪州安置黄庭坚移戎州，避部使者亲嫌也。
</p><p>
是岁，两浙旱饥，诏行荒政，移粟赈贷。
</p><p>
播州夷杨光荣等内附。

</p><p>
○哲宗宪元继道显德定功钦文睿武齐圣昭孝皇帝元符元年（辽寿昌四年）
</p><p>
春，正月，壬子，辽主如鱼儿泺。
</p><p>
戊午，以右谏议大夫安惇权国子祭酒。
</p><p>
丙寅，咸陽县民段义于河南乡刘银村修舍，得古玉印，有光照室，其文曰“受
命于天，既寿永昌”，上之。
</p><p>
己巳，辽徙准布贫民于山前。
</p><p>
甲戌，幸瑞圣园，观北郊斋宫。
</p><p>
二月，丙戌，白虹贯日。
</p><p>
壬辰，复罢翰林侍读、侍讲学士。
</p><p>
丙申，诏：“河北路转动副使吕升卿，提举荆湖南路常平等事董必，并为广南
东、西路察访。”
</p><p>
蔡京等究治同文馆狱，卒不得其要领，乃更遣二人岭外，谋尽杀元祐流人。时
朝廷犹未知刘挚、梁焘之死；已而知之，二人并罢。
</p><p>
丁酉，嗣濮王宗祐卒，以其弟宗汉嗣。
</p><p>
戊申，知兰州王舜臣讨夏人于塞外。
</p><p>
筑兴平城。
</p><p>
三月，壬子，命三省、枢密院三岁一试刑法。
</p><p>
内辰，米脂砦成。
</p><p>
丁巳，五王外第成，赐名懿亲宅。
</p><p>
戊午，三省言究治前皇城使张士良辞服。
</p><p>
士良以御药院官给事宣仁圣烈皇后，与陈衍更直宫中，掌文书，其所从违某事，
皆衍辄自予夺颁降，未尝以闻。间有臣僚奏请东朝还政者，衍匿其奏，置柜中，不
以闻东朝，亦不以闻于帝。于是蔡京、安惇言：“司马光、刘挚、吕大防等，交通
中人张茂则、梁惟简、陈衍之徒，猎取斑位，尽变先帝成法。深惧陛下一日亲政，
则必有欺君罔上之刑，乃回顾却虑，密为倾摇之计。于是疏隔两宫，及随龙内侍十
人悉行放罢，以去陛下之腹心；废受遗顾命元臣，置以必死之地，先帝任事之臣，
无一存者，以翦陛下之羽翼。大逆不道，死有馀责。陈衍罪在不赦，亦乞更赐审问，
正以国法。”诏诛衍于崖州，徙士良羁管白州。
</p><p>
初，章惇、蔡卞恐元祐旧臣一旦复起，日夜与邢恕谋所以排陷之者。既再追贬
吕公著、司马光，又责吕大防、刘挚、梁焘、范祖禹、刘安世等过岭，意犹未慊，
仍用黄履疏高士英状，追贬王珪，皆诬以图危上躬。其言浸及宣仁皇后，帝颇惑之。
最后起同文狱，将悉诛元祐大臣；内结宦者郝随为助，专媒蘖垂帘时事。建言欲追
废宣仁，自皇太后、太妃皆力争之，帝感悟，焚其奏。随觇知之。密语惇、卞。明
日，惇、卞再有言，帝怒曰：“卿等不欲朕入英宗庙乎！”惇、卞乃已。
</p><p>
张士良者，前窜雷州，惇、卞逮赴诏狱，欲使证宣仁废立。及士良至，以旧御
药告，并列鼎镬刀锯置前，谓之曰：“言有即还旧官，言无则死。”士良仰天哭曰；
“太皇太后不可诬，天地神祇何可欺也！乞就戮。”京、惇无如之何，但以陈衍罪
状塞诏。宣仁废立之议，由是得息。
</p><p>
乙丑，诏蔡京等辨验段义所献玉印，京目为秦玺，遂名曰“天授传国受命宝。”
</p><p>
戊辰，吏部郎中方泽等坐私谒后族宴聚，罚金补外。
</p><p>
庚午，辽主如春州。
</p><p>
帝幸申王府。辛未，幸端王府。甲戌，进封咸宁郡王俣为莘王，普宁郡王似为
简王，祁国公偲为永宁郡王。
</p><p>
丙子，筑熙河通会关。
</p><p>
夏，四月，庚辰，安定郡王世开卒。
</p><p>
甲申，幸睿成宫及莘王、简王府。
</p><p>
丙戌，章惇等进《神宗帝纪》。
</p><p>
诏：“梁焘不许归葬，家属令昭州居住。”
</p><p>
壬辰，同知枢密院事林希罢知亳州，御史中丞邢恕罢知汝州。希既叛章惇，至
是恕论希罪，惇因并去之。
</p><p>
丙申，建显谟阁，藏《神宗御集》。
</p><p>
丁酉，诏权礼部尚书蹇序辰兼侍读。
</p><p>
庚子，幸睿成宫。
</p><p>
辛丑，辽主以雨罢猎。
</p><p>
壬寅，学士院上《宝玺灵光翔鹤乐章》。
</p><p>
癸卯，诏学官增习两经。
</p><p>
五月，戊申朔，御大庆殿，受“天授传国受命宝”，行朝会礼。
</p><p>
己酉，班德音于天下，减囚罪一等，杖以下释之。
</p><p>
蔡京治同文狱毕，言刘挚等有司马昭之心，为同时之人所发，乞正典刑以及其
子孙。三省进呈。辛亥，诏：“刘挚、梁焘，据文及甫等所供语言，偶逐人皆亡，
不及考验，明正典刑。挚、焘诸子并勒停，永不收叙，仍各令于元指定处居住。”
</p><p>
以给事中徐鐸为吏部侍郎。
</p><p>
癸丑，以受宝恭谢景灵宫。
</p><p>
庚申，诏献宝人段义为右班殿直，赐绢二百匹。
</p><p>
癸酉，辽乌尔古德?勒部统军使诺延奏北边之捷。诺延为统军，边境以宁。其
后部民乞留，辽主许再任。
</p><p>
甲戌，辽主驻萨里纳。
</p><p>
六月，戊寅朔，诏改元。
</p><p>
夏遣使求援于辽。
</p><p>
丙戌，遣官分诣鄜延、泾原、河东、熙河按验所筑城砦。
</p><p>
丁亥，辽以辽兴军节度使尼哩为特里衮，以前知特里衮事耶律廓沙为南京统军
使。
</p><p>
甲午，翰林学士承旨蔡京等上《常平、免役敕令格式》。
</p><p>
辽以参知政事牛温舒摄中京留守；既而部民诣阙请真授，从之。
</p><p>
壬寅，诏蹇序辰、安惇看详元祐诉理所陈述语言于先朝不顺者职位姓名，别具
以闻。序辰初有是请，帝亦厌之。蔡卞劝章惇力使必行，故有是诏。自后缘诉理被
祸者凡七八百人，序辰及惇实启之。
</p><p>
秋，七月，庚午，诏：“范祖禹移化州安置，刘安世梅州安置，王岩叟、硃光
庭诸子并勒停，永不收叙。”
</p><p>
辽主如黑岭。
</p><p>
壬申，京师地震。
</p><p>
时有请以王安石《三经义》发题试举人者，右正言晋陵邹浩言：“《三经义》
者，所以训经，而其书非经也。以经造士，而以非经之题试之，甚非先帝专任经术
之义。”乃止。
</p><p>
八月，丙子朔，熙河兰岷路复为熙河兰会路。□□□□□□□□□□。
</p><p>
丁亥，诏：“侍从中书舍人以上各举所知二人，权侍郎以上举一人，仍指言所
堪职任。”
</p><p>
九月，丁未，以霖雨罢秋宴。
</p><p>
己酉，吏部尚书叶祖洽言：“王珪罪恶，比刘挚等最为暴著，今罪罚轻重不侔，
何以慰天下公议！”诏：“珪诸子并勒停，永不收叙。”
</p><p>
庚戌，横州编管秦观，特除名，永不收叙，移送雷州。
</p><p>
丙辰，朝奉大夫充秘阁校理孔平仲，特落职，送吏部与合入差遣，坐党附元祐
用事者非毁先朝所建立也。
</p><p>
丁巳，蹇序辰、安惇以诉理事入对。曾布言：“此事株连者众，恐失人心。昨
朝廷指挥，令言有不顺者具名闻奏，中外皆以为平允，然恐议论者更有所加，愿圣
意裁察。臣尝谓诉理之人，本无可罪。今刑部左右两曹，一主断狱，一主叙雪。盖
自祖宗以来，凡得罪经断诉雪者，比比而有。但元祐用事之人，特置一司以张大其
事，信为可罪，其诉雪者似不足深责。昔真宗践阼，有建议欲放天下欠负者，真宗
云：‘先帝何以不放？’大臣言：‘先帝留此以遗陛下，以固结天下人心。’真宗
欣然从之。盖人心不可失也。”帝深纳其言，而序辰及惇所陈已纷纷矣。
</p><p>
右正言邹浩言：“初旨但分两等，谓语及先帝并语言过差而已。而今所施行，
混然莫辨，以其近似难分之迹，而典刑轻重，随以上下，是乃陛下之威福操柄下移
于近臣，愿加省察，以为来事之鉴。”
</p><p>
壬戌，看详诉理所言：“郑侠上书谤讪朝政并王安国非毁安石等罪名，元祐初
除雪不当。又，王A080、王斿进状内言父安国冤抑未除。”诏：“郑侠除名勒停，
依旧送英州编管，永不量移。王A080罢京东转运判官，差监衡州盐酒税，王斿监江
宁府粮料院。”
</p><p>
冬，十月，乙亥朔，辽主驻藕丝淀。
</p><p>
己卯，辽以南府宰相额特勒兼契丹行宫都部署，以傅导燕国王延禧。
</p><p>
先是南府有讼，各州府得就按之，其后非奉枢密檄，不得鞫问，以故讼者稽留。
额特勒奏请如旧制，辽主从之。
</p><p>
甲午，昭州别驾、化州安置范祖禹卒。
</p><p>
祖禹平居恂恂，口不言人过；至遇事，别白是非，不少借隐。在迩英，献纳尤
多。尝进《唐鉴》十二卷，深明唐三百年治乱，学者尊之，目为“唐鉴公”云。
</p><p>
乙未，诏武官试换文资。
</p><p>
丁酉，以河北、京东河溢，遣官赈恤。
</p><p>
己亥，诏：“朝散郎汪衍，瀛州防御推官余爽，并除官勒停，永不收叙；衍送
昭州，爽送封州编管。”
</p><p>
先是蔡京荐爽，章惇恶之，具言：“元丰末，爽及衍各上书诋诬先朝；爽又元
祐中曾上书乞宣仁归政，险诈反覆。”故有是命。
</p><p>
夏人寇平夏城，知渭州章楶御之，获其勇将威明阿密、西寿监军穆尔塔布，斩
俘甚众。捷至，帝为御紫宸殿受贺。
</p><p>
楶在泾原久，时夏人肆暴，边吏畏忄耎，楶上言：“夏人嗜利畏威，不有惩艾，
边不得休息。宜稍取其土疆，如古削地之制，以固吾圉；然后诸路出兵，据其要害，
不一再举，势将自蹙。”章惇与楶同宗，言多见采，由是创州一，城砦九，屡败夏
人，而诸路亦多建城砦以逼夏。及平夏之败，夏人遂不复振。
</p><p>
庚子，中书省言：“元祐初，起居舍人邢恕上书言：‘王安石、吕惠卿用事，
臣时得召对，先帝询及二人，臣具道发石之短、惠卿之奸，卒见排嫉。’又言：
‘太皇太后躬亲听断，并用忠良，全去弊蠹，臣于此时首蒙擢右司员外郎职，为宰
相属官，与闻政事，臣以谓千载之一时。’又言：‘韩维端谅名德，乃与司马光、
吕公著一等。’”诏：“邢恕特降授承议郎、知南安军。”
</p><p>
恕始罢中丞，以本官知汝州，居五月，改知应天府。章惇恐恕按用，乃检出恕
所上书白帝曰；“邢恕除蔡确一事外，无事不同元祐。”故特责之。
</p><p>
癸卯，驸马都尉张敦礼，坐元祐初上疏誉司马光，夺留后，授环卫官。
</p><p>
诏：“秘阁校理、权知潞州欧陽棐，落职，送吏部与合入差遣。”坐朋附元祐
权臣，每希进用也。
</p><p>
十一月，癸丑，三省言：“王巩、张保源，累上书议论朝政，表里奸臣，欲尽
变先朝法度。”诏：“巩除名勒停，全州编管；保源特勒停，峡州居住。”
</p><p>
辛酉，夏复遣使求援于辽。
</p><p>
甲子，祀昊天上帝于圜丘，大赦，除元祐馀党及特旨行遣者，并与量移。
</p><p>
十二月，丙子，知淮陽军叶涛，改管句崇禧观，以给事中范镗言其诉理之状，
辞情不逊，侵黩先朝故也。
</p><p>
丁丑，以江、淮、荆、浙等路发运副使张商英为集贤殿修撰、江、淮、荆、浙
等路发运使。
</p><p>
壬辰，辽为燕国王延禧行再生礼，曲赦三百里囚。
</p><p>
辽国舅详衮萧文知易州兼西南面安抚使。
</p><p>
高陽土沃民富，吏其邑者每黩于货。文始至，悉去旧弊，务农桑，崇礼教。属
县有蝗，方议捕除，文曰：“蝗，天灾，捕之何益！”但反躬自责，蝗尽飞去，遗
者亦不食苗，散在草莽，为乌鹊所食。时议以文可大用，迁唐古部节度使。高陽勒
石颂之。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86734.html' class='pagedaohang'>【上一篇】<i>:卷第八十六 【宋纪八十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86732.html' class='pagedaohang'>【下一篇】<i>：卷第八十四 【宋纪八十四】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>