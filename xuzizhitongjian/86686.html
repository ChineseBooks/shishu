<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百三十二 【宋纪一百三十二】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百三十二 【宋纪一百三十二】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86687.html' class='pagedaohang'>【上一篇】<i>:卷第一百三十三 【宋纪一百三十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86685.html' class='pagedaohang'>【下一篇】<i>：卷第一百三十一 【宋纪一百三十一】</i></a></span>
</ul>
<div class="articleContent" id="articleContent"> <p>
起著雍摄提格正月，尽屠维单阏六月，
凡一年有奇。

</p><p>
○高宗受命中兴全功至德圣神武文昭仁宪孝皇帝绍兴二十八年（金正隆三年）
</p><p>
春，正月，己巳，殿中侍御史王珪言殿前马步军三衙强刺平民为军，诏禁止。
</p><p>
先是殿前司阙额数千人，诏三衙分月招补，而所遣军士利其例物，往往驱掠市
人以充数；民以樵采、鱼虾为业者，皆不敢入行在，至有招刺辇官者。自行在至衢、
婺数州，道路之间，商旅不行，远近大扰。珪为帝言：“外郡寄招之兵，人材亦略
可使，皆民间之无家可归者，出于所愿，但州县吝费，所招不多。今若以三衙招兵
之资付之，宽为其限，何患不集！”帝谓大臣曰：“招军一事，士大夫往往以为不
切事宜。殊不知圣人思患预防，若暗失军额，何以为先事之备！但当措置约束，毋
令扰人足矣。”于是诏三司毋得遣人于外路招刺，违者统制以下官皆抵罪。
</p><p>
既而殿中侍御史叶义问亦奏其事，且言不当强提辇官，诏殿前司究治，乃吐浑
押官潘胜所招也。权刑部侍郎陈正同等请决杖降资。叶义问言：“辇官最为亲近，
比于足蹙路马之刍，万万不侔。今刑部官吏以轻刑处之，附下不恭，孰大于此！”
诏正同罚铜十斤。
</p><p>
贺金正旦使孙道夫将还，金主使左宣徽使敬嗣晖谕之曰：“归白尔主，事我上
国，多有不诚。今略举二事：尔民有逃入我境者，边吏皆即发还；我民有逃叛于尔
境者，有司索之，往往托词不发，一也。尔于沿边盗买鞍马，以备战陈，二也。且
马得人而后可用，如无其人，得马百万，亦奚以为？我亦岂能无备！且我不敢尔国
则已，如欲取之，固非难事。我闻接纳叛亡，盗买鞍马，皆尔国杨太尉所为，常因
俘获问知，其人无能为者也。”又曰：“闻秦桧已死，果否？”道夫对曰：“桧实
死矣，陪臣亦桧所荐者。”又曰：“尔国比来行事，殊不如秦桧时，何也？”道夫
曰：“容陪臣还国，一一具闻宋帝。”时金主日谋南伐，故设词以为兵端，而杂以
它辞乱之。
</p><p>
金主尝召谏议大夫张仲轲，补阙马钦，校书郎田与信，直长迪实，入便殿侍坐。
金主与仲轲论《汉书》，谓仲轲曰：“汉之封疆，不过七八千里，今我国幅员万里，
可谓大矣。”仲轲曰：“本朝疆土虽大，而天下有四主：南有宋，东有高丽，西有
夏。若能一之，乃为大耳。”金主曰：“宋人且何罪而伐之？”仲轲曰：“臣闻宋
人买马、修器械，招纳山东叛亡，岂得为无罪！”金主曰：“向者梁珫尝为朕言，
宋有刘贵妃者，姿质艳美，蜀之花蕊，吴之西施，所不及也。今一举而两得之，俗
所谓因行掉手也。江南闻我举兵，必远窜耳。”钦、与信俱对曰：“海岛蛮越，臣
等皆知道路，彼将安往！”钦又曰：“臣在宋时，尝帅军征蛮，所以知也。”金主
谓迪实曰：“汝敢战乎？”对曰：“受恩日久，死亦何避！”金主曰：“汝料彼敢
出兵否？彼若出兵，汝果能死敌乎？”迪实良久曰：“臣虽懦弱，亦将与之为敌耳。”
金主曰：“彼将出兵何地？”曰：“不过淮上耳。”金主曰：“然则天赞我也。”
既而曰：“朕举兵灭宋，不过二三年，然后讨平高丽、夏国，一统之后，论功迁秩，
分赏将士，彼必忘劳矣。”
</p><p>
二月，丙申，同知枢密院事陈诚之知枢密院事。
</p><p>
先是诚之奏事，帝曰：“卿文人读书，乃知兵务如此之熟！”遂进用之。
</p><p>
乙巳，尚书工部侍郎兼侍讲兼直学士院王纶同知枢密事。
</p><p>
丙午，太常少卿孙道夫权尚书礼部侍郎，因道夫使金还，具奏金主所言也。
</p><p>
三月，辛酉朔，日有食之，陰云不见，宰相遂率百僚称贺。诏以日月薄蚀，乃
上穹垂戒，而有司以陰云不见，欲集班拜表称贺，殊非朕寅畏天威之意，令毋得称
贺。翼日，宰执共赞所降诏语，帝曰：“朕德薄，不足以格天，陰云蔽日，盖偶然
耳。至于时雨滂霈，此乃可喜也。”
</p><p>
壬戌，起居郎刘章权尚书工部侍郎。
</p><p>
丁丑，太尉、定江军节度使、鄂州驻答刂御前诸军都统制兼提领营田田师中开
府仪同三司，以三省言师中除太尉已及八年，有捕猺贼功，当迁也。
</p><p>
戊寅，诏曰：“设官分职，民事为先。古者二千石位次九卿，公卿阙则选所表
而用之。祖宗以来，郡守阙多选诸台省，至分遣朝行以治剧邑，非曾历亲民不得为
清望官，重民事也。朕式稽古训，为官择人，今后侍从有阙，通选帅臣及第二任提
刑资序曾任郎官以上者；卿、监郎官阙，选监司、郡守之有政绩者，并须治状昭著
及有誉望之人。卿、监、郎官未历监司、郡守者，令更迭补外任；内官除词臣、台
谏系朕亲擢，徐并须在职二年，方许迁除。庶内外适均，无轻重之偏，职业修举，
有久任之效，以副朕重民事之意。”
</p><p>
戊子，追复故敷文阁直学士洪晧再复徽猷阁直学士，以其子起居舍人遵言复职
未尽也；寻赐谥曰忠宣。
</p><p>
夏，四月，乙未，大理寺少卿杨揆权刑部侍郎，司农卿汤允恭权尚书兵部侍郎。
</p><p>
五月，辛未，改光州为蒋州，光化军为通化军，光山县为期思县，避金太子名
也。
</p><p>
金太子光瑛，年十二，善骑射，尝射麞，获之，金主以荐太庙。
</p><p>
戊寅，金国使骠骑上将军、殿前司副都点检萧恭，副使中大夫、尚书工部侍郎
魏子平，见于紫宸殿。
</p><p>
丙戌，金使萧恭、魏子平入辞，置酒紫宸殿，以雨故，复就垂拱殿。
</p><p>
时金主决意南下，子平还，入谒，首问以南方事，且曰：“汝谓苏州与大名孰
优？”子平曰：“不可比。”曰：“何谓也？”子平曰：“宫室、车马、衣服、饮
食，人之所美也。江湖地卑湿，舟船以为居，鱼虾以为酿，夏服焦葛，犹不堪其热。
以此言之，殆不侔矣。”金主不悦。
</p><p>
是月，金主召使部尚书李通、翰林院学士承旨翟永固、左宣徽使敬嗣晖、翰林
直学士韩汝嘉四人谋，欲再修汴京而徙居之，为南侵之计。通、嗣晖皆言此正合天
时，金主喜。永固、汝嘉曰：“燕京甫成，帑藏已乏，民力未苏，岂可再营汴邑？
江南通好，岁帑无阙，遽兴征伐，亦恐出师无名。”金主怒曰：“非汝所知！”麾
之使去。既而召翰林应奉文字綦戬讲《汉书》，金主怒稍解。翼日，擢通尚书右丞，
嗣晖参知政事。永固因请老，许之。
</p><p>
六月，癸巳，名眉州青神县中岩山龙潭慈姥神祠曰慈济。
</p><p>
是日，流星昼陨。
</p><p>
甲辰，枢密院都承旨陈正同，言诸路奏谳死囚，例多降配，非是，帝曰：“刑
罚非务刻深，欲当其罪。若专姑息，废法用例，则人不知畏，非所以禁暴戢奸。可
谕刑官，常令遵守成宪。”
</p><p>
秋，七月，己未，诏筑皇城东南之外城。
</p><p>
戊寅，起居舍人洪遵论铸钱利害，大略谓：“今钱宝少，多为错毁作器用，而
南过海，北渡淮，所失至多。自罢提点官，复置属二员，无异监司，而铸钱殊未及
额，亦宜多方措置。”帝谕大臣曰：“遵论颇有可采。前后铜禁，行之不严，殆成
虚文。铜器虽民间所常用，然亦可以它物代之。今若自公卿贵戚之家，以身率之，
一切不用，然后申严法禁，宜无不成者。”
</p><p>
己卯，帝出御府铜器千五百事送铸钱司，遂大敛民间铜器。其道、佛像及寺观
钟磬之属并置籍，每斤收其算二十文；民间所用照子、带鑻之类，则官鬻之。凡民
间铜器，陰一月输官；限满不纳，十斤已上徒二年，赏钱三百千，许人告，自后犯
者，私匠配钱监重役。其后得铜二百万斤。
</p><p>
庚辰，帝出御制《郊祀天地、宗庙乐章》十三首示辅臣。
</p><p>
壬午，国子祭酒周绾权尚书吏部侍郎，秘书少监曾几权礼部侍郎。
</p><p>
八月，戊子朔，诏置国史院、修神宗、哲宗、徽宗三朝正史。
</p><p>
辛卯，权礼部侍郎孙道夫权工部侍郎。丙申，秘阁修撰、知绍兴府赵令詪权尚
书户部侍郎。
</p><p>
壬寅，尚书省勘会张浚已服阕，诏：“特进观文殿大学士、和国公张浚，落职，
提举江州太平兴国宫，依旧永州居住。”
</p><p>
丁卯，加封唐柳州刺史柳宗元为文惠昭灵侯。
</p><p>
辛亥，诏立愍节庙于顺昌县，以祠范旺。
</p><p>
甲寅夜，地震。
</p><p>
九月，戊寅，右迪功郎李耆言：“自经界之后，税重田轻，终所入且不足以供
两税，今又配州县买铜，民力愈困。况江西州县，多用私钱，旧钱百，重十一两，
新钱百，重五两有奇。若毁旧钱千，以铅锡杂之，则可铸二千五百，是以赣、吉等
州，比屋私铸。一路且以万户言之，户日销千钱，是日毁万缗也。民既销钱而盗铸，
官又抑民毁钱而更铸，得不偿失，徒弊百姓，费邦财。愿诏诸监，钱姑仍旧岁，计
坑冶所入铜锡兴铸，诸路委提刑兼主其事，户部岁终课其殿最，则事省而民安矣。”
</p><p>
自户部提领铸钱，而分州县科买铜锡，民多毁钱为铜以应命，故耆言如此。诏
提领铸钱司措置约束。
</p><p>
庚辰，中书舍人兼史馆修撰王刚中充龙图阁待制、四川安抚制置使兼知成都府。
</p><p>
先是权礼部侍郎孙道夫，言中外籍籍，皆谓金人有窥江、淮意，帝曰：“朕待
之甚厚，彼以何名为兵端？”道夫曰：“兴兵岂问有名！愿陛下早为之图。”又言：
“成都帅，陛下不可不择，宜求才可制置四川者二三人，常置之圣度。”帝云：
“当储人以待缓急之用。”刚中亦言：“御敌最今日先务之急，盍先自择将帅，蒐
士卒，储备军械。加我数年，国势富强，彼请盟则为汉文帝，犯边则为唐太宗。”
帝壮其言。会西蜀谋帅，宰执谓宜得文武威风识大体者，帝曰：“无逾王刚中矣。”
遂有是命，又令道夫以蜀中利害语之。
</p><p>
辛巳，以士輵为昭化军节度使，嗣濮王。
</p><p>
冬，十月，丁亥朔，秘书少监沈介为贺大金正旦使，閤门祗候宋直温副之；国
子司业黄中为贺生辰使，閤门祗候、办御前忠佐军头引见司李景夏副之。
</p><p>
戊子，左承议郎虞允文为秘书丞。
</p><p>
允文知渠州，地硗民贫，常赋之外，又行加敛，流江尤甚。允文奏罢之，凡六
万五千馀缗。
</p><p>
初，帝作损斋，舁去玩好，置经史古书其中，以为燕坐之所，且为之记，权吏
部尚书贺允中请以赐群臣。庚寅，帝谓宰执曰：“允中尝于经筵问朕所好之意，朕
谓之曰：‘朕之所好，非世俗之所谓道也。若果能飞升，则秦皇、汉武当得之；若
果能长生，则二君至今不死。朕惟治道贵清净，故恬淡寡欲，清心省事。所谓为道
日损，期与一世之民同跻仁寿，如斯而已。’当降出碑本以赐卿等。朕又惟比年侈
靡成风，如婚祭之类，至有用金、玉器者，此亦不可以不戒。”至是降诏谕中外如
帝旨。
</p><p>
戊戌，诏：“尚书省凡事理不当者，许诣登闻检院投状类奏，览讫，付御史台
理问。”
</p><p>
癸丑，故进士杨居中、执中，并特赠右承事郎。
</p><p>
二人，存中弟也，建宁之破死焉。至是存中乞以大礼所得亲属、门客二官为恤
典，帝特命录之。
</p><p>
十一月，癸亥，金诏有司勤政安民。
</p><p>
己卯，日南至，合祀天地于南郊，赦天下。
</p><p>
权礼部侍郎孙道夫言：“今合祭天地，奉祀宗庙，悉复承平旧典。加以辟道山，
求遗书，修太学，育人材，文治既举，自此愿训敕将士，增修武备，以为不虞之戒。”
又言：“仁宗景祐初，采古兵法及旧史成败，为《神武秘略》以赐边臣，训迪有方，
故一时爪牙有古良将风。愿下文馆重加雠正，遍赐将帅，以继仁宗故事，岂无曹玮、
王德用、狄青之徒为时出乎！”时金人渝盟有端，而中外疑信未决。道夫独忧之，
故数以武事为言。
</p><p>
癸未，金尚书左丞耶律安礼罢。参知政事李通以忧制起复如故。
</p><p>
己丑，诏出御前钱修葺睦亲宅及重建学宫殿宇凡一百七十一区。
</p><p>
十二月，丁未，诏：“才人刘氏进封婉仪。”
</p><p>
责授宁远军节度副使、彬州安置李光，复左朝奉大夫，任便居住。
</p><p>
壬子，金国贺正旦使正奉大夫、工部尚书苏保衡，副使定远大将军、太子左卫
率府率阿典谦入见。
</p><p>
乙卯，金以枢密副使张晖为尚书左丞，归德尹高召和式起为枢密副使。
</p><p>
御前诸军都统制兼知兴元府姚仲言：“兴元府、洋州诸县，各有以前保丁内选
到人材少壮堪出战人，差充义士，臣已于数内摘拣到三千人，团结队伍，教习武艺，
及欲于附近大安军、巴、蓬州差拨保丁，以备船运军粮。”从之。自朝廷与金约和
罢兵，议者乃奏罢利路诸州义士。至是仲闻金有意败盟，欲为战守备，乃奏复之。
</p><p>
议者亦谓：“兴、洋旧有义士，皆骁勇可用，只是免身丁、差役之类，不费有
司钱粮。望下本路帅司检昭旧来簿藉条例，依旧收充，以时教阅，无令州县别致騷
扰，以备缓急使唤，此正古人寓兵于农之意。”奏可。
</p><p>
始，王庶立法，义士每丁蠲家业钱二百千，部辖使臣蠲六分科敛，及是诸县民
间所馀家业不多，科买军粮草料苦于偏重。仲乃命视旧法，止蠲其半，部辖使臣三
分之二，衣甲、兜鍪、神臂弓箭官给，其它应军中所用，皆自为之。军行，日支粮
二升有半。每六十五人为队，管队二人，押拥队三人，旗首三人。县立三部，都、
副部辖、管辖各一人。于是合五郡所籍，为二万一千七百馀人，惟兴、洋、大安久
而不废。
</p><p>
金主欲都汴，而汴京大内失火，命左丞相张浩、参知政事敬嗣晖营建南京宫室。
浩从容奏曰：“往岁营治中都，天下乐然趋之。今民力未复而重劳之，恐不似前时
之易成也。”不听，浩朝辞，金主问以用兵江南之利害，浩不敢正对，乃婉辞以谏，
欲以讽止，曰：“臣观天意欲绝赵氏久矣。”金主愕然曰：“何以知之？”对曰：
“赵构无子，树立疏属，其势必生变，可不烦用兵而服之。”金主虽喜其言而不能
从。
</p><p>
浩等至汴，金主时使宦者梁珫来视工役，运一木之费至二千万，牵一车之力至
五百人，宫殿之饰，遍傅黄金，而后间以五采，金屑飞空如落雪，一殿之费以亿万
计。殿既成，珫指曰：“某处不如法式。”辄撤之更造，浩不能抗，与之钧礼。
</p><p>
金旧制，宦者惟掌掖庭宫闱，至金主篡位，始以宦者王光道为内藏库使，卫愈、
梁安仁领内藏。金主尝曰：“人言宦者不可用，朕以为不然。后唐庄宗委张承业以
事，竟立大功，此中岂无人乎？”珫最被委任，故尤骄恣。
</p><p>
是岁，夏始立通济监，铸钱。

</p><p>
○高宗受命中兴全功至德圣神武文昭仁宪孝皇帝绍兴二十九年（金正隆四年）
</p><p>
春，正月，丙辰朔，帝以皇太后年八十，诣慈宁殿行庆寿之礼，宰执、使相皆
进上寿礼物。诏：“庶人年九十、宗子女若贡士以上父母年八十者，皆授官封；文
臣致仕官大夫以上，并赐三品服；僧、尼、道士八十以上者，赐紫衣及师号有差。”
宰执沈该率百官诣文德殿称贺，用建隆笔事也。班退，帝御垂拱殿受北使礼。
</p><p>
金主朝太后于寿康宫。
</p><p>
丁巳，金御史大夫高桢卒。
</p><p>
庚申，金更定私相越境法，并论死。
</p><p>
乙卯，诏：“故洪州观察使王彦，特赠安远军节度使。”
</p><p>
名导江县金马碧鸡神词曰昭应。
</p><p>
金主诏：“自来沿边州军设置榷场，本务通商，便于民用，其间多有夹带违禁
物货，图利交易，及不良之人私相来往，可将密、寿、颍、唐、蔡、邓、秦、巩、
洮、凤翔府等处榷场，并行废罢，只留泗州榷场一处，每五日一次开场，仍指挥泗
州照会移文对境州军，照验施行。”
</p><p>
二月，丙戌朔，盱眙军申到北界泗州牒，金国已废罢密、寿等州榷场，只存留
泗州一处。诏：“盱眙军榷场存留，馀并罢之。”时事出不意，南北商旅，弃物货
而逃者甚众，既而无所得食，渐致抄掠。议者请严责州县捕之，帝不听，命给裹粮，
各使归业，久之遂定。金人又于泗州增榷场屋二百间。于是盱眙亦如之，仍创给渡
淮木牌，增守卒焉。
</p><p>
奉国军节度使、开府仪同三司、领御前诸军都统制职事、判兴州吴璘为少保。
</p><p>
己丑，诏：“海商假托风潮辄往北界者，依军法。”
</p><p>
侍御史叶义问试尚书吏部侍郎。
</p><p>
金以左宣徽使许霖为御史大夫。
</p><p>
壬辰，定江军承宣使、同知大宗正事士篯为安庆节度使。
</p><p>
己亥，权尚书工部侍郎刘璋兼权吏部侍郎，给事中兼侍讲、权直学士院杨椿试
兵部侍郎。
</p><p>
壬寅，宗正少卿杨偰权尚书工部侍郎。
</p><p>
丁未，金修中都城，造战船于通州。
</p><p>
金主谕宰相曰：“宋国虽臣服，有誓约而无诚实；比闻沿边买马及招纳叛亡，
不可不备。”乃遣使籍诸路明安部族及州县渤海丁壮充军，及分往上京、东京、北
京、西京，凡年二十以上、五十以下者皆籍之，虽亲老、丁多、乞一子留侍，亦不
许。
</p><p>
己酉，帝谓大臣曰：“闻江西境内有群聚而掠人于道者。”王纶曰：“艰食之
民，不得已而为之，未必皆啸聚也。”帝曰：“凡灾伤处，悉令赈济，蠲欠已及二
十七万，不知州县奉行何如。轻徭薄俺，自无盗贼，故唐太宗用魏征之言，行仁义
既效，且曰‘惜不令封德彝见之。’然德彝与虞世基辈，皆隋朝佞臣误炀帝者。太
宗受命，自当斩之，以为奸佞之戒。”
</p><p>
三月，丙辰朔，金遣兵部尚书萧恭经画夏国边界，遣使分诣诸道总管府督造兵
器。
</p><p>
丁丑，诏帅臣、监司、侍从、台谏岁举可任将帅者二员，具材略所长及曾立功
效以奏。
</p><p>
秘书少监沈介权尚书吏部侍郎。
</p><p>
夏，四月，壬辰，国子司业黄中贺金主生辰还，言金主再修汴梁，役夫万计，
此必欲徙居以见逼，不可不早为之计。时约和久，中外解弛，无战守备，帝闻，矍
然曰：“但恐为离宫也。”中曰：“臣见其行事，恐不止为离宫。果南徙居汴，则
壮士健马，不数日可至淮上，可无虑乎！”宰相沈该、汤思退闻之，诘中曰：“沈
监之归，属耳不闻此言，公安得云云也？”居数日，复往言之，曰：“请勿以妄言
即罪。”思退怒，至以语侵中。时中书舍人洪迈亦请密为边备，该等不听。
</p><p>
辛丑，国子司业黄中守秘书少监。近例，使北还者，率得从官。宰相以中言金
有南牧之意，恶之，故沈介迁吏部侍郎，而以中补其处。
</p><p>
先是武成王庙生芝草，武学博士硃熙载密为图以献。熙载，金坛人汤思退所荐
也。于是宰相召长贰鞍都堂，责之曰：“治世之瑞，抑而不奏，何耶？”祭酒周绾
未及言，中指此图曰：“治世何用此为！”绾退而叹曰：“惜不使中为谏诤官也！”
</p><p>
诏以唐西平王李晟配食武成王，降李勣于堂下。
</p><p>
金主命增山东路泉水，毕括两营兵士廪给。
</p><p>
辛亥，金尚书左丞张晖，御史大夫许霖罢，以大兴尹图克坦贞为枢密副使。
</p><p>
是月，归朝官李宗闵上书言：“臣窃闻近者金人于岐、雍间伐木以造浮梁，东
京、长安修治宫室，迁诸路近戍聚于关陕，游骑千数出近边觇视虚实，奸谋诡计，
未可窥测。臣疏贱冗散，谨以区区管见有可裨庙堂末议者，析为三事：
</p><p>
其一曰严守御。方今天下根本在吴、蜀，其势若手足之相应，荆州据其中，心
腹之地也。襄陽扼荆州之冲，又足以为荆州重轻。今重兵皆驻武昌，而刑、襄之间
所以自卫者未固。且襄陽在今为极边，去荆州四百五十里，无重山峻岭、长江大河
之险，敌人驰轻骑，不两日可至城下，万一荆州为其所据，吴、蜀首尾不能救。朝
廷虽以刘锜镇荆州，然无兵以自固；至襄陽之兵，不过千馀人，又皆疲懦，安能以
备缓急！宜令刘锜将二万人分屯荆州要害，更令不住召募，日夜训习，张声势，严
斥堠，仍择久历将陈者一人如田晟其人者以副之。盖晟虽老而战功素著，敌人深畏
之，今居南昌，未足穷其施设，若使与刘锜协办，敌人不敢复事南牧。襄陽则遣一
智勇兼全之将，分武昌之兵万人，比岁更其戍守。襄既有备，吴、蜀可高枕而卧矣。
</p><p>
其二曰募新军。臣往在行间，常见三衙及诸处招军，皆市井游手，数年之后，
虽习知骑射击刺之事，而资性疲懦不改也。臣闻福建、汀、赣、建昌四郡之民，轻
慓勇悍，经涉险阻，习以为常，平居则投石超距，椎牛伐冢，聚为小盗，而为奸雄
之资，使有人驾驭役使，必能得死力。臣窃见殿前司左翼军统制陈敏，生长赣土，
天资忠勇，其民亦畏而爱之；所统之兵，近出田舍，且宜占籍，遂为精近，人人可
用。若朝廷专委陈敏，俾招集四郡之民，使金人果渝盟，则攻守皆可为用，若尚守
和好，则可以填三衙之数。臣观今日敌人之举，其志不小，如闻签陕右、两河民悉
以为兵，与夫契丹、奚家、汉儿诸军不下数十万众，聚之关陕，其在它路，又不知
几万人。若欲攻蜀，则吴璘、姚仲、王彦之兵足以相抗。臣观其兵，皆远来乌合之
众，利在速战，朝廷遣杨存中、成闵提兵总率沿边诸帅，各守江、淮之险，坚壁持
重以老其师，将不战而自溃。况金人比年以来，父子骨肉，自相屠灭，用事之臣，
死亡殆尽，更用离远巢穴，大兴土木，虐用中原之民，皆自取灭亡之道。且空国而
与人战，兵家所深忌。吾方与之相持与江、淮之间，别以陈敏所招数万人，兴战船，
取海道，不旬日可至山东，径入燕山捣其巢穴，此所谓攻其所必救者。前湖北副总
管李横，虽出河朔贼盗，朝廷优以美官，横亦感激奋励，思有以报。臣顷过荆州，
观其为人，听其议论，皆有可取；刘锜亦为之加礼。山东、河朔，横习知形势，若
朝廷使与陈敏分兵北向，均其事权，必然协济机事。仍委三衙，令诸军统制，各举
河朔、山东勇而有谋者多人，计得三千馀人，使从其行，分往郡县，晓以逆顺祸福
之理。河朔、山东既为内应，敌人进退失据，而陕右、两河兵必思溃叛，吾能及其
锋而用之，适足以为吾之资。若朝廷以趋海道为迂，只以陈敏所招人屯之襄陽，亦
可以捍御一面。
</p><p>
其三曰通邻国。宣和之末，臣陷燕、云者累年，敌人以先臣不屈就死，没于韩
企先家，充奴婢役使，企先与乌珠密议，臣皆得密听之。盖闻金人马皆达勒达所入，
冀北虽号产马之地，自兴兵以来，所养至少。金人置榷场于白水，与达勒达贸易，
丁未岁，达勒达之马不入金国，而又通好于达实林牙，使达勒达助兵以为乡道，许
归太子。已而伊都败师，欲结连谋叛，谋泄亡入达勒达，太子卒不遣还，自是太子
郁结成疾，并其母死于云中，达勒达之恨，深入骨髓。今若遣一介之使，开示祸福，
晓以利害，使达勒达之马无与金人互市，金人利于骑战，舍马则无所施其能矣。至
于西夏，亦与金人为雠，而金人亦素畏之，金人常割天德、云中、金肃、河清四军
及八馆之地以赂夏人矣。丁未之岁，伊实郎君领数万骑，陽为出猎，而直犯天德，
逼逐夏人，悉夺其地，夏人请和，金人执其使者。臣是时久留云中，人情稔熟，因
得出入云中，副使李阿雅卜谓臣曰：‘昔年大金赂我四军、八馆，俾我出军牵制关
中，合从以攻南宋，及其得志，首叛盟约。某昔年两使南朝，其礼义文法非它国之
比。’自是观之，则西夏恶金人喜中国可知。壬子之岁，尼堪闻蜀地富饶，欲提兵
亲取，令云中副留守刘思恭条陈书传所载下蜀故事，及图画江山形势，锐然欲往。
夏人闻云中聚兵，以为攻己，举国屯境上以备其来，而尼堪亦不敢出兵，止遣萨里
干等以兵攻饶风。今莫若遣辩士谕以盟约，俾以重兵出境上，为吾声援。
</p><p>
臣尚有私忧过计者，金人强则称兵，弱则称和，顷岁经合肥、顺昌及川口数战，
敌人仓皇议和，朝廷姑务息兵，屈体从之。然则今日之举，首叛盟约，自取灭亡；
其势不利，必将复要前日之计，慎勿许和。小胜则于荆、楚之间练兵秣马，积粟务
农，徐为后图；大胜则长驱席卷以图恢复。临机制胜，固有不可预言者。
</p><p>
臣又闻自古用兵，有声有实。今者兵不出境，而张皇声势，惟恐吾之不知，乃
于近塞积石为郛，闭榷场，绝商贾，连战船，自春徂夏，且非秋高马壮之时，臣愿
分遣谍者，伺其虚实，若诚如臣言，则上兵伐谋之举，不可后也。”
</p><p>
五月，壬戌，保康军承宣使、知南外宗正事士雪刂为建宁军节度使。
</p><p>
己巳，宰相沈该、汤思退言：“近令监司、守臣按察所部官属，未有定立条目。
元祐间，司马光陈请举按官吏八条，详密可行，今请重行修立。其举荐四条，曰仁
惠、公直、明敏、廉谨；按察四条，曰苛酷、狡佞、昏懦、贪纵。凡应荐举者，州
举之部使者，部使者举之朝廷，皆籍记姓名，随材任使。又虑一路、一州官吏众多，
长吏觉察不尽，请令监司专按察守倅、路都监以上，守倅按察在州兵曹职官以上，
及诸县令、丞，所举失实者，取旨窜责；失按察者，递降差遣一资。馀所部守、监
司、守倅皆得举按，但不坐失察之罪。”从之。
</p><p>
壬申，金贺生辰使资德大夫、秘书少监王可道，副使定远大将军、太子左监门
兼尚厩局副使王蔚入见。
</p><p>
六月，甲申朔，同知枢密院事王纶为大金奉表称谢使，保信军承宣使、知閤门
事曹勋副之。
</p><p>
丁亥，捧日天武四厢都指挥使、武信军承宣使李横为两浙东路马步军副都统总
管，绍兴府驻答刂。
</p><p>
己丑，秘阁修撰、提举江州太平兴国宫张九成卒，年六十八。诏复敷文阁待制，
致仕。
</p><p>
癸巳，宁国军节度使、殿前司选锋军统制李显忠，升本司选锋军都统制。
</p><p>
戊戌，名乌江县楚霸王项籍庙曰英惠。
</p><p>
参知政事陈康伯，兼权枢密院事。
</p><p>
辛丑，左朝奉大夫李光守本官，致仕。光既许任便居住，行至江州而卒，年八
十二。
</p><p>
乙巳，侍御史硃倬，殿中侍御史任古，劾尚书左仆射沈该：“天资疏庸，人品
凡下。自居政地，首尾数年，曾无建明以裨国论。渎货无厌，请托公行，纵令子弟
凌轹州县。起造第宅，扰害公私，贪鄙之迹，不可毛举，上孤陛下之恩，下失四海
之望。请赐罢黜，别置宪典。”丙午，左司谏何溥、右正言都民望亦言：“沈该性
资庸回，志趣猥陋，自为小辟，已无廉声。徒以谄谀秦桧，遂蒙提挈，滥厕禁严。
连帅梓、夔，略无善状，以子弟为商贾，以亲信为爪牙。陛下比因更化，录其一得
之虑，起之谪籍，擢在政途，俾得自新，以图报塞。今冠台席，亦既三年，举措乖
方，积失人望，引所厚善，置在要津，请托公行，几成市道。夫宰相之职，无所不
统，该乃谓军旅钱谷之事，各有司存，凡百文书，谩不加省。陛下近念士人留滞逆
旅，特令速与差注，旬日以来，未闻有不因介绍而得之者，望亟赐罢黜。”帝命溥
等皆退而俟命。该乞罢政，不允。
</p><p>
己酉，特进、尚书左仆射、同中书门下平章事沈该，充观文殿大学士、提举临
安府洞霄宫。庚戌，诏：“沈该依前特进、观文殿大学士，致仕。”该以言者弹击
未已，上疏力辞职名，乃有是命。
</p><p>
闰六月，丙辰，秘阁修撰、新知明州董萃权尚书户部侍郎。
</p><p>
丁卯，宁武军承宣使、侍卫步军司第一将统制官戚方为本司前军都统制。
</p><p>
己巳，故责授向德军节度副使王庶，追复资政殿学士，故责授秘书少监黄潜厚，
追复左通议大夫，官子孙有差。
</p><p>
丁丑，潭州观察使、枢密副都承旨吴拱为利州西路驻答刂御前中军都统制、充
阶成西和凤州路兵马都钤辖，兼知成州。拱乞依例升充副都总管，从之。拱，玠之
子也。
</p><p>
金方建宫室于南京，又营中都，与四方所造军器材木，皆赋于民。箭翎一尺至
千钱，村落间往往椎牛以供筋革，以至鸟、鹊、狗、彘，无不被害，境内騷然。
</p><p>
金主侍太后于宫中，外极恭顺，太后坐起，自扶掖之，常从舆辇徒行；太后所
御物，或自执之。见者以为至孝，太后亦以为诚然。及谋南伐，太后谏止之，金主
不悦，每谒太后还，必忿怒。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86687.html' class='pagedaohang'>【上一篇】<i>:卷第一百三十三 【宋纪一百三十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86685.html' class='pagedaohang'>【下一篇】<i>：卷第一百三十一 【宋纪一百三十一】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>