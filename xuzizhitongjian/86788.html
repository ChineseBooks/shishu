<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第三十 【宋纪三十】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第三十 【宋纪三十】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86789.html' class='pagedaohang'>【上一篇】<i>:卷第三十一 【宋纪三十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86787.html' class='pagedaohang'>【下一篇】<i>：卷第二十九 【宋纪二十九】</i></a></span>
</ul>
<div class="articleContent" id="articleContent"> <p>
起玄黓困敦正月，尽昭陽赤奋若六月，凡一年有奇。


</p><p>
○真宗膺符稽古神功让德文明武定章圣元孝皇帝大中祥符五年（辽开泰元年）
</p><p>
春，正月，癸酉，命晁迥、刘综、李维、孙奭同知贡举，帝作诗勖以抡材之意。
始遣内臣二员承受奏报。
</p><p>
乙亥，兵部尚书致仕宋白卒，赠左仆射。有司议谥文宪，内出密奏，言白素无
检操，不当获此谥，遂改为文安。
</p><p>
赐处州进士周启明粟帛，转运使陈尧佐表其行义故也。
</p><p>
戊寅，雨木冰。
</p><p>
壬午，河决棣州。
</p><p>
癸未，女真部长贡于辽，乞授爵秩。
</p><p>
乙酉，并州上刍粟数可给四五年，帝曰：“河东仍岁丰穰，储偫尤广。自今诸
路稔岁，宜以时积谷，为凶年之备。”
</p><p>
戊子，辽主猎于迈合噜林。
</p><p>
庚寅，辽主祠木叶山。
</p><p>
戊戌，著作佐郎聊城李垂上《导河形势书》三篇并图，其略曰：“臣请自汲郡
东推禹故道，挟御河，减其水势，出大伾、上陽、太行三山之间，复西河故渎，北
注大名西、馆陶南，东北合赤河而至于海。因于魏县北析一渠，正北稍西，经衡漳
出邢、洺，如《夏书》，过洚水，稍东注易水，合百济，会朝河而入于海。大伾而
下，黄、御混流，薄山障堤，势不能远，如是，则载之高地而北行，百姓获利，而
契丹不能南侵矣。《禹贡》所谓夹右碣石入于海。孔安国曰：“河逆上此州界。其
始作自大伾西八十里，曹公所开运渠，东五十里，引河水，正北稍东十里，破伯禹
古堤，经牧马陂，从禹故道。又东三十里，转大伾西、通利军北，挟白沟，复西大
河北径清丰、大名，西历洹水、魏县，东暨馆陶，南入屯氏故渎，合赤河而北至于
海。既而自大伾西新发故渎西岸，析一渠，正北稍西五里，广深与汴等，合御河道，
通大伾北，即坚壤，析一渠，东西二十里，广深与汴等，复东合大河，两渠分流，
则西三分水犹得注澶渊旧渠矣。大都河水从西北大河故渎，东北合赤河而达于海。
然后于魏县北发御河，河西岸析一渠，正北稍西六十里，广深与御河等，合衡漳水。
又，冀州北界，深州西南三十里，决衡漳西岸，限水为门，西北注滹沱，潦则塞之
使东渐渤海，旱则决之使西灌屯田，此中国御边之利也。
</p><p>
“两汉以下，言水利者屡欲求九河故道而疏之。今考图志，九河并在平原而北，
且河坏澶、滑，未至平原而上已决矣，则九河奚利哉！汉武舍大伾之故道，发顿丘
之暴冲，则滥兗泛济，接闻于世。夫平原而北，地势浚下，泄水甚易，故沧、德之
间，旧障皆完。滑台而北，地形高平，入海稍难，故齐、棣之间，游波互出。若放
河北下，则其利甚详。惜哉河朔平田膏腴千里，而纵容敌骑劫掠其间，是授胜地于
契丹，借敌兵为虎翼。汉贾谊、晁错不及此议者，以河水未东故也；唐戴胄、马周
不及此议者，以守在幽北故也。今大河尽东，全燕陷北，则御边之计，莫大于河。
不然，则赵、魏百城，富庶万亿，适足以诲盗而招寇矣。”
</p><p>
诏任中正、陈彭年、王曾详定。中正等上言：“详垂所述，颇为周悉。所言起
滑台而下，派之为六，则沿流就下，湍急难制，恐水势聚而为一，不能各依所导。
设或必成六派，则是更增六处河口，悠久难于堤防。亦虑入滹沱、漳河，渐至二水
淤塞，益为民患。又筑堤七百里，役夫二十一万七千，工至四十日，侵占民田，颇
为烦费。其书并图，虽兴行匪易，而博洽可奖，望送史馆。”从之。
</p><p>
二月，壬子，辽主驻瑞鹿原。
</p><p>
癸丑，帝谓宰臣曰：“闻贡院试诸科举人，皆解衣阅视，虑其挟藏书册。颇失
取士之体，宜令止之。”先是直史馆刘锴，请挟书并同保人殿一举。是岁，诸科以
挟书扶出者十八人，并同保九十三人，而十二人当奏名，有司以闻。帝特令赴殿试，
乃诏礼部别加裁定，罢同保殿举之制。
</p><p>
壬戌，令礼部贡院录诸州发解试题进内，帝将亲试贡士，虑其重复故也。自是
为例。
</p><p>
甲子，以侍御史宣城赵稹为兵部员外郎、益州路转运使。帝谕稹曰：“蜀去朝
廷远，民间事有可更置者，悉条上之。”稹至部，事无大小，悉心究访，至一日章
数上。蒲江县捕劫盗不得，而官司反系平民数十人，楚掠诬服，又合其辞若无疑者。
稹适行部，意其有冤，乃驰入县狱，因尽得其冤状，释出之。
</p><p>
己丑，帝亲试礼部合格贡举人，始摹印诗赋论题以赐，官给纸起草。赐进士建
安徐奭等及第、出身有差。
</p><p>
三月，乙亥，辽主如苇泺。
</p><p>
丁丑，辽封皇女八人为郡主。
</p><p>
乙酉，辽主诏卜日行拜山大射柳之礼，命北宰相、驸马兰陵郡王萧宁、枢密使
邢抱质督有司具仪物。
</p><p>
丁亥，辽皇弟楚王隆祐徙封齐王，留守东京。
</p><p>
夏，四月，庚子，高丽王询遣蔡忠顺奉表于辽，请称臣如旧。辽主命询亲朝。
</p><p>
壬寅，李德明进良马于辽。
</p><p>
戊申，命资政殿大学士、刑部尚书向敏中守本官、平章事。敏中再掌留任，厚
重镇静，人情帖然，帝嘉之，故复相。
</p><p>
三司请民有贩茶违法者，许家人告论。帝曰：“此犯教义，非朝廷所当言也。”
不许。
</p><p>
王嗣宗知镇州，与枢密直学士、给事中边肃为代。二人素不相能，肃尝以公钱
贸易规利，又遣部吏强市民物，嗣宗以闻，有可请逮系，帝曰：“肃在近职，朕不
欲使之属吏，又念其顷守邢州有固御之劳。”乃命刘综、任中正以嗣宗奏示之，肃
尽引伏。乙丑，坐夺三任，授岳州团练副使，不署州事。嗣宗尝自言徙种放、掘邠
狐及案肃为去三害。
</p><p>
先是肃知邢州，澶州之役，帝密诏肃：“若州不可守，听便南保它城。”肃匿
诏不发，督丁壮乘城而辟诸门，悉所部兵阵以待之。骑傅城下，肃与战，小胜，辽
师引去。
</p><p>
五月，戊辰朔，诏礼部权停今年贡举。
</p><p>
辽主还上京，命裴元感、邢祥知礼部贡举，放进士十九人及第。
</p><p>
辽以驸马萧绍宗为郑州防御使。
</p><p>
帝以江、淮、两浙路稍旱即水田不登，乃遣使就福建取占城稻三万斛分给三路，
令择民田之高仰者莳之，盖旱稻也。仍出种法付转运使，揭榜谕民。其后又取种于
玉宸殿。
</p><p>
乙亥，辽以邢抱质为大同军节度使。
</p><p>
戊寅，以修仪刘氏为德妃。
</p><p>
知袁州何蒙上言：“本州二税，请以金折纳。”帝曰：“若是，则尽废耕农矣。”
不许。
</p><p>
六月，壬子，丁谓言：“天书阁望柱直起气千馀条，青紫黄白相间，又吐白光
若银丝，上有轻白云覆之，俄变五色。”帝作瑞应诗赐近臣和。
</p><p>
诸州言岁丰谷贱，咸请博籴，帝虑伤农，即诏三司使丁谓规画以闻。谓言莫若
和市，而诸州积镪数少，癸丑，出内藏库钱百万贯付三司以佐用度。
</p><p>
修国史院言：“所修《礼志》，旧日历止存事端，并令礼院取索国初以来礼文
损益沿革制作之事及论议评定文字，或虑尚有遗落，致国家大典有所不备。龙图阁
待制孙奭见判礼院，深于经术，礼乐精博，望专委检讨供报。”从之。
</p><p>
钱唐林逋，少孤力学，性恬淡好古，不趋荣利。初放游江湖间，久之，结庐西
湖之孤山，二十年足不及城市。转运使陈尧佐以闻，庚申，诏赐粟帛，长吏岁时劳
问。
</p><p>
壬戌，令枢密院修《时政记》，月送史馆。先是枢密院月录附史事送中书，编
于《时政记》。及是王钦若、陈尧叟等请别撰，从之。《枢密院时政记》始此。
</p><p>
是月，辽主驻上京。
</p><p>
秋，七月，戊辰，新作保康门于硃雀门东，徙汴河广济桥于大相国寺前，榜曰
延安，又作桥跨惠民河，榜曰安国。时将建观以奉五岳，故辟此门。寻命丁谓等就
奉节、致远三营地及填乾地之西偏兴筑，内侍邓守恩董其役。
</p><p>
龙图阁待制张知白上言：“唐李峤尝云：‘安人之方，须择郡守。窃见朝廷重
内官，轻外任，每除牧伯，皆避命致诉。比遣外任，多是贬累之人，风俗不澄，实
由于此。望于台阁妙选贤良，分典大州，臣请辍近侍率先具寮。’凤阁侍郎韦嗣立
因而请行，遂令以本官出领州郡。伏见江、浙大郡，方切择人，苟有阙员，俾之承
乏，臣虽不肖，愿继前修。”帝以知白累更外任，方在要职，不许。辛未，命知白
同纠察在京刑狱。
</p><p>
壬申，上封者言：“诸州军司法参军多不得其人，致刑法差枉，望令吏部铨司
谨择明法出身者授之。”帝以示辅臣，王旦言：“明法虽习律文，亦须有才识。顷
法官阙，多取属县簿、尉习刑名者代之，今请令铨司参酌施行。”从之。
</p><p>
癸未，庆成军大宁宫庙成，总六百四十六区。
</p><p>
辽进士康文昭等，坐论知贡举裴元感、邢祥取士私曲，秘书省正字李万，以上
书词涉怨讪，皆仗而遣之。
</p><p>
辽自萧托云请设准布节度使，部民苦节度使之暴，相率谋乱。是月，舍哩太师
阿勒岱因众怨杀节度使巴安，屠其家以叛。托云讨之，阿勒岱奔乌噜多城，古所谓
龙庭单于城也。准布诸部执阿勒岱以献。已而诸部悉叛，围托云于哈屯城，势甚张；
托云使诸军齐射却之，屯于乌噜多城。
</p><p>
八月，丙申朔，日有食之。
</p><p>
丁酉，诏学士院，青祠、斋祝祭文止称皇帝，无列尊号。
</p><p>
戊戌，左仆射张齐贤以司空致仕，还洛陽，入辞，方拜而仆。帝遽止之，许二
子扶掖升殿，命益坐茵为三以优之。
</p><p>
知升州张讠永，头疡甚，饮食则楚痛增剧，御不急峻，宾寮少不如意者动加诟
詈，人颇少之。讠永累求分务西洛，壬寅，命工部侍郎薛映代之。讠永既还，不能
朝谒，即命知陈州。映至升州，言官有牛赋，民出租，牛死租不得蠲。帝览，瞿然
曰：“此岂朝廷所知邪！”遂诏诸州条上，悉蠲之。
</p><p>
初议铸玉清昭应宫正殿圣像，令江淮发运使李溥访巧匠，得杭州民张文昱等，
就建安军西北小山置冶，溥领视之。丙午，溥奏道场有神雀、异光、庆云之瑞，诏
修宫使丁谓驰往醮谢。溥与谓相为表里，多载奇木怪石，括东南巧匠以附会帝意。
谓复言溥监铸圣像，蔬食者周岁，诏奖之。
</p><p>
帝作《祥瑞论》、《勤政论》、《俗吏辨》，赐辅臣人一本，因曰：“如闻中
外有议朝廷崇祥瑞、亲细务者，著此晓之。”辅臣请示百官，立石国学。帝多行矫
诬之事，心不自安，故有是论。
</p><p>
丙辰，知制诰王曾判大理寺。判寺旧用郎官，帝欲重其任，故特命曾。对便殿，
谕之曰：“天下之命系于狱，今以屈卿。”曾顿首谢。仍赐钱三十万。因请辟奏寮
属。遂著为令。
</p><p>
己未，高丽王询遣刑部侍郎田供之奉表于辽，称病不能朝。辽主怒，命取兴化、
通州、龙州、铁州、郭州、龟州六城。
</p><p>
甲子，上封者言：“伏睹文武以郊禋，诞节补任子弟官者，多年在幼稚，坐食
廪粮。有穷经潦倒之士，下官沉滞之人，常增浩叹。望行条约。”帝令辅臣议其事，
特限年立制，议寻不行。
</p><p>
是月，辽皇弟齐国王隆祐卒，辍朝五日，赠守太师，谥仁孝。
</p><p>
九月，戊子，以吏部尚书、知枢密院事王钦若，户部尚书、知枢密院事陈尧叟，
并依前官加检校太傅、同平章事，充枢密院使，佥署枢密院事马知节为副使。儒臣
入枢密兼使相，自钦若、尧叟始。
</p><p>
参知政事赵安仁罢为兵部尚书。安仁畏谨精审，特留意刑名，内外书诏要切者，
必归安仁裁损之。先是帝议立皇后，安仁谓刘德妃家世寒微，不如沈才入出于相门。
帝虽不乐，然察其守正，不罪也。它日，与王钦若从容论大臣谁为长者，钦若欲排
安仁，乃誉之曰：“无若赵安仁。”帝曰：“何以言之？”钦若曰：“安仁昔为故
相沈义伦所知，至今不忘旧德，常欲报之。”帝默然，始有意斥安仁矣。尝谕王旦
曰：“闻安仁在中书不亲事，奏对亦未尝有一言，可罢之。”旦对曰：“安仁颇知
大体，居常进拟，皆同列议定，方敢取旨。臣每见临时变易于上前者，皆迎合陛下
意。安仁无异议，是有执守。”帝曰：“能如是邪？卿可谕之，使更宣力。”旦退，
以语安仁。安仁曰：“上误拔擢至此，以不才斥去宜矣。使与众人骋辨取容，安仁
不为也。”及罢政事，仍命同使史。安仁虽贵显，简俭若平素，尤嗜读书，所得禄
赐，多置典籍，手自雠校，近朝沿革，衣冠人物，悉能记之。
</p><p>
以三司使丁谓为户部侍郎、参知政事，仍领修玉清昭应宫使。
</p><p>
初，翰林学士李宗谔与王旦善，旦欲引宗谔参知政事，尝以告王钦若，钦若唯
唯。宗谔家贫，禄廪不足以给婚嫁，旦前后资借甚多，钦若知之。故事，参知政事
谢日，所赐物几三千缗。钦若因密奏：“宗谔负王旦私钱，旦欲引宗谔参知政事，
得赐物以偿己债，非择贤也。”明日，旦果以宗谔名闻。帝变色，不许。及赵安仁
罢，谓时奉诏谒亳州太清宫犹未还，即命谓代之，盖钦若所荐云。
</p><p>
钦若与刘承珪、陈彭年、林特及谓等交通，踪迹诡异，时论谓之五鬼。
</p><p>
己丑，以盐铁副使、右谏议大夫林特权三司使。
</p><p>
壬辰，殿前司言：“诸军诉本军校长敛钱饰营舍、什物，数少者望令鼓司勿受。”
帝曰：“军民诉事琐细者，朕常寝而不行。若明谕有司，则下情壅塞矣。”不许。
</p><p>
癸巳，翰林学士杨亿以疾赐告。亿刚介寡合，在书局唯与李维、路振、刁衎、
陈越、刘筠辈善。当时文士咸赖其品题，或被贬议者，退多怨诽。王钦若骤贵，亿
素薄其为人，钦若衔之，陈彭年方以文史售进，忌亿名出己右，相与毁訾于帝。帝
素重亿，亿求解近职，优诏不许。
</p><p>
淮南、北岁薄稔，振恤倍至，而言事者以为流亡无算；及丁谓使建安军，因令
校其实数。冬，十月，戊申，谓言：“转运使司具析大中祥符三年四月十五州、军
逃民，数多者及百户，馀止三十户，继有复业者。”时王随为转运使，戒所部出库
钱贷民市粮种，岁终，约输绢以偿，故流亡者多复业。
</p><p>
并、代州承受公事李宗政言：“火出军南五七里，或掊地尺馀则火山，盖火德
之应，请建祠。”帝曰：“此山有火，因山名军，其来旧矣，宗政妄言耳。”当时
所言祥瑞皆类此，唯宗政为帝所驳。
</p><p>
己酉，以主客郎中、知制诰王曾为辽主生辰使，宫苑使高继勋副之。旧制，出
使必假官，继勋本秩既崇，不复假官。自是为例。
</p><p>
辛亥，辽主如中京。
</p><p>
丁巳，以知制诰陈尧咨权同判吏部流内铨。旧制，选人皆用奏举乃得京官，而
士有孤寒不为人知者，尧咨特为陈其状而擢之。
</p><p>
自天书议起，四方贡谀者日多，帝好之弥笃。戊午，九天司命上卿保生天尊降
于延恩殿。先是八日，帝自言梦见景德中所睹神人传玉皇之命云：“先令汝祖赵某
授汝天书，将再见妆，如唐朝恭奉玄元皇帝。”翼日，复梦神人传天尊言：“吾坐
西，当斜设六位。”即于延恩殿设道场。是日，五鼓一筹，先闻异香，少顷，黄光
自东南至，掩蔽灯烛。俄见灵仙仪卫天尊至，帝再拜于阶下。俄有黄雾起，须臾雾
散，天尊与六人皆就坐，侍从在东阶。帝升西阶，再拜。又欲拜六人，天尊令揖不
拜，命设榻，召帝坐，饮碧玉汤，甘白如乳。天尊曰：“吾人皇九人中之一人也，
是赵之始祖，再降，乃轩辕皇帝。凡世所知少典之子，非也。母感电梦天人，生于
寿丘。后唐时七月一日下降，总治下方，主赵氏之族，今已百年。皇帝善为抚育苍
生，无怠前志！”即离坐乘云而去。及曙，召辅臣至殿，指示临降之所，又召修玉
清昭应宫副使李宗谔、刘承珪、都监蓝继宗同观。
</p><p>
己未，札示中外，大赦天下，常赦所不原者咸除之。两京来年夏税放十之二，
诸路十之一。赐致仕官全俸一年，幕职、州县官先经省者权增五百员，任满即停。
</p><p>
命丁谓、李宗谔、陈彭年与太常礼院检讨官详定崇奉天尊仪制以闻。
</p><p>
庚申，群臣诣崇政殿称贺，因赐酒五行而罢。宴宗室诸亲于万岁殿。
</p><p>
辛西，帝以《崇儒术论》、《为君难为臣不易论》示王旦等，旦等请刻石国子
监。
</p><p>
诏以天尊降临，分命辅臣告天地、宗庙、社稷。
</p><p>
闰月，丁卯，命王旦为躬谢太庙大礼使，向敏中为礼仪使，王钦若为仪仗使，
陈尧叟为卤簿使，马知节为桥道顿递使。鸾驾仪仗旧用二千人，有司请增为七千人，
从之。
</p><p>
己巳，上天尊号曰圣祖上灵高道九天司命保生天尊大帝。有司请以玉清昭应宫
玉皇后殿为圣祖正殿，东位司命殿为治事之所。
</p><p>
辛未，躬谢太庙六室。诏：“圣祖名上曰玄，下曰朗，不得斥犯。以七月一日
为先天节，十月二十四日为降圣节，并休假五日；两京诸州，前七日建道场设醮，
假内禁屠、辍刑，听士民宴乐，京城张灯一夕。”改延恩殿为真游殿，重加修饰。
</p><p>
癸酉，诏：“天下州、府、军、监，天庆观并增置圣祖殿。”
</p><p>
乙亥，诏上圣母懿号元天大圣后。
</p><p>
初，宰臣以太祖谥号有与圣祖名同者，将议易之。帝曰：“真祖临降。皇家大
庆也，六室并当增谥。”乃诏太庙六室各奉上尊谥二字。
</p><p>
有司言圣祖母未有宫殿，望遣官于兗州曲阜县寿丘奏告，从之。
</p><p>
丙子，群臣上尊号曰崇文广武感天尊道应真佑德上圣钦明仁孝，不允；表三上，
从之。诏俟尊册圣祖毕受册。
</p><p>
丁丑，谒谢启圣院太宗神御殿。礼毕，诏于龙图阁取太平兴国中舒州所获讠志
公石以示辅臣，加谥讠志公曰真觉，遣知制诰陈尧咨诣蒋山致祭；后又加谥曰道林
真觉，令公私无得斥讠志公名。
</p><p>
戊寅，改兗州曲阜县为仙源县，建景灵宫、太极观于寿丘，以奉圣祖及圣祖母。
</p><p>
有司言：“唐太清宫乐章皆明皇所作，今崇奉玉皇、圣祖及祖宗配位乐章，请
帝自为之。”戊子，内出乐章十六曲以示辅臣，文舞曰《发祥流庆》，武舞曰《降
真观德》。
</p><p>
十一月，甲午朔，辽群臣上辽主尊号曰弘文宣武尊道至德崇仁广孝聪睿昭圣神
赞天辅皇帝，大赦，改元开泰，改幽都府为析津府，蓟北县为析津县，幽都县为宛
平县，覃恩中外。
</p><p>
癸卯，辽以前辽州录事张庭美六世同居，仪坤州刘兴允四世同居，各给复三年。
</p><p>
甲辰，辽西北招讨使萧托云奏准布沿边诸部皆叛，西北路招讨都监萧孝穆进军
哈屯城，准布结五群牧长扎拉阿都等，谋中外相应，孝穆悉诛之，乃严备御以待，
馀党皆溃。
</p><p>
己酉，诏：“黄帝故事，自今凡降书诏，非圣母文字外，不得引用。”时学士
院撰承天节教坊宴辞，中有“大电绕枢”之语，帝命宰相谕旨易之，因降是诏。
</p><p>
壬子，改朗州为鼎州。
</p><p>
是月，初置玉清昭应宫使，令宰臣王旦为之。
</p><p>
十二月，丙寅，辽奉迁南京诸帝石像于中京观德殿，景宗及宣献皇后于上京五
鸾殿。
</p><p>
先是诏丁谓等于京城择地建宫以奉圣祖，谓等奏：“司天少监王熙元言：按
《天文志》，太微宫南有天庙星，乃帝王祖庙也，宜就大内之丙地。”乃得锡庆院
吉地，即令谓等与内侍邓守恩修建。戊辰，诏上新宫名曰景灵。
</p><p>
有司请改玄武、玄冥、玄弋、玄枵并为“真”字，诏可。
</p><p>
壬申，改谥玄圣文宣王为至圣文宣王。
</p><p>
辽赈奉圣州饥。
</p><p>
己卯，知天雄军寇准奏狱空，诏奖之。
</p><p>
庚辰，辽赐皇弟秦晋国王隆庆铁券。
</p><p>
癸未，刘晨言殿中高可坦、中京留守推官李可举治狱明允，辽主超迁之。
</p><p>
甲申，辽诏：“诸道水灾，民有质男女者，自明年正月始，日计佣钱十文，价
折佣尽，退还其家。”
</p><p>
归州言其居民本新罗所迁，未习文字，请设学；从之。
</p><p>
丁亥，立德妃刘氏为皇后。后性警悟，晓书史，闻朝廷事，能记其本末；帝每
巡幸，必以从。衣不纤靡，与诸宫人无少异。庄穆既崩，中宫虚位，帝即欲立之，
后固辞。良久，将降诏，宰相王旦忽以病在告，后疑旦有它议，复固辞。于是中书
门下请早正母仪，后卒得立。凡处置宫闱事，多外援故实，无不适当者。帝朝退，
阅天下封奏，多至中夜，后皆预闻之。
</p><p>
己丑，辽命诸镇建宣敕楼。

</p><p>
○真宗膺符稽古神功让德文明武定章圣元孝皇帝大中祥符六年（辽开泰二年。
癸丑，一零一三年）
</p><p>
春，正月，癸巳朔，司天言五星一色。
</p><p>
辽以大册礼成，邢抱质加开府仪同三司、守司空兼侍中，王继忠为中京留守、
检校太师，户部侍郎刘泾加工部尚书，驸马萧绍宗加检校太师，耶律康温加政事令，
封幽王，以裴元感为翰林承旨，邢祥为给事中，吕用中翰林学士，吕德推枢密直学
士。
</p><p>
先是辽主猎云中，故事，车驾经行，长吏当有所献，云中节度使进曰：“臣境
无它产，惟幕僚张俭，一代之宝，愿以为献。”辽主尝梦四人侍侧，赐食，人二口，
至是闻俭名，始悟，召见，容止朴野，访及世务，占奏三十馀事，由此顾遇特异，
以为政事舍人。
</p><p>
庚子，诏：“自今凡更定事宜，并令中书、枢密院参详施行。”
</p><p>
丁未，辽主如瑞鹿原。北院枢密使耶律华格加政事令，封豳王。
</p><p>
戊申，诏：“内臣将命于外，干预州县公事，及所在官吏不即以闻，并置于罪。
凡内臣出使，皆责知委状，敢妄奏它事者，当伏军令。”祖宗旧制也。
</p><p>
甲寅，帝谓宰臣曰：“群臣出任，受命后多以南北非便为诉。”向敏中曰：
“国家任人，岂容自便！当须厘革。”帝曰：“若所任非所便，则其心不安；心既
不安，则何以久于其事？”王旦曰：“俛从人欲，实由圣慈。”
</p><p>
丁巳，以监察御史钱塘唐肃为梓州路提点刑狱。肃持法公正，狱无冤滥，故有
是擢。
</p><p>
己未，辽主录囚。
</p><p>
乌库迪里部叛，右皮室详衮延寿率兵讨之。
</p><p>
庚申，置淑仪、淑容、顺仪、顺容、婉仪、婉容，并从一品，在昭仪上。又置
司宫令，正四品，在尚宫上。著于令。以婕妤杨氏为婉仪。
</p><p>
辛酉，诏宗正寺以皇属籍为皇宋玉牒。
</p><p>
荣王元俨尝侍宴，颇多言。又尝请石保吉伶人新隶教坊者作戏，及赴北园御筵，
有伶人少不中意，元俨遽叱之，将加捶挞，宫寮皆莫敢谏，既而对帝，复请此伶人
作戏。帝不悦，它日，以语王旦等。旦曰：“今当召记室崔昈，谕以亲王喜怒过当，
必须规正。”向敏中曰：“陛下友爱亲贤，小或不当，必以礼约之，诚渐摩之深旨。”
旦曰：“闻王罕与宾属相见。”帝曰：“朕在东宫，尝与宫僚款接，杨砺、邢昺日
夕讲诵，今当儆戒之也。”
</p><p>
二月，戊辰，上御乾元楼观酺，凡五日。
</p><p>
乙亥，泰州言海陵草中生圣米，可济饥。
</p><p>
壬午，辽以北院枢密副使高正案视诸道狱。
</p><p>
准布诸部之叛也，萧托云仅能屯军自守，北院枢密使耶律华格引兵救之，托云
遣人诱诸部皆降。辽主以托云始虽失计，后得人心，释其罪，仍命领诸部。托云请
益军，辽主诏让之曰：“叛者既服，兵安用益！前日之役，死伤甚众，若从汝谋，
边患何时而息！”遂不发兵。三月，壬辰朔，华格以西北路略平，留兵戍镇州，赴
行在。
</p><p>
河北转运使、右谏议大夫卢琬被疾。琬勤于吏职，所至以干集闻，诏遣中使挟
太医往视。及卒，帝甚悼之。时琬母八十馀，无恙，有诏，琬子太常博士士宗，特
追出命知怀州；次子祕书丞士伦为太常博士，赋禄终丧。
</p><p>
己亥，閤门奏后苑赏花曲宴，群臣有礼容懈惰者，帝曰：“饮之酒而责其尽礼，
亦人所难也。宜用降诏戒谕之。”
</p><p>
诏京城徼巡宜参用马步军士。时巡卒二人，因寒食假质军装赌博，既不胜，遂
谋以五鼓未尽伺击陌上行人，弃尸河流，取衣物贸易以赎所质。帝曰：“太宗朝，
巡警兼用马步卒，盖营校不同，可以互相觉举。”遂复其制。
</p><p>
权知开封府刘综言：“贵要有交结富民，为之请求，或假托亲属，奏授爵秩，
缘此谒见官司，烦紊公政，请加抑止。”庚戌，下诏风厉，各令自新，继今复然者，
重置其罪。
</p><p>
诏：“富民得试衔官者，不得与州县官属、使臣接见；如曾应举及衣冠之族，
不在此限。”
</p><p>
甲寅，江南路提点银铜铅锡胡则，言信州铅山县开放坑港，兵卒死伤甚众，诏
遣使劾转运司规画乖当及提点刑狱司不即闻奏之罪，其役徒休息之。
</p><p>
铸钱监得吏所匿铜数万斤，吏惧且死，则曰：“马伏波哀重囚而纵之，吾岂重
货而轻数人之命乎！”籍为羡馀，释弗诛。
</p><p>
己卯，建安军铸玉皇、圣祖、太祖、太宗尊像成，以丁谓为迎奉使，李宗谔副
之。
</p><p>
夏，四月，庚辰，以枢密直学士李士衡为河北转运使。帝尝谓近臣曰：“议者
言士衡用河北钱五十万贯助东封，致令管内阙乏。”丁谓曰：“士衡贡东封见钱止
十馀方，即薪刍总计五十万耳。”帝曰：“官吏艰于经画，辄以此为辞，当复任士
衡，责其集事，以塞众多之口。”故有是命。其后积粟塞下至巨万斛。
</p><p>
壬午，太白昼见。
</p><p>
五月，辛卯朔，辽主复命北院枢密使耶律华格西讨。华格方自准布还，辽主将
罢兵，都监耶律世良上书曰：“华格以为无事而还，不思师老粮乏，敌人已去，焉
能久守？若益兵，可克也。”辽主以为然，故有是命。
</p><p>
辛丑，国子监新修御书阁，有赤光上烛，长丈许，直史馆高绅等以闻。
</p><p>
甲辰，圣像至，帝斋于长春殿，百官宿斋于朝堂。乙巳，帝衮冕朝拜，群臣朝
服，陈玉币、册文酌献，具大驾卤簿，迎至玉清昭应宫，择日各升本殿。丙午，群
臣称贺。升建安军为真州，镕范圣像之地特建为仪真观。
</p><p>
己未，翰林学士、右谏议大夫、知制诰李宗谔卒。帝甚悼之，谓宰相曰：“国
朝将相家，能以身名自立不坠门阀者，惟李昉、曹彬家耳。”因厚赙之。宗谔风流
儒雅，内行淳至，事继母以孝闻。二兄早卒，奉嫂字孤，闺门之内，儿无常父，赏
延所及，必先群从，及没而己子有未仕者。好贤奖善，荐拔寒素，士论归之。
</p><p>
辽耶律资忠，国留之弟也，博学工词章。国留既为太后所杀，资忠年四十未仕。
辽主知之，召补宿卫，数问以古今治乱，资忠对无隐，擢至中丞，眷遇日隆。时高
丽贡献不时，至六月，辛酉朔，辽主遣资忠使高丽，索取六州旧地，比还，高丽无
归地意，由是为权贵所短。
</p><p>
甲子，监察御史张廓上言：“天下旷土其多，请依唐宇文融所奏，遣官检括土
田。”帝曰：“此事未可遽行。然今天下税赋不均，富者地广租轻，贫者地蹙租重，
由是富者益富，贫者益贫，兹大弊也。”王旦等曰：“田赋不均，诚如圣旨。但改
定之法，亦须驯致。或命近臣专领，委其择人，令自一州一县条约之，则民不扰而
事必集矣。”
</p><p>
翰林学士、户部郎中、知制诰杨亿尝草答辽人书，云“邻壤交欢”，帝自注其
侧，作“朽壤”、“鼠壤”、“粪壤”等字，亿遽改为“邻境”。明日，引唐故事，
学士草制有所改为不称职，亟求罢，帝慰谕之。它日，谓辅臣曰：“杨亿真有气性，
不通商量。”及议册皇后，帝欲得亿草制，使丁谓谕旨，亿难之。谓曰：“勉为此，
不忧不富贵。”亿曰：“如此富贵，亦非所愿也。”乃命它学士草制。
</p><p>
亿虽频忤旨，恩礼不衰。王钦若、陈彭年等深害之，益加谮毁，帝意稍怠。亿
尝入直，忽被召至禁中，赐坐顾问，出文稿数箧以示亿曰：“卿识朕书迹乎？此皆
朕自起草，未尝命臣下代作也。”亿惶恐不知所对，顿首再拜趋出，知谮者之言得
行，即谋退遁。
</p><p>
亿有别墅在陽翟，亿母往视之，会得疾，亿遂留谒告榜子与孔目吏，中夕奔去。
先一日，帝闻亿母病，遣使者以汤药金币赐之，使者及门，则亿既亡去矣。朝论哗
然，以为不可。帝亦谓辅臣王旦曰：“亿侍从官，安得如此自便！”旦曰：“亿本
寒士，先帝赏其词学，置诸馆殿，陛下拔擢至此。责以公议，诚为罪人；赖陛下矜
容，不然，颠踬久矣。然近职不可居外地，今当罢之。”帝终爱其才，逾月，命弗
下。亿体素羸，于是称疾，请解官。辛未，以亿为太常少卿、分司西京，仍许就所
居养疗，俟损日赴任。
</p><p>
中书门下请依宗正寺所奏，降皇后三代父母名氏编入属籍，诏从之。
</p><p>
先天降圣节日，令天下以延寿带、续命缕、保生酒更相赠遗。
</p><p>
以右谏议大夫陈彭年为翰林学士兼龙图阁学士。学士兼职自彭年始也。
</p><p>
甲戌，帝作歌赐彭年，因谓向敏中等曰：“彭年词笔优长，擢居清近，久益谨
密。常令检讨典故，质正文义，每一事必具载经史子集所出，备而后已，自非强记，
何由至此！”敏中曰：“彭年兼有器识。”丁谓曰：“彭年全才也，岂止以文雅雍
容侍从！至如参酌时务，详求物理，皆出人意表。”帝深然之。

</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86789.html' class='pagedaohang'>【上一篇】<i>:卷第三十一 【宋纪三十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86787.html' class='pagedaohang'>【下一篇】<i>：卷第二十九 【宋纪二十九】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>