<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第十一 【宋纪十一】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第十一 【宋纪十一】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86808.html' class='pagedaohang'>【上一篇】<i>:卷第十二 【宋纪十二】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86806.html' class='pagedaohang'>【下一篇】<i>：卷第十 【宋纪十】</i></a></span>
</ul>
<div class="articleContent" id="articleContent"> <p>
起重光大荒落十月，尽昭陽协洽九月，凡二年。


</p><p>
○太宗至仁应运神功圣德睿烈大明广孝皇帝太平兴国六年（辽乾亨三年）
</p><p>
冬，十月，癸酉，群臣奉表加上尊号曰应运统天睿文英武大圣至明广孝，凡三
上，乃许之。
</p><p>
庚辰，诏：“自今下元节，宜如上元，并赐休假三日，著于令。”
</p><p>
甲午，苏州太一宫成。先是方士言，五福太一，天之贵神也，行度所至之国，
民受其福，以数推之，当在吴越分，故令筑宫以祀之。
</p><p>
是月，辽主如蒲瑰坡。
</p><p>
十一月，丁酉，监察御史张白，坐知蔡州日假官钱籴粜弃市。
</p><p>
甲辰，改武德司为皇城司。帝尝遣武德卒潜察远方事，有至汀州者，知州王嗣
宗执而杖之，缚送阙下，因奏曰：“陛下不委任天下贤俊，而猥信此辈为耳目，窃
为陛下不取！”帝大怒，遣使械嗣宗下吏，削秩；会赦，复官。
</p><p>
庚戌，亲飨太庙。辛亥，郊，大赦，御乾元殿受册尊号，内外文武加恩。先是
有秦再思者，上书乞当郊勿赦，且引诸葛亮佐蜀数十年不赦事。帝颇疑之，以问赵
普，普曰：“国家开创以来，具存彝制，三岁一赦，所谓其仁如天，尧、舜之道。
刘备区区一方，用心无足师法。”帝然其对，赦宥之文遂定。
</p><p>
辽以南院枢密使郭袭为武定军节度使，十二月，以辽兴军节度使韩德让为南院
枢密使。
</p><p>
先是诸州罪人皆锢送阙下，道路非理死者，十常六七。张齐贤上言：“罪人至
京，请择清强官虑问，若显负沈屈，则量罚本州官吏，令只遣正身，家属别俟朝旨。”
齐贤又言：“刑狱繁简，乃治道张弛之本。于公陰德，子孙则有兴者，况六合之广，
能使狱无冤人，岂不福流万世！州世胥吏，皆欲多禁系人，或以根穷为名，恣行追
扰，租税逋欠至少，而禁系累日，遂至破家。请自今，外县罪人，令五日一具禁放
数白州，州狱别置籍，长吏检察，三五日一引问疏理，月具奏上刑部阅视。其禁人
多者，命朝官驰往决遣。若事涉冤诬，故为淹滞，则降黜其本州官吏。或终岁狱无
冤滞，则刑部给牒，得替日，较其课旌赏之。”齐贤勤恤民弊，务存宽大，行部，
遇投诉者，或召至传舍榻前与语，多得其情伪，江南人久益思之。

</p><p>
○太宗至仁应运神功圣德睿烈大明广孝皇帝太平兴国七年（辽乾亨四年）
</p><p>
春，正月，甲午朔，不受朝，而群臣诣閤称贺。
</p><p>
己亥，辽主如华林天柱。
</p><p>
壬寅，诏翰林学士承旨李昉等详定士庶车服丧葬制度，付有司颁行，违者论其
罪。
</p><p>
甲寅，以右卫大将军侯赟知灵州。赟既至，按视蕃落，犒以牛酒，戎人悦服，
部内甚治。在朔方凡十年，帝知其久次，而难其代者，赟竟卒于治所。
</p><p>
二月，丙寅，以江州星子县为南康军。
</p><p>
宣徽北院使、判三司王仁赡，掌邦计几十年，恣下吏为奸，怙恩固宠，莫敢发
者。左拾遗、判句院南昌陈恕，以不畏强御自任，入朝具奏。帝诘之，恕词辨蜂起，
仁赡屈伏，帝怒甚，辛未，仁赡罢为右卫大将军。判句院、兵部郎中宋琪，度支判
官、兵部郎中雷德骧，盐铁判官、兵部郎中奚屿，并责本曹员外郎。以给事中侯陟、
右正谏大夫王明同判三句。同判三司自此始。癸酉，改仁赡为唐州防御使，月给俸
钱三十万，以勋旧稍异之也。仁赡怏怏成疾，数日卒。
</p><p>
是月，复徙并州于三交寨，即以潘美为并州都部署。
</p><p>
三月，癸巳朔，日有食之。
</p><p>
乙未，辽主以清明节，与诸王大臣较射宴饮。
</p><p>
金明池水心殿成，帝将泛舟往游。或告秦廷美欲乘间窃发，癸卯，罢廷美开封
尹，授西京留守。
</p><p>
丁未，命正谏大夫李符权知开封府。
</p><p>
壬子，赐秦王廷美西京甲第一区。
</p><p>
夏，四月，甲子，以左正谏大夫、枢密直学士窦偁、中书舍人郭贽，并守本官、
参知政事。帝谓偁曰：“汝自揣何以至此？”偁曰：“陛下念籓邸之旧臣，出于际
会。”帝曰：“非也，乃汝尝面折贾琬，赏卿之直尔。”
</p><p>
以如京使柴禹锡为宣徽北院使，兼枢密副使，翰林副使洛陽杨守一为东上閤门
使，充枢密都承旨。守一，即守素也，与禹锡同告秦王廷美陰谋，故赏之。枢密承
旨加“都”守自守一始。
</p><p>
乙丑，左卫将军、枢密承旨陈从信及禁军列校范廷召等贬责有差，皆坐交通秦
王廷美及受其私贿故也。廷召，枣强人。
</p><p>
丙寅，以兵部员外郎宋琪通判开封府。京府通判自琪始。
</p><p>
赵普既复相，卢多逊益不自安，普屡讽多逊引退，多逊贪固权位，不能决。会
普廉得多逊与秦王廷美交通事，遂以闻。帝怒，戊辰，责授多逊兵部尚书，下御史
狱，捕系中书堂吏赵白、秦府孔目官阎密、小吏王继勋、樊德明、赵怀禄、阎怀忠
等，命翰林学士承旨李昉、学士扈蒙、卫尉卿崔仁冀、膳部郎中兼御史知杂事滕中
正杂治之，多逊及赵白等皆伏罪。丙子，诏文武常参官集议朝堂，太子太师王溥等
七十四人，奏多逊及廷美顾望咒诅，大逆不道，宜行诛灭，以正刑章，赵白等请处
斩。丁丑，诏削夺多逊官爵，流崖州，并徙其家，期周以上亲悉配远裔。廷美勒归
私第，复其子德恭、德隆名皇姪，女韩氏妇落皇女云陽公主之号。斩赵白、阎密等
于都门之外，籍其家。多逊赴贬所，食于道旁，逆旅有妪，颇能言京邑旧事，多逊
因与语，妪固不知为多逊也。多逊曰：“妪何自来，乃居此？”妪嚬蹙曰：“我本
中原士大夫家，有子任某官，卢某作相，令枉道为某事。吾子不能从其意，卢衔之，
中以危法，尽室窜南荒，未周岁，骨肉相继沦没，惟老身流落山谷。今侨寄道旁，
非无意也。彼卢相者，蠹贤怙势，恣行不法，终当南窜，幸未死间，或可见之耳。”
多逊默然，趣驾去。
</p><p>
己卯，诏秦王廷美男女并发遣往西京，就廷美安泊。
</p><p>
命客省使翟守素权知河南府。属岁旱艰食，民多为盗，帝忧之，守素既至，渐
以宁息。
</p><p>
庚辰，左仆射、平章事沈伦，罢为工部尚书。帝以多逊包藏逆节，伦与同列，
不能觉知，故有是责，伦清介谨厚，每车驾出，多令居守。在相位日，值岁饥，乡
人贷粟千斛，尽焚其券。然当国十年，无所建明，搢绅少之。
</p><p>
是月，辽主自将南侵，战于满城，败绩，守太尉希达里中流矢死。统军使耶律
善布为伏兵所围，枢密使色珍救之，获免。辽主以善布失备，杖之。五月，辽主还
师。
</p><p>
甲戌，宰相赵普等，以帝亲决庶狱，察见微隐，相率称贺。帝尝谓赵普曰：
“朕每读书，见古帝王多自尊大，深拱严凝，谁敢犯颜言事！若不降情接纳，乃是
自蔽聪明。或任喜怒为刑赏，岂能得天下之心哉！”
</p><p>
辛丑，崔彦进败辽兵于唐兴。
</p><p>
己酉，夏州留后李继捧来朝，献其银、夏、绥、宥四州。夏自李思恭以来，未
偿亲朝中国，继捧至，帝甚喜之。
</p><p>
辛亥，三交行营言潘美败辽兵于雁门，追破其垒三十六。未几，府州折御卿破
辽兵于新泽寨，获其将校百馀人。于是辽三道之师俱败。
</p><p>
癸丑，诏诸州长吏：“今粟麦将登，宜及时储蓄。其告谕乡民，常岁所入，不
得以食犬彘及多为酒醪。嫁娶丧葬之具，并从简俭，少年无赖辈相聚蒱博饮酒者，
邻里共执送官。”
</p><p>
赵普以秦王廷美谪居西洛非便，教知开封府李符上言：“廷美不悔过，怨望。
乞徙远郡以防它变。”丙辰，降封廷美为涪陵县公，房州安置。
</p><p>
庚申，以崇仪副使阎彦进知房州，监察御史袁廓通判军州事，各赐白金三百两。
</p><p>
诏：“禁投匿名书告人罪，及作妖言诽谤惑众者，严捕之置于法，其书所在焚
之。有告者赏以缗钱。”
</p><p>
诏：“京朝官出使，所给印纸，委本属以实状书，不得增减功过，阿私罔上。
其关涉书考之官，悉署姓名。违者论其罪。”
</p><p>
是月，陕州蝗，太平州雨雹伤稼。
</p><p>
辽主清暑于燕子城。
</p><p>
初，帝以字学讹舛，欲删正之。或荐赵州隆平主簿成都王著，书有家法，乃召
为卫尉寺丞、史馆祗候，今详定篇韵，六月，甲戌，迁著作郎，充翰林侍书。帝听
政之暇，每以观书及笔法为意，尝遣中使王仁睿持御札示著，著曰：“未尽善也。”
帝临学益勤，又以示著，著答如前。仁睿诘其故，著曰：“帝王始学书，或骤称善，
则不复留心矣。”久之，复以示著，著曰；“功至矣，非臣所能及。”其善规益如
此。
</p><p>
乙亥，遣使发李继捧缌麻已上亲赴阙，其族弟继迁奔地斤泽以叛。继迁勇悍有
智，开宝七年，授定难军管内都知蕃落使，留居银州，闻宋使者至，乃诈言乳母死，
出葬于郊，遂与其党数十人入于地斤泽，出其祖思忠像以示戎人，戎人拜泣，从者
日众。泽距夏州东北三百里。
</p><p>
置译经院。
</p><p>
秋，七月，甲午，以皇子德崇为检校太傅、同平章事，封卫王，德明为检校太
保、同平章事，封广平郡王。
</p><p>
建徐州下邳县为淮陽军。
</p><p>
冀州团练使牛思进护江南屯田，以老病不任事，疏求解官。乙未，授思进右千
牛卫上将军。
</p><p>
武胜军节度使兼侍中高怀德卒，赠中书令，追封渤海郡王。
</p><p>
癸卯，幸译经院，尽取禁中所藏梵夹，令西僧天息灾视藏录所未载者翻译之。
</p><p>
壬子，工部尚书沈伦以左仆射致仕。
</p><p>
八月，庚申朔，太子太师王溥卒。溥性宽厚，喜汲引后进，所荐至显位者甚众。
父祚，以防御使家居，每公卿至，必首谒祚，置酒上寿，溥朝服趋侍左右，坐客不
安席，祚不命退，溥不敢退。至是卒，年六十一。帝辍朝二日，赠侍中，谥文献。
</p><p>
涪陵县公廷美既出居房州，赵普恐李符泄漏其言，乃坐符用刑不当，癸亥，责
符为宁国军司马。
</p><p>
罢剑南榷酤，以知益州、工部郎中辛仲甫言其扰民也。己卯，从盐铁使王明之
请，罢川、峡诸州官织锦绮。
</p><p>
辽主如西京。
</p><p>
九月，庚子，辽主幸云州。甲辰，猎于祥古山，不豫。南院枢密使韩德让，不
俟召，率其亲属赴行帐，白皇后易置大臣。壬子，辽主次焦山，殂于行在，年三十
五。谥孝成皇帝，庙号景宗。德让与耶律色珍承遗诏，以长子梁王隆绪嗣位，年甫
十二，皇后称制决国政。后泣曰：“母寡子幼，族属雄壮，边防未靖，奈何？”德
让与色珍进曰：“信任臣等，何虑之有！”德让总宿卫事，后益宠任之。
</p><p>
癸丑，权知高丽国王治遣使来贡方物，且言其兄伷殁，求袭位，旋许之。
</p><p>
新作尚书省于孟昶故第。
</p><p>
帝以诸道进士猥杂，或挟书假手，侥倖得官，所至多触宪章，诏：“所在贡举
等州，自今长吏择官，考试合格，许荐送。仍令礼部，自今解贡举人，依吏部选人
例，每十人为保，有行止?俞违，它人所告者，同保连坐，不得赴举。”
</p><p>
冬，十月，己未朔，辽主始临朝。辛酉，群臣上尊号曰昭圣皇帝，尊皇后为皇
太后，大赦。以南院大王勃古哲总领山西诸州事，北院大王、裕悦休格为南面行军
都统，奚王寿宁副之，同政事门下平章事萧道宁领本部军驻南京。
</p><p>
癸亥，诏：“河南吏民，不得阑出边关，侵挠略夺，违者论罪。有羊马牲口者
还之。”帝尝谓近臣曰：“朕每读《老子》至‘佳兵者不祥之器，圣人不得已而用
之’，未尝不三复以为规戒。王者虽以武功克定，终须用文德致治。朕每退朝，不
废观书，意欲酌前世成败而行之，以尽损益也。”
</p><p>
乙丑，辽主如显州。
</p><p>
壬申，河决武德县，蠲临河民租。
</p><p>
己卯，左谏议大夫参加政事窦偁卒，赠工部尚书。帝自临哭。将以翼日大宴，
诏罢之。
</p><p>
癸卯，行《乾元历》，冬官正吴昭素所上也。帝亲为制序，优赐昭素等束帛。
</p><p>
十一月，甲午，辽置乾州。
</p><p>
己酉，以李继捧为彰德军节度使。
</p><p>
禁民丧葬作乐。
</p><p>
十二月，戊午朔，日有食之。
</p><p>
辽遣耶律苏萨讨准布。
</p><p>
辛酉，右补阙田锡上疏论朝政得失，不报。
</p><p>
两浙转运使高冕，条上旧政不便者百馀事，诏两浙逋赋及钱氏无名掊敛悉除之。
</p><p>
帝好访词学之士，得须城赵邻几，擢掌制诘，才数月，卒。杨守一荐莱州单贻
庆，由主簿召对称旨，授著作佐郎。直史馆。会遣监察御史李匡源使高丽，以贻庆
为副，贻庆以母老辞，乃命国了博士雍丘孔维代之。高丽王治问礼于维，维对以君
臣父子之道，升降等威之序，治喜曰：“今日复见中国夫子也。”
</p><p>
甲子，辽达喇干曼实醉言宫掖事，法当死，杖而释之。
</p><p>
辛未，辽南面招讨使秦王韩匡嗣卒。匡嗣先以丧师获罪，太后以其子德让故，
遣使临吊，赙赠甚厚，后追赠尚书令。
</p><p>
庚辰，右骁卫上将军楚昭辅卒，赠侍中。
</p><p>
知桐庐县、太常寺太祝升州刁衎上疏言：“古者投奸凶于四裔；今乃远方囚人，
尽遍象阙，配于务役，最非其宜。神皋天子所居，岂可使流囚于此聚役！自今外处
罪人，望勿许解送上京，亦不留于诸务充役。又《礼》曰：‘刑人于市，与众弃之。’
则知黄屋紫宸之中，非行法用刑之所。乞自今，御前不行决罚之刑，敕杖不以大小，
皆以付御史、廷尉。又，或犯劫盗亡命，罪重者刖足钉身，国门布令。此乃愚民昧
于刑宪，迫于衣食，偶然为恶，义不及它，被其惨毒，实伤风化，亦望减除。至于
婬刑酷法，非律文所载者，并诏天下悉禁止之。”帝览疏甚悦，降诏褒答。
</p><p>
闰月，戊子朔，丰州与辽兵战，破之，获其天德节度使萧太。
</p><p>
辛亥，诏赦银、夏等州常赦所不原者。
</p><p>
诸州置农师。

</p><p>
○太宗至仁应运神功圣德睿烈大明广孝皇帝太平兴国八年（辽统和元年）
</p><p>
春，正月，戊午朔，辽主以大行在殡，不受朝。
</p><p>
辽景宗之弟质睦，在乌库部贬所，尝贬放鹤寺，太后知之，以遗诏召还。太后
命赋芍药诗，称旨。乙丑，复封宁王。加宰相室昉等恩。
</p><p>
甲戌，辽荆王道隐卒，辍朝三日，追封晋王。道隐，世宗之弟也。
</p><p>
丙子，辽以裕悦休格为南京留守，仍赐南面行营总管印，总边事。
</p><p>
先是帝念边戍劳苦，月赐士卒白金，军中谓之月头银。镇州驻泊都监弭德超因
乘间以急变闻于变云：“曹彬秉政久，得士众心。臣适从塞上来，戍卒皆言：‘月
头银曹公所致，微曹公，我辈当馁死矣。’”又巧诬以它事，帝颇疑之。参知政事
郭贽极言救解，不听。戊寅，彬罢为天平节度使兼侍中。
</p><p>
己卯，以东上阁门使开封王显为宣徽南院使，弭德超为北院使，并枢密副使。
显初隶殿前为小吏，至是召显谓曰：“卿家本儒，遭乱失学。今典掌枢机，固无暇
博览群书，能熟军戒三篇，亦可免于面墙矣。”
</p><p>
辛巳，辽苏萨献准布之俘，旋下诏褒美，命进讨党项诸部。
</p><p>
壬午，辽涿州刺史安吉奏宋筑城河北，命留守裕悦休格挠之，勿令就功。
</p><p>
甲申，辽西南面招讨使韩德威奏党项十五部侵边，以兵击破之。
</p><p>
丁亥，辽枢密使兼政事令室昉以年老请解兼职，不许。室昉进《尚书·无逸篇》
以谏，太后闻而嘉之。
</p><p>
二月，戊子朔，日有食之。
</p><p>
辽禁所在官吏军民不得无故聚众私语及冒禁夜行，违者坐之，韩德让用事故也。
</p><p>
己丑，辽南京奏，闻宋多聚粮边境，太后命留守休格严为之备。
</p><p>
甲午，辽葬景宗皇帝于乾陵。丙申，太后诣乾陵置奠，命绘近臣于御容殿。
</p><p>
辛丑，辽南京统军使善布奏宋边七十馀村来附，太后命抚存之。
</p><p>
乙巳，辽苏萨奏党项之捷，慰劳之。
</p><p>
戊申，辽以特里衮华格为北院大王，谐里为南府宰相。
</p><p>
辛亥，辽主如圣山，遂谒三陵。
</p><p>
三月，己未，辽主次独山，遣使赏西南面有功将士。
</p><p>
辛酉，辽以大父房太尉哈噶宁为特里衮。
</p><p>
癸亥，以右谏议大夫、同判三司宋琪为左谏议大夫、参知政事。
</p><p>
始分三司为三部，各置使。右谏议大夫、同判三司王明为盐铁使，左卫将军陈
从信为度支使，如京使郝正为户部使。
</p><p>
帝尝语宰相曰：“三司官吏奏事朕前，纷纭异同；此固不为私事，但迭执偏见，
不肯从长商度。朕每以理开谕，若帝王躁暴，岂能优容！朕于臣下务在奖护，才用
优劣，一一可见，随其器能，各加任使。奏对之际，无不假以辞色，善恶兼听，未
尝峻折之也。”宋琪曰：“人之才用，罕有兼备。陛下聪明照临，短长惧露，或又
初见天威，内怀慑惧，若不赐之辞色，何由毕其恳诚！先帝晚年，稍伤严急。圣心
深鉴事理，曲尽物情，臣下幸甚！”
</p><p>
甲子，辽主驻辽河之平淀。
</p><p>
己巳，诸王及皇子府初置谘议、翊善、侍讲等官，以著作佐郎姚坦、国子博士
刑昺等为之。坦、昺皆济陰人也。
</p><p>
丙子，御讲武殿，覆试礼部贡举人，擢进士长沙王世则以下百七十五人，诸科
五百一十六人，并赐及第；进士五十四人，诸科百十七人，同出身。始分甲，赐宴
琼林苑，后遂为久制。
</p><p>
辛巳，辽以国舅同平章事萧道宁为辽兴军节度使，仍赐号忠亮佐理功臣。
</p><p>
壬午，辽以青牛、白马祭天地。
</p><p>
诏虔、信、饶三州岁市铅锡为钱，从转运使张齐贤请也。齐贤初为江南西路转
运副使，访知饶、信、虔州山谷产铜铁铅锡之所，又求前代铸法，惟饶州永平监用
唐开元钱料，坚实可久，由是定取其法，岁铸五十万贯，凡用铜八十五万斤，铅三
十六万斤，锡十六万斤。齐贤诣阙面陈其事。诏既下，有言新法增铅锡多者，齐贤
固引唐朝旧法为言，议者不能夺。然唐永平钱法，肉好周郭精妙，齐贤所铸，虽岁
增数倍，而稍为粗恶矣。
</p><p>
甲申，除福建诸州盐禁。
</p><p>
夏，四月，丙戌朔，辽太后及辽主如东京，以枢密副使默特为东京留守。庚寅，
谒太祖庙。癸巳，太后诏赐命妇嫠居者。辛丑，太后及辽主谒三陵。
</p><p>
帝览福建版籍，谓宰相曰：“陈洪进止以漳、泉二州赡数万众，无名科敛，民
所不堪。比朝廷悉已蠲削，民皆感恩，朕亦不觉自喜。”又尝谓赵普曰：“向者偏
霸掊克凡数百种，朕悉令除去，更后五七年，当尽减民租税。卿记朕此言，非虚发
也。”普曰：“陛下爱民之意发于天心，惟始终力行之，天下幸甚！”
</p><p>
壬寅，班外官戒谕。帝初作戒辞二，一以戒京朝官受任于外者，一以戒幕职、
州、县官。至是令阁门于朝辞日宣旨勖励，仍书其辞于治所屋壁，遵以为戒。
</p><p>
辽主致享于凝和殿；癸卯，谒乾陵。
</p><p>
初，弭德超谤曹彬，期得枢密使，及为副，大失望，班又在柴禹锡下。一日，
诟王显及禹锡曰：“我言国家大事，有安社稷功，止得线许大官。汝辈何人，反居
我上！”又言：“上无执守，为汝辈所惑。”显等告其事，帝怒，命讯之，德超具
伏。壬子，除名并亲属流琼州。德超始因李符及宋琪之荐得事上，及符贬宁国司马，
德超任枢府，屡称其冤。会德超败，帝恶其朋党，令徙符岭表。卢多逊之流崖州也，
符白赵普曰：“硃崖虽远在海中，而水土颇善。春州虽近，瘴气甚毒，至者必死，
不若令多逊处之。”普不答。于是即以符知春州，岁馀卒。德超既败，帝悟曹彬无
它，待之愈厚，从容谓赵普等曰：“朕听断不明，内愧于心。”普对曰：“陛下知
德超才干而任用之，察曹彬无罪而昭雪之，物无遁情，事至立断，此所以彰陛下圣
明也。”
</p><p>
改进武殿为崇政殿。
</p><p>
辽群臣以太后听政，宜有尊号，请下有司详定册礼。诏枢密院谕沿边节将，至
行礼日，止遣子弟奉表称贺，恐失边备。枢密请诏北府司徒颇德译南京所进律文，
从之。
</p><p>
五月，丙辰朔，河大决滑州韩村，泛澶、濮、曹、济诸州民田，坏居人庐舍，
东南流至彭城界，入于淮，命郭守文发丁夫塞之。
</p><p>
辽国舅政事门下平章事萧道宁以皇太后庆寿，请归父母家行礼，齐国公主及命
妇、群臣各进物设宴，赐国舅帐耆年物有差。
</p><p>
丁卯，诏作太一宫于都城南。
</p><p>
黎桓自称三使留后，遣使来贡，并上丁璿让表。诏谕桓送璿母子赴阙，不听。
</p><p>
庚午，辽南京统军使耶律善布招燕民之逃入宋者，得千馀户归国，诏令抚慰。
</p><p>
辛未，辽主次永州。
</p><p>
乙亥，辽枢密使韩德度采后汉太后临朝故事，草定上太后上尊号册礼，上之。
</p><p>
丙子，辽以青牛、白马祭天地。戊寅，辽主如木叶山。
</p><p>
辽西南路招讨使大汉奏党项诸部来者甚众，下诏褒美。
</p><p>
六月，乙酉朔，辽主诏有司册皇太后日，三品以上法服，三品以下用大射柳之
服。
</p><p>
辽西南路招讨使奏党项部长乞内附，诏抚尉之，仍察其诚伪，谨边备。
</p><p>
丙戌，辽主还上京。
</p><p>
丁亥，以翰林学士、中书舍人李穆知开封府。穆剖决精敏，奸猾无所假贷，由
是豪右屏迹，权贵不敢干以私。帝益知其才，始有意大用。
</p><p>
辛卯，辽有事于太庙。甲午，辽主率群臣上太后尊号曰承天皇太后；群臣上辽
主尊号曰天辅皇帝，大赦，改元统和。更国号曰大契丹。丁未，辽百官各进爵一级；
以枢密副使色珍守司徒。
</p><p>
己亥，以王显为枢密使，柴禹锡为宣徽南院使兼枢密副使。
</p><p>
帝谓近臣曰：“朕亲选多士，殆忘饥渴，召见临问以观其才，拔而用之，庶使
岩野无遗逸而朝廷多君子耳。朕每见布衣搢绅，间有端雅为众所推誉者，朕代其父
母喜。或召拜近臣，必为择良日，欲其保终吉也。朕于士大夫无负矣。”乃谓宰相
曰：“唐置采访使，盖欲察官吏善恶，人民疾苦。然所命者，官高则权势太重，官
卑则威令不行；又，所遇州郡，承迎不暇，岂能审知利害，但虚有其名耳。曷若慎
选群材，各分任使，有功有过，赏罚分明！且国家选才，最为切务，人君深居九重，
何由遍识，必须采访。苟称善者多，即是操履无玷，若择得一人，为益无限。古人
言：‘得十良马不若得一伯乐，得十利剑不若得一欧冶。’朕孜孜访问，止求得良
才以充任使也。”赵普曰：“帝王进用良善，实助太平之理，然于采择，要在得所。
盖君子小人，各有党类，先圣谓观过各于其党，不可不慎也。”帝然之。
</p><p>
泰山父老及瑕丘等七县民诣阙请封禅，不许，厚赐遣之。
</p><p>
秋，七月，甲寅朔，辽太后听政。乙卯，辽主亲录囚。太后有机谋，善驭左右。
先是辽人殴汉人死者，偿以牛马；汉人则斩之，仍以其亲属为奴婢。太后一以汉法
论，燕民皆服。加韩德让开府仪同三司兼政事令。
</p><p>
辛酉，辽主行再生礼。
</p><p>
丁卯，王彦超以太子大师致仕。右千牛卫上将军吴虔裕，时年已八十馀，语人
曰：“我纵僵仆殿阶下，断不学王彦超七十便致仕。”人传以为笑。
</p><p>
癸酉，辽主与诸王分朋击鞠。
</p><p>
谷、洛、瀍、涧溢，坏官民舍万馀区，溺死者以万计，巩县殆尽。
</p><p>
辛未，郭贽罢参知政事。贽尝因论事奏曰：“臣遭不次之遇，誓以愚直上报。”
帝曰：“愚直何益于事！”贽对曰：“虽然，犹胜奸邪。”至是饮酒过量，遇入对，
宿酲未解，帝怒，责授祕书少监，寻出知荆南府。俗尚婬祀，属久旱，盛陈褥雨之
具；贽始至，悉命撤去，投之江，不数日，大雨。
</p><p>
丙子，辽韩德威遣人上党项之俘。
</p><p>
庚辰，加宋琪刑部尚书，以李昉参知政事。时赵普恩礼稍替，帝以昉宿旧，故
有是命。
</p><p>
八月，己丑，辽主谒祖陵。辛卯，太后祭其父楚国王萧思温墓。癸巳，辽主与
太后谒怀陵。北院枢密副使耶律色珍，本思温所荐，妻太后之侄，太后委任之。甲
午，辽主于太后前与色珍互易弓矢鞍马，约以为友。
</p><p>
己亥，辽主猎赤山，遣使荐熊肪、鹿脯于乾陵之凝神殿。
</p><p>
乙巳，辽命裕悦休格提点元城。
</p><p>
庚戌，石熙载罢枢密使。熙载以足疾请去，帝亲幸其第临问。久而不愈，遂抗
表求解机务，故以优礼罢。
</p><p>
辛亥，诏增《周公谥法》五十五字。
</p><p>
壬子，辽西南招讨使韩德威表请伐党项之复叛者，太后命发别部兵数千以助之，
赐剑，许便宜行事。德威，德让之弟也。德让兄德源，弟德凝，并以德让故贵显于
辽。德凝颇廉谨，而德源愚贪，以贿名，德让贻书谏之，终不悛，论者少之。唯德
威善骑射，以战功著。
</p><p>
初，太祖诏卢多逊录时政，月送史馆，多逊讫不能成书。于是右补阙、直史馆
胡旦言：“自唐以来，中书、枢密院皆置《时政记》，每月编修送史馆。周显德中，
宰相李谷又奏枢密院置内庭日历。自后因循废阙，史臣无凭撰集。望令枢密院依旧
置内庭日历，委文臣任副使者与学士轮次纪录送史馆。”帝采其言，诏：“自今军
国政要，并委参加政事李昉撰录，枢密院令副使一人纂集，每季送史馆。”昉因请
以所修《时政记》，每月先奏御，后付所司，从之。《时政记》奏御自昉始。
</p><p>
先是，每岁运江、淮米四百万斛以给京师，率用官钱僦牵船役夫，颇为劳扰。
至是，每艘计其直给与舟人，俾自召募，事良便。既而舟数百艘留河津月馀不得去，
帝遣期门卒侦之。计吏自言：“有司除常载外，别科置皮革、赤垩、铅锡、苏木等
物，守职藏者不即受故也。”帝大怒，诏书切责度支使，夺一月俸。
</p><p>
溪、锦、叙、富四州蛮内附。
</p><p>
九月，癸丑朔，初置水陆路发运使于京师，以王宾、许昌裔同知水路发运，王
继升、刘蟠同知陆路发运。凡一纲，计其舟车役人之直，悉以付主纲吏，令自雇民，
勿复调发。凡水陆舟车辇送官物及财货之出纳，悉关报而催督之。自是贡输无滞矣。
</p><p>
辽以东京、平州旱蝗，旋以南京秋潦，暂停关征，以通山西籴易。
</p><p>
辛酉，辽主谒祖陵；壬戌，还上京。
</p><p>
乙丑，帝谓宰相曰：“朕念民耕稼之勤，春秋赋租，军国用度所出，恨未能去
之。比令两税三限外特加一月，而官吏不体朝旨，自求课最，恣行挞罚，督令办集。
此一事尤伤和气，宜申儆之。”乃诏：“诸州长吏察访属县，有以催科用刑残忍者，
论其罪。”又谓宰相曰：“民诉水旱，即使检覆，立遣上道，犹恐后时。颇闻使者
或逗留不发，州县虑赋敛违期，日行鞭箠，民亦俟检覆改种。若此稽缓，岂朕勤恤
之意乎！自今遣使检覆灾旱，量其地之远近，事之大小，立限以遣之。”
</p><p>
丙寅，帝谓宰相曰：“荆湖、江、浙、淮南诸州，每岁上供钱帛，遣部民之高
赀者护送至阙下。民多质鲁，无驭下之术，篙工楫师，皆顽猾不逞，恣为侵盗，民
或破产以偿官物，甚无谓也。”乃诏：“自今直遣牙吏，勿复扰民。”
</p><p>
辛未，辽有司请以辽主生日为千龄节，从之。录故裕悦乌珍之子为林牙，以太
后追念乌珍有辅导功也。
</p><p>
丙子，辽主如老翁川。
</p><p>
郭守文塞决河堤，久不成。帝谓宰相曰：“或言河两岸古有遥堤以宽水势，其
后民利沃壤，咸居其中，河盛溢即罹水患。当令按视修复。”乃分遣殿中侍御中济
陰柴成务、国子监丞洛陽赵孚等，西自河陽，东至于海，同视河堤旧址。孚等回奏，
以为：“治遥堤不如分水势。滑、澶二州最为隘狭，宜于南北岸各开其一，北入王
莽河以通于海，南入灵河以通于淮，节减暴流，一如汴口之法。”朝议以重惜民力，
寝其奏。时多陰雨，帝以河决未塞，深忧之。丁丑，遣枢密直学士张齐贤乘传诣白
马津，用太牢加璧以祭。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86808.html' class='pagedaohang'>【上一篇】<i>:卷第十二 【宋纪十二】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86806.html' class='pagedaohang'>【下一篇】<i>：卷第十 【宋纪十】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>