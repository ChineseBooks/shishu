<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百一十二 【宋纪一百十二】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百一十二 【宋纪一百十二】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86707.html' class='pagedaohang'>【上一篇】<i>:卷第一百一十三 【宋纪一百十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86705.html' class='pagedaohang'>【下一篇】<i>：卷第一百一十一 【宋纪一百十一】</i></a></span>
</ul>
<div class="articleContent" id="articleContent"> <p>
起昭陽赤奋若正月，尽九月，凡九月。


</p><p>
○高宗受命中兴全功至德圣神武文昭仁宪孝皇帝绍兴三年（金天会十一年）
</p><p>
春，正月，丁巳朔，帝在临安。
</p><p>
是日，权河南镇抚使翟琮及权知虢州董振，以山寨馀众入潼关。后二日，琮入
西京，伪齐留守孟邦雄方醉卧，遂俘其族以归。
</p><p>
庚申，襄陽镇抚使李横破颍顺军，降伪齐知军事、拱卫大夫、明州观察使兰和。
后二日，败伪齐兵于长葛县。
</p><p>
甲子，命尚书户部侍郎姚舜明往建康总领大军钱粮，用都督江、淮、荆、浙诸
军事孟庾请也。时诸军屯建康者，岁用钱粮五十馀万，皆户部财计，故命舜明领之。
庾又言降授右武大夫、和州防御使马扩通晓军务，请以为参议官，从之。
</p><p>
李横复颍昌府。先一日，横引兵至城下，伪齐京西北路安抚使赵弼固守，横率
将士急攻之，至日城陷，巷战不胜，遂遁去。刘豫闻横兵至，急遣先锋将董先使拒
敌。先出京城，杀掳数百人，夺骑数百，走翟琮军，琮以先为镇抚司都统制。
</p><p>
乙丑，诏曰：“廷尉，天下之平也。曹刿谓小大之狱，虽不能察，必以情，为
忠之属，可以一战。不其然乎！可布告中外，应为吾士师者，各务仁平，济以哀矜。
天高地卑，福善祸婬，莫遂尔情，罚及尔身。置此座右，永以为训。台属宪臣，常
加检察，月具所平反刑狱以闻。三省岁终钩考，当议殿最。”
</p><p>
金人破金州。
</p><p>
先是宣抚处置使张浚，召本司都统制、节制兴、文、龙州吴玠，金、均、房州
镇抚使兼本司同都统制王彦，利州路经略使兼知兴元府刘子羽，会于兴元，约金人
若以大兵取蜀，即三帅相为应援。子羽闻敌至，谕彦，俾以强弩据险邀之；彦习用
短兵，屡平小盗，不以子羽言介意。金州之西有姜子关，乃承平时商旅由子午谷入
金、洋之路。金声言取姜子关路入汉陰县，故彦颇分兵守之，既而完颜杲自上津疾
驰，不一日至洵陽境上，召汉陰统制官郭进，以三千人乘流夜发，遇于沙隈。金人
舍骑来攻，战十合，金人见进军少，晡时，步卒并进，尘埃蔽日，进力战，败死。
彦曰：“敌所以疾驰者，欲因吾粮食以入蜀耳。”即尽焚储积，退保石泉县。金人
入金州，彦退趋西乡。会浚遣干办官甄瑶持手书督彦清野中会，遂逾西乡。
</p><p>
初，神武副军都统制岳飞在江州，军中粮乏，江西安抚大使李回，分其军之半
分二千屯江州、筠州、临江、兴国军，而命飞以馀军即吉州屯驻，言于朝。丁卯，
诏飞即以兵赴行在。
</p><p>
己巳，尚书吏部侍郎兼侍讲席益试工部尚书兼权吏部尚书，中书舍人兼侍讲陈
与义试吏部侍郎。
</p><p>
庚午，诏大宗正司自广州还行在，以嗣濮王仲湜兼判大宗正事，奉濮安懿王神
主及诸宗室俱行。
</p><p>
癸酉，初复大火之祭，配以阏伯，岁以辰戌月祀，用酒脯。
</p><p>
戊寅，神武中军统制杨沂中请以所选水军五百人创置第六将，许之。时中军才
五千人也。
</p><p>
庚辰，用礼官议，岁以春秋二仲，遣宗室环卫官于法惠寺行望祭诸陵之礼。时
庶事草创，位牌但以白木黄纸为之，绍兴末乃改作。
</p><p>
壬午，诏：“禁卫、神武、三衙诸军、御前忠锐、宰执亲兵，并支雪寒钱。”
</p><p>
二月，丁亥朔，升桂州为静江府，以帝尝领节度故也。
</p><p>
辛卯，置广西提举买马司于宾州，俸赐视监杂司，凡买马事，经略司毋得预。
仍命拨本路上供、封桩、内藏钱各二十七万缗，钦州盐二百万斤，为买马费，以左
朝请大夫新知建昌军李预提举。
</p><p>
陕西都统制吴玠，与金兵遇于真符县之饶风关。
</p><p>
先是知兴元府刘子羽，闻金州破，即遣统制官田晟守饶风关，拒金人来路，且
驰檄召玠。时宜抚司未有行下，玠曰：“事迫矣，诸将不能办，我当自行。”直秘
阁、主管机宜文字陈远猷请曰：“敌举国而来，其锋不可当。宣抚既命分守，各有
守地，何苦远赴！万一不胜，悔之无及。”玠不听，自河池一日夜驰三百里。中道
少止，子羽移书曰：“敌旦夕至饶风岭下，不守此，是天蜀也。公不前，子羽当往。”
玠即复驰，与金人遇。玠军才数千人，益以洋州义士万三千人。玠先以黄柑遗完颜
杲曰：“大军远来，聊奉止渴。今日决战，各忠所事。”完颜杲大惊，以杖击地曰：
“吴玠，尔来何速耶！”时金房镇抚使王彦自西乡以八字军来会。诸军见援至，稍
弛，玠怒，欲斩壕寨将；将走降金人，告以虚实，且言：“统制官郭仲荀地分虽险，
兵寡弱易败。”乃纵所掠妇人还山寨，而自蝉溪岭绕出关背，夜以轻兵袭取之，仲
荀果退走。金山既得山寨，遂乘高下阚饶风，而以精兵夹攻南师之背，南师尽却，
玠斩之不能止。凡六日，关破。吴玠收馀兵趋西县。王彦收馀兵奔达州，四川大震。
</p><p>
癸巳，都司检详官奏下营田法于诸路行之，悉以陈规条画为主。其江北无牛之
地，仍用古法，以二人拽一锄。凡授田，五人为甲，别给菜田五亩为庐舍、稻场，
初年免田租之半。兵屯以使臣主之，以岁课多寡为殿最。
</p><p>
戊戌，诏：“要郡、次要郡守臣带兵马钤辖、路都监者并罢。”
</p><p>
己亥，金元帅府上言：“承诏赈军士，臣恐有司钱币将不继，请自元帅以下有
禄者出钱助给之。”金主曰：“官有府库而取于臣下，此何理耶！其悉从官给。”
</p><p>
金监军完颜杲入兴元府，经略司刘子羽焚其城而遁。
</p><p>
初，饶风关破，子羽与吴玠谋守定军山。玠惮子羽，遂西；子羽亦退屯三泉县，
从兵不及三百，与士卒同粗粝，至取草木芽蘖食之，遗玠书曰：“子羽誓死于此，
与公诀矣。”时玠在兴州之仙人关为守备，得书而泣。其爱将杨政大呼军门曰：
“节使不可负刘待制，不然，政辈亦舍节使去。”玠乃从麾下由间道与子羽会于三
泉。金游骑甚迫，玠夜视子羽，方酣寝，傍无警呵者，曰：“此何时，而简易乃尔！”
子羽慨然曰：“吾死命矣，夫何言！”玠泣下，复往守仙人关。子羽约玠共屯三泉，
玠曰：“关外，蜀之门户，不可轻弃。金人所以不敢轻入者，恐玠议其后耳。若相
与居下，敌必随入险，则吾势日蹙，大事去矣。今经略既下，玠当由兴州，河池绕
出敌后褒斜山谷，如行鼠穴。敌见玠练出其后，谓将用奇设伏，邀其归路，势必狼
顾。吾然后据险邀击，可使遁走，此所谓善败者不亡也。”子羽以潭毒山形斗拔，
其上宽平有水，乃筑壁垒，凡十六日而成，其众稍集。既而统制官王俊又以五千人
至，于是军势复振。
</p><p>
乙巳，河南镇抚司统制官李吉败伪齐兵于伊陽。
</p><p>
初，孟邦雄既为镇抚使翟琮所执，而邦雄之党梁进者复为刘豫守，袭琮所寓治
凤牛山寨，琮设伏击之，尽殪。
</p><p>
庚戌，襄陽镇抚使李横为神武左副军统制、京西招抚使。
</p><p>
初，横既进兵，伪齐右武大夫、和州防御使、添差郑州兵马钤辖牛皋，武德大
夫、知汝州鼓玘，各以所部兵与横会。横以便宜命皋为蔡、唐州镇抚使，?己知汝
州，言于朝，故有是命，仍赐横武翼郎以下告身三百，遂以皋为左武大夫、安州观
察使。横又言：“臣已起兵抚安，克复神京，请命重兵宿将进屯准西，按兵无动，
以扬声援。”诏同都督江、淮、荆、湖诸军事孟庾，淮东宣抚使刘光世，江东宣抚
使韩世忠措置。
</p><p>
王庶责江州，未行，张浚复起庶为参谋官，使诣巴州措置梁、洋一带。庶至，
急散榜梁、洋境上，招其军民，不数日，远近来会。巴之北境即米仓山，下视兴元
出兵之孔道。始，金人破金、商，无所得，已失望；完颜杲至金牛镇，不见兵，疑
有伏，自以深入，恐无归路。及闻庶在巴州，吴玠陽为军书会诸将，欲断归路，敌
逻得之，且野亡所掠，食少，乃引兵还兴元。
</p><p>
三月，丙辰朔，礼部尚书洪拟兼权吏部尚书。
</p><p>
庚申，初命神武后军统制兼都督府都统制巨师古以所部万人屯扬州。
</p><p>
甲子，资政殿学士、江西安抚大使、知洪州李回落职，提举江州太平观。
</p><p>
回老而慢，其下多纵驰，帅司屯兵数万，皆招收溃贼，既无所惮，又军食不足，
恣其所为，郡民夜不解衣，惟恐生变。宣谕官刘大中至江西，奏回专权废法，且纵
其子右宣教郎澡预政受金，及多辟亲党摄官，凡二十馀事。于是江西转运副使吴革、
韩琼并罢，而澡勒停。
</p><p>
京西招抚使李横传檄诸军，收复东京。诏横自武功大夫、袁州防御使特迁右武
大夫、忠州观察使。
</p><p>
己巳，徽猷阁待制、知平江府李擢试尚书工部侍郎，赴行在。
</p><p>
颍昌捷奏至。诏李横再进翊卫大夫，加赐空名告身一百，京西山寨并听横节制。
</p><p>
刘豫闻横入颍昌，遣使诣都元帅宗翰求援。横等军本群盗，虽勇而无纪律，见
齐师所遗子女金帛，乃纵掠数日，置酒高会，金人闻而易之。豫遣其将李成以二万
人迎敌，金遣左都监宗弼援之，败之于京城西北牟驼冈。横等军无甲，皆败走，敌
亦下敢深逐也。颍昌复破，参议官谷城谭世则为敌所执，令其招横；模不答，世则
遇害。
</p><p>
壬午，进韩世忠开府仪同三司、充淮南东路宣抚使，泗州置司。
</p><p>
朝廷以李横进师，议遣大将，以刘光世兵不练而世忠忠勇，故遣之。仍赐世忠
广马七纲，军士甲千副，激赏银帛三万匹两，又出钱百万缗，米二十八万斛，为半
岁之用。
</p><p>
甲申，初，江西安抚大使司将官李宗谅、燕筠，以所部叛于筠州，引兵侵浏陽
诸县，李纲为湖南安抚使，遣兵击降之。诏：“宗谅、筠戮于市，其众分隶诸军”。
</p><p>
夏，四月，丁亥，武翼郎、閤门宣赞舍人、知虢州董震为武节大夫、贵州刺史、
权商、虢、陕州镇抚使。震言：“敌兵侵蜀，臣见调本军三千人自丰陽而西，绝敌
粮道。万一四川将帅不能坚守，堕其谋计，思之寒心。今山东富庶如昔，金人重兵
亦不在彼，望朝廷乘此机会，兴师深入，可以破伪齐之巢穴，兼牵制金人取四川之
兵矣。”
</p><p>
尚书左仆射硃胜非以母忧去职。
</p><p>
己丑，韩世忠言：“近被旨措置建康府江南、北岸荒田，以为屯田之计。沿江
荒田虽多，大半有主，难以如陕西例，乞募民承佃。”都督府请如世忠议。乃蠲三
年租，田主有讼则归之，满五年不言，给佃人为永业。于是诏湖北、浙西、江西皆
如之；寻又免科配徭役。
</p><p>
驾部员外郎韩膺胄论：“刑罚轻重，国祚短长系之。望追法仁祖旧章，凡狱官
失入死者，终身罚之，虽经赦宥，永不收叙。”帝曰：“此仁祖之事也，其仁民详
刑如此乎！”乃命有司申严行下。
</p><p>
辛卯，起复刘光世为检校太傅、江东宣抚使，屯镇江。
</p><p>
时光世与韩世忠更戍，世忠至镇江城下，而奸细入城，焚其府库；光世擒而鞫
之，皆云世忠所遣，于是诉于帝。江东统制官王德请于光世曰：“韩公之来，独与
德有隙耳，当身往见之。”其下皆谓不可，或请以骑行，德不听。世忠大惊，谓德
曰：“公诚烈丈夫！曩者小嫌，各勿介意。”因置酒结欢而别。
</p><p>
金人去兴元。
</p><p>
自金人入梁、洋。蜀中复大震，剑南诸州皆为徙治之计。宣抚处置使张浚，亦
不令移潼川军，闻者皆愤，或取其榜毁之。利州路经略使刘子羽遗浚书，为言已在
此，敌必不南，浚乃止。
</p><p>
完颜杲留屯中梁山逾月，始自斜谷去兴元。子羽与吴玠谋以兵邀之于武关，不
及。斜谷路狭，惟可单行，故凡所掠获，悉弃之于路。浚遣统制官王浚复洋州、兴
元府。
</p><p>
杲既还凤翔，乃遣十馀人持书与旗来招子羽、玠，子羽尽斩之，惟留一人使还，
曰：“为我语之，欲来即来，吾有死耳，何可招也！”玠亦遗杲书，以大义责之，
杲乃止。
</p><p>
壬辰，移都督府于镇江，照应江、淮两军机务，于是建康府榷货务都茶场亦移
镇江。
</p><p>
癸巳，庆远军承宣使、神武前军统制王?燮为捧日天武四厢都指挥使兼淮南宣
抚司都统制，仍诏神武后军统制巨师古、御前忠锐将崔增、李捧等并受韩世忠节度。
于是世忠始去神武左军都统制，专为宣抚使。
</p><p>
乙未，宣抚处置司训练官杜福邀金人于兴元南龙潭，降其军四百。
</p><p>
丙申，伪齐将李成以众二万攻虢州，陷之。镇抚司统制官谢皋与之遇，举刃示
敌曰：“此吾赤心也，汝宜视之！”遂剖心而死。权镇抚使董先率馀兵二千奔襄陽。
</p><p>
戊戌，湖南安抚使折彦质所遣统领官刘深以兵至鼎州。
</p><p>
时鼎寇杨么，众益盛，僭号大圣天王，旗帜亦书此字，且用以纪年，又以兵二
万人寇公安县。彦质言么之势不减曹成，望朝廷勿轻此贼，乃命彦质督潭、鼎、荆
南兵讨之。是日，湖北统领官颜孝恭亦以千九百人至鼎州城外。
</p><p>
庚子，诏改昭慈献烈皇太后谥曰昭慈圣献皇后。
</p><p>
诏：“复五帝、日月之祀，其礼视四方帝，祀以四立日，黄帝以季夏之土王日。
春秋分朝日、夕月礼如感生帝。”
</p><p>
辛丑，荆南统制官罗广以所部三百五十人至鼎之城西，而军食不继，于是潭将
刘深、鄂将颜孝恭，皆引所部去。后二日，广亦引兵北还，由是不克讨。然贼徒屡
抗，多被杀，人心颇摇，乃肆伪赦，立钟相少子子义为太子，自杨太以下皆臣事之。
</p><p>
壬寅，诏：“昭慈圣献皇后同姓亲迁秩二等，异姓一等。”甲辰，封起复镇潼
军节度使、开府仪同三司、醴泉观使孟忠厚为信安郡王，丙午，封哲宗美人慕容氏、
魏氏并为婕妤，皆用后大祥推恩也。
</p><p>
录故太师文彦博孙纬世等三人并为迪功郎。
</p><p>
纬世父太仆卿维中，建炎中从帝渡江，至湖州而死，至是用守臣汪藻请而命之。
</p><p>
丁未，神武副军都统制岳飞，遣统领官张宪、王贵分道击虔寇彭友、李满，获
之。飞自至虔州，日破一寨，贼徒震恐。友等先据龙泉，至是乃败。
</p><p>
戊申，武节大夫、明州观察使、浙西兵马钤辖史康民将所部至行在，以康民为
御前忠锐第九将。
</p><p>
西南蕃武翼大夫、归州防御使、泸南夷界都大巡检使阿永，献马百有十二匹，
泸州以闻，诏押赴行在。
</p><p>
阿永，乞第子也。元丰间，乞第既效顺，愿岁进马以见向化之心，官以银缯赏
之，所得亡虑数倍。其后阿永所中之数，岁增不已，政和末，始立定额。每岁冬至
后，蛮以马来州，遣官视之，自江门寨浮筏而下，蛮官及放马者九十三人，悉劳飨
之，帅臣亲与为礼。诸蛮从而至者几二千人，皆以筏载白椹、茶、麻、酒、米、鹿
豹皮、杂氈兰之属，博易于市，留三日乃去。马之直虽约二十千，然揆以银、彩之
直，则每匹可九十馀千，自夷酋已下所给马直及散犒之物，岁用银帛四千馀匹两，
盐六千馀斤。银则取于夔之涪州及大宁，物、帛则果、遂、怀安。凡马之死于汉地
者，亦以其直偿之。
</p><p>
辛亥，御前忠锐第七将徐文叛，奔伪齐。
</p><p>
文以所部屯明州城东，硃师闵将至，文觉之，夜以所部泛海舟而遁。未明，至
定海县，忠锐第八将、武德郎赵琦以本军沿海拒敌，文乃去。沿海制置仇悆率诸将
追之，不及。
</p><p>
壬子，起复检校太傅、江东宣抚使刘光世再起复，以光世丁内艰故也。
</p><p>
五月，乙卯，帝谕大臣曰：“朕省阅天下事，日有常度，每退朝，阅群臣及四
方章奏，稍暇即读书史，至申时而常程皆毕，乃习射，晚则复览投匦封事，日日如
是也。”
</p><p>
丙戌，武翼郎、閤门宣赞舍人、权河南镇抚使翟琮为利州观察使。
</p><p>
琮言道路梗涩，缓急无兵救援，请亦隶宣抚处置使张浚，许之，遂诏有司以来
二万石饷琮军，且及李横、牛皋、彭玘会兵牵制。时朝廷方嘉横敢勇向前，命横等
直至京城，或径往长安，与抚司夹击。
</p><p>
江西安抚大使赵鼎奏：“襄陽居江、淮上流，乃川、陕襟喉之地，以横镇抚，
诚为得策。今闻横、皋共起兵往东京，又闻伪齐亦会金人及遣李成领众西去；恐缘
此纷扰不定，横乌合之众，将不能御，则决失襄陽，川、陕路绝，江、湖震动，其
害可胜言哉！近有自襄陽来者，言横正缘乏食兼无衣，则其出兵固非得已。望诏有
司时有资给，使横衣食足，则不假它图，然后责其守疆待敌，不得因小利出兵，则
可久之计矣。”帝览鼎奏，始忧之。于是蜀口金骑已退，而董先、牛皋皆失守南奔，
行在未知也。
</p><p>
丁巳，遣枢密院计议官任直清往襄陽、商、虢、河南抚谕，仍赐河南镇抚司黄
金百两，为祭告诸陵之费。
</p><p>
己未，权河南镇抚使翟琮、权陕虢经略使董先言：“今岁臣等首同李横东击伪
齐，京城震恐，复以无援，引兵而归，思之痛迫。
</p><p>
臣等所管之地，东至郑州，西至京北，南涉伪境，北临大河，亦得两国虚实。
但西南去宣抚司三千馀里，东南去行在四千馀里，外无应援，内乏粮储，势力孤绝。
望选委重臣，于行朝宣抚司之中屯驻一司，以为声援。”诏报已令韩世忠充宣抚使，
领大军屯淮南。
</p><p>
辛酉，诏筑第百间以居南班宗室，仍以睦亲宅为名。
</p><p>
故朝请大夫欧陽棐赠直祕阁，以元祐党人故也。
</p><p>
录故枢密副使包拯曾孙嗣直为迪功郎。
</p><p>
丁卯，神武中军统制杨沂中以大军至桐庐县，而魔贼缪罗与其徒八人已就招。
诏沂中招捕馀党；宣谕官胡蒙，请榜谕其徒，能自首者免罪。既而沂中捕斩其徒九
十有六人，诏沂中以旧官领保信军承宣使。
</p><p>
敌之始作也，凤林巡检、保义郎章甫，淳安尉、右迪功郎曹作肃，指使、保义
郎徐詹，皆为所害；后各官其家一人。
</p><p>
乙亥，天申节，韩世忠进生鹿，帝不欲却，谕辅臣，将放之山林以适物性。
</p><p>
枢密院言：“已遣使诣大金议和，恐沿边守将辄发人马侵犯齐界，理宜约束。”
诏：“出榜沿边晓谕，如敢违犯，令宣抚司依法施行。”
</p><p>
丙子，金房镇抚使王彦遣兵复金州。
</p><p>
初，金兵既还，彦遣本司统制官、武节郎许青，以所部千三百人出汉陰县，京
西南路安抚使周贵迎战，青引兵横击，大败之，贵仅以身免，遂复金州。又败金兵
于洵陽，乃弃均、房去。时军食益艰，张浚乃以彦兼宣抚司参议，驻兵达州，而留
统制官、武功大夫格禧以兵三千守金、房。
</p><p>
庚辰，江西安抚大使赵鼎言：“岳、鄂为沿江上流控扼要害。鄂州虽有帅臣及
军万馀，其间大半皆乌合之众，以至器械未备，万一有警，难以枝梧。欲候虔贼既
平，令岳飞以全军往岳、鄂屯驻，不惟江西藉其声援，可保无虞，而湖南、二广亦
获安妥。”诏俟飞平江西、湖广贼毕听旨。时朝廷闻李横失利，乃诏横等屯驻，非
奉朝旨，毋得进兵。
</p><p>
辛巳，罢宣抚司便宜黜陡。
</p><p>
初，张浚既受黜陡之命。事重者敕行之。参知政事席益、签书枢密院徐俯大不
平，指以为僭。及是浚还行在而王似等代之，故有是旨。
</p><p>
故承议郎胡端修，赠直秘阁，以元符上书入籍故也。
</p><p>
六月，甲申朔，荣州防御使、神武后军统制巨师古除名，广川编管。
</p><p>
初，师古以所部屯扬州，淮南宣抚使韩世忠令移屯泗上，师古称疾不出，世忠
怒，劾之，诏统领官高举将其军还行在。
</p><p>
丙戌，复置六部架阁库。
</p><p>
自崇宁间何执中为吏部，始建议置吏部架阁官。其后诸曹皆置，凡成案留部二
年，然后后畀而藏之，又八年，则委之金耀门文书库。
</p><p>
尚书吏部侍郎韩肖胄为端明殿学士、同签书枢密院事，充大金军前奉表通问使；
给事中胡松年试工部尚书，充副使。肖胄子孙官七人，松年五人。
</p><p>
丁亥，入辞，肖胄言：“今大臣各徇己见，致和战未有定论。然和议乃权时宜
以济艰难，它日国步安强，军声大振，理当别图。今臣等已行，愿毋先渝约。或半
年不复命，必别有谋，官速进兵，不可因臣等在彼间而缓之也。”
</p><p>
肖胄母文氏，闻肖胄当行，为言：“韩氏世为社稷臣，汝当受命即行，勿以老
母为念。”帝闻之，诏特封荣国太夫人以宠其节。
</p><p>
庚辰，宣抚处置使张浚奏捷，且请赴行在，诏王似、卢法原督使趋赴任，仍降
诏抚存蜀中，王彦特放罪，复往金州控扼。时浚方论却敌之功，将佐幕客皆以便宜
迁秩。既而似、法原俱至蜀，浚遂与宝文阁直学士刘子羽、参议官、左通议大夫王
庶、主管机宜文字、兵部员外郎冯康国、鼎州团练使、提举江州太平观刘锡、左朝
散郎、利州路提点刑狱公事冯楫权枢密院计议官，偕行俱东。
</p><p>
甲午，神武前军统制兼淮南宣抚司都统制王?燮为荆南府、潭、鼎、澧、岳、
鄂等州制置使。
</p><p>
时鼎寇杨么复犯公安、石首二县，先五日，会湖南安抚使折彦质会荆鄂潭鼎统
制官辛太、崔邦弼、任安、杜湛之众往讨之。彦质数请济师，乃命?燮总舟师以行，
遣忠锐第一将崔增、神武后军统领高进以所部五千从?燮，又命韩世忠、刘光世各
以舟五百与之，仍持五月粮以行，凡湖南、北兵并受?燮节度。时知岳州范寅敷遭
内限，以策献于湖南安抚使折彦质以闻。诏下其议，命王?燮行之。
</p><p>
已而?燮请招安金字牌。帝曰：“近来贼盗踵起，盖黄潜善等专务招安而无弭
盗之术，高官厚禄以待渠魁，是赏盗也。么跳梁江湖，罪恶贯盈，故命讨之，何招
安为！但令?燮破贼后，止戮渠魁数人，贷其馀可也。”乃给黄榜十道，自么及黄
诚、刘衡、周伦、皮真并近上知名头领不赦外，胁从之徒，一切不问。如从中自并
及投首，当议优与推恩。
</p><p>
己亥，罢沿海制置司，以海舟三百付明州守臣李承造总领，和州防御使张公裕
同总领；仍命公裕居定海县，以总领海船所为名。
</p><p>
乙巳，初，韩世忠之军建康也，诏江东漕臣月给钱十万缗，以酒税、上供、经
制等钱应付。至是刘光世移屯，又增月桩钱五万六千缗，转运判官、直秘阁刘景真
等告之于朝，诏通融应副。自吕颐浩、硃胜非并相，以军用不足，创取江、浙、湖
南诸路大军月桩钱，以上供、经制、系省、封桩等窠名充其数，茶盐钱盖不得用，
所桩不能给十之一二，故郡邑多横赋于民，大为东南之患。
</p><p>
丙午，诏：“内外从官各举宗室一人，以备器使。”
</p><p>
先是右承事郎、知大宗正丞谢亻及条上宗室五事：曰举贤才以强本支，更法制
以除烦苛，择官师以专训导，继封爵以谨传袭，修图牒以辨亲疏。始，岐献简王仲
忽为宗官，多所建白，论者以为立法太严。自渡江后，南班宗室才六十三员，学官
久阙，袭封之典遂废，宗正有寺无官，故亻及言之。时已用亻及议，复置宗正少卿，
因有是命，惟袭封不行。
</p><p>
丁未，诏：“即驻跸所在学置国子监，以学生随驾者三十六人为监生，置博十
二员。”
</p><p>
江东宣抚使刘光世引兵发镇江。
</p><p>
时淮南宣抚使韩世忠屯登云山，光世惧其扼己，改途趣白鹭店；世忠遣兵千馀
袭其后，光世觉之，乃止。既而光世奏世忠掠其甲士六十馀人，帝寻遣使和解，仍
书贾复、寇恂事赐之。
</p><p>
戊申，武功大夫、高州刺史、枢密院准备差使王林，以所部充御前忠锐第十将。
林，刘光世部曲也，忠锐第九将史康民荐其才，自承州召还，而有是命。
</p><p>
己酉，神武副军都统制岳飞自虔州班师。
</p><p>
壬子，右宣教郎王忠民至行在，宰相吕颐浩、签书枢密院事徐俯见之皆拜，舍
于政府。忠民上疏力辞新命，且言：“臣为大金举兵，故自上大金国主三表，为辨
理乞还二帝，本心报国，非求名禄。”帝不许。忠民以告置于椟中，藏之七宝山下。
既见所奏留中，力恳求去，遂依商、虢镇抚使董先于军中。
</p><p>
癸丑，川陕宜抚司以三泉县为大安军，以武臣种友知军兼县事，文臣为判官兼
县丞。
</p><p>
自陕西既破，买马路久不通，至是荣州防御使、知秦州、节制阶、文军马吴璘，
始以茶彩招致小蕃三十八族以马来市，西马复通。
</p><p>
秋，七月，丙辰，吕颐浩言：“行宫北门未成而役夫少，欲于忠锐第八将范温
麾下，择不堪出战二百人助役，且令温自董之。”帝曰：“不可。四方闻之，以为
使将帅舍甲兵而事营缮，非今日整兵经武之道。”
</p><p>
己未，置博学宏词科，用工部侍郎李擢奏。其法，以制、诏、书、表、露布、
檄、箴、铭、记、赞、颂、序十二件为题，古今杂出六题，分三日试。命官除归明、
流外、进纳及犯赃人外，愿试者以所业每题二篇纳礼部，下两制考校。堪召试者，
每举附省试院收拭，上等改京官、除馆职，中等减三年磨勘，下等减二年，并与堂
除；奏补出身人，以赐进士及第、出身、同出身为三等之差。著为令。
</p><p>
初置提举孳生牧马监官，于饶州置司，俸赐视杂监司，令枢密差干办官三员，
本路给厩卒二百人，仍令统制官王进以所部护之。时益市马于广西，故先择牧地鄱
陽，置官提举。
</p><p>
庚申，权商虢镇抚使董先奏虢州失守，待罪，诏先兼京西招抚司都统制，屯襄
陽。
</p><p>
乙丑，尚书省言韩肖胄已至泗州，齐国馆伴官兵未到。时神武诸军护送者二千
人，乃诏都督府以轻舟济其军食。
</p><p>
肖胄至汴梁，伪齐刘豫欲见之；副使胡松年曰：“见之无害。”豫之臣欲令以
臣礼见，肖胄未有以答，松年曰：“皆大宋之臣，当用敌礼。”豫不能折。既见，
松年长揖豫，叙寒温如平生。豫欲以君臣之礼傲之，松年曰：“松年与殿下比肩事
主，不宜如是。”豫问：“主上如何？”松年曰：“圣主万寿。”豫曰：“其意何
在？”松年曰：“主上之意，必欲复故疆而后已。”豫有惭色。
</p><p>
丙寅，尚书考功员外郎兼权监察御史硃异宣谕浙东、福建还。异出使九月，阅
所按吏凡八人，荐士张九成等十二人。
</p><p>
丁卯，诏录用太祖、太宗、真宗、仁宗、英宗、神宗六朝勋臣自曹彬至蓝元振
三百二十人子孙。先是徽猷阁待制宋伯友言：“艰难以来，中原隔绝，功臣子孙，
凋丧殆尽；乞访其后，量材录用。”故有是旨。其后是赵普、赵安仁、范质、钱若
水诸孙，皆官之。
</p><p>
己巳，枢密院计议官、权监察御史薛徽言宣谕湖南还。徽言出使九月，阅所按
吏十六人，荐士刘延年等三人。
</p><p>
庚午，诏：“无职田选人及亲民小使臣，并给茶汤钱十千，职田少者通计增给。”
</p><p>
先是御笔增选人、小使臣俸以养廉，辅臣进呈，帝谕以“今饮食衣帛之直，比
宣和不啻三倍，衣食不给而责以廉节，难矣。宜变旧法以权一时之宜。”户部尚书
黄叔敖言：“文武官料钱，各有格法，不可独增选人、小使臣；乞令提刑司均州县
职田于一路，通融应副，无职田及职田少者增支。”从之。
</p><p>
癸酉，宰相吕颐浩、参知政事席益、签书枢密院事徐俯，以旱乞罢政，帝曰：
“与其去位，曷若同寅协恭，交修不逮，思所以克厌天心者！”颐浩等乃复视事。
</p><p>
时以旱故，诏群臣言阙政。礼部尚书洪拟曰：“法行之公，则人乐而气和；行
之乖，则人怨而气偏。试以小事论之：近时监司守臣献羡馀则黜之，宣抚司献则受
之，是行法止及疏远之臣也。有自庶僚为侍从，卧家视事，未尝入谢，得美职而去；
若鼓院官移疾废朝，则斥罢之；是行法止及冗贱之官也。榷酤立法甚严，犯者籍家
财以充赏；而大官有势者，连营列障，公行酤卖，则不敢问；是行法止及孤弱之家
也。小事如此，推广而言之，则怨多而和气伤可知矣。”疏奏，帝嘉纳。
</p><p>
甲戌，神武中军统制兼提举宿卫亲兵杨沂中自严州还，以沂中兼带御器械。武
功大夫、忠州团练使、閤门宣赞舍人、御前忠锐第四将范温以所部充神武中军左部
统领。
</p><p>
乙亥，硃胜非起复旧官，守尚书右仆射、同中书门下平章事兼知枢密院事，特
命睿思殿祗候陈彦臣宣押赴行在。
</p><p>
诏神武副军都统制岳飞选兵三千人移戍广州。
</p><p>
丙子，以久旱，诏诸路监司分按州县，亲录囚徒以察冤滞。
</p><p>
己卯，诏左武大夫、忠州防御使、知秦州张荣以所部赴行在。
</p><p>
庚辰，辅臣奏事，吕颐浩言雨足，帝曰：“日者亢旱，朕甚忧之，以穑事无望
矣。今沾足如此，殆将有秋。《春秋》二百四十二年，书大有年者才一，书有年者
再而已，以此知丰登之难得也。”先是自六月丙午不雨，帝命议狱刑，弛力役，进
素膳，及是雨乃足，翼日，帝始御玉食焉。
</p><p>
八月，丙戌，初，忠锐第八将徐文既叛去，以所部海舟六十，官军四千三百，
泛海至盐城县，遣使臣阚中纳款于伪齐，具言沿海无防御之人，可以径至二浙；且
图驻跸所在军马之数，因密州草桥镇巡检包德闻于刘豫，豫大喜。是日，授文防御
使、知莱州，以海舰二十益其军，令犯通、泰等州，且至淮南与大军会合。
</p><p>
戊子，金主以赵炤诬告其父昏德公谋反，命诛炤及其婿刘彦文。初，金人欲令
其父子对质，会蔡鞗力辨其诬，乃止。
</p><p>
己丑，命神武副军都统制岳飞赴行在，仍命飞以精卒万人留戍江州。
</p><p>
壬辰，川、陕等路宣抚处置副使王似言：“川、陕诸州应奏狱案，乞用便宜指
挥，酌情断下，如张浚例。”许之。
</p><p>
甲午，帝谓大臣曰：“元祐党人固皆贤，然其中亦有不贤者乎？”吕颐浩等曰：
“岂能皆贤！”徐俯曰：“若真元祐党人，岂不贤！但蔡京辈，凡己之所恶，欲终
身废之者，必名之元祐之党，是以其中不免有小人。”帝曰：“若黄策之类是也。”
俯曰：“黄策乃元符末上书狂直被罪，始，天下皆称之。如策比者，无虑十馀人，
策不能固穷守节，陷于非义。其中亦有议论前后反复，奸恶猥琐，窜名其间，如杨
畏、硃师服数人耳。”策以直秘阁、通判严州，受赇抵罪，故帝及之。
</p><p>
故降充宝文阁待制王觌，追复龙图阁学士。
</p><p>
乙未，诏：“河南镇抚使翟琮，且在襄陽府屯泊，听候朝旨。
</p><p>
时梁、卫之地，悉沦伪境，琮屯伊陽之凤牛山，为伪齐所逼，孤立不能敌，率
部曲突围奔襄陽。京西招讨使李横以闻，故有是命。
</p><p>
权商虢镇抚使董先，言有官军及老弱七千在襄陽，而李横兵已众，恐不能赡给，
乃命先赴行在，先遂以其众依赵鼎于江西。
</p><p>
戊戌，金主诏曰：“比以军旅未定，尝命帅府自择人授官；今并从朝廷选法。”
</p><p>
己亥，以信安郡王孟忠厚为礼仪使，奉神御并诣温州。
</p><p>
甲辰，诏曰：“比者雨旸弗时，几坏苗稼，朕方寅畏怵惕；又复地震，苏、湖
益甚，朕其惧焉。盖天降灾，其应必至，皆朕失德，不能奉顺乾坤，协序陰陽之故。
咨尔在外大小之臣，有能应变弭灾，辅朕不逮者，极言无隐。”
</p><p>
时已命诸路宪司起发州郡所负积年禁军阙额钱，是日，帝谕辅臣，恐不便于民，
速令除放，遂以手诏付有司，自建炎以来皆蠲之。
</p><p>
乙巳，诏：“复置史馆，以从官兼修撰，馀兼直馆、检讨，若著作佐郎有阙，
依元丰例差郎官兼领。”先是著作官全阙，以都官员外孔端朝权兼著作佐郎，至是
吏部讨论而有此命。
</p><p>
己酉，侍御史辛炳言：“叨缀日参，见宰执有留身奏事者。臣窃谓天下有大利
害，政事有大因革，人才之黜陡，赏罚之劝惩，相与敷陈于陛下之前，盖有不容不
公者。留身之际，何所不有！恐分朋植党之渐，为害滋大。欲望降旨，自今三省、
枢密院朝殿进呈，讫不得留身，违者许御史台弹奏。”
</p><p>
辛亥，嗣濮王仲湜请诸州宗室，各以行尊者一人检察月俸钱米，许之。渡江后，
宗子散居四方，故仲湜以为请。
</p><p>
是月，韩肖胄等始至云中，见金国都元帅宗翰议事。
</p><p>
九月，癸丑，秘书少监孙近请命前宰执供具建炎四年二月以前的政记，仍令修
注官补建炎以来起居注，命百司日以朝廷所施行事报秘书省、进奏院，月报亦如之。
</p><p>
初，伪齐侍御史卢载陽上议，陈结南夷扰川、广之策，刘豫遣通判齐州傅维永
及募进士宋渊等五十馀人自登州泛海，册交趾郡王李陽焕为广王，且结连诸溪洞酋
长，金主遣使毛都鲁等二十馀人偕行。
</p><p>
丙辰，时行宫外朝止一殿，日见群臣，省政事则谓之后殿，食后引公事则谓之
内殿，双日讲读于斯则谓之讲殿。至是梁朽，前荣且坏，命有司缮治之。乃权御射
殿，极卑陋，茆屋裁三楹，侍臣行列，巾裹触栋宇。
</p><p>
戊午，特进尚书左仆射、同中书门下平章事兼知枢密院事、都督江淮荆浙诸军
事吕颐浩罢，为镇南军节度、开府仪同三司、提举临安府洞霄宫。
</p><p>
颐浩再相凡二年，侍御史辛炳劾其不恭不忠，败坏法度。及颐浩引疾求去，殿
中侍御史常同因论其十罪，大略谓：“颐浩循蔡京、王黼故辙，重立茶盐法，专为
谋利，一也。不于荆、淮立进取辨模，惟务偷安，二也。所引用非贪鄙俗士即其亲
旧，三也。民诉讼有再至者辄罪之，四也。赃吏吕应问、韩禧皆满数万，颐浩既受
女谒，遂令移狱，欲罪元按官司，五也。台谏论事不合己意，则怒形于色，六也。
近两将不协，几至交兵，不能辨曲直以申国威，而姑息之，七也。其心腹最喜者擢
置台属，使采台中议论，八也。近者地震，抑而不奏，及降诏求言，又不引去，九
也。每会亲党夜饮，男女杂坐，比言者论罢都漕司，遽托病乞出，十也。陛下未欲
遽罢颐浩者，岂非以其有复辟之功乎？臣谓功出众人，非一颐浩之力。纵使有功，
宰相代天理物，张九龄所谓不以赏功者也。”疏入，因改命。
</p><p>
庚辰，神武副军都统制岳飞自江州来朝，赐金带、器甲。飞养子云，年尚少，
帝亦以战袍戎器赐之。
</p><p>
辛酉，川陕宣抚司统领官吴胜，败伪齐兵于黄堆寨。
</p><p>
初，陕西同统制军马杨政率诸军深入至清水县，命胜与统领官杨从仪、程俊等
率忠义人进讨。伪泾原第八将严千，以甲军千人，骑五百，筑莲花城，胜急击攻之。
翼日，第十将宋师闵复以骑二千来援，胜等追杀无遗，获所部将十馀人，师闵仅以
身免。胜还至腊家城，复与敌遇，步将从义郎彭扆战死。准备将、承信郎贺吉，为
贼所获，曰：“吾不死于敌手。”遂自杀。是役也，将士死者百二十有三人，皆赠
官，录其子。
</p><p>
丙寅，诏：“自今执政许留身奏事，如宰臣例。”
</p><p>
端明殿学士、江南西路安抚大使兼知洪州赵鼎为江南西路安抚制置大使兼知洪
州，中卫大夫、武安军承宣使、神武副军都统制岳飞落阶官，为镇南军承宣使、江
西沿江制置使，戍江州。飞言：“本路兵久不训习，乞留五千人屯洪州，二千人屯
虔州、南安，馀军并随军训习。”诏飞、鼎同议。
</p><p>
先是飞在洪州，与江南兵马钤辖赵秉渊饮，大醉，击秉渊几死，帅臣李回奏劾
之。及是帝戒飞止酒，飞遂不饮。
</p><p>
始，统制官傅选屯江州，李山知蕲州，皆受回节度。飞受命，奏乞选、山皆为
本司统制，于是飞始能成军。江东宣抚使刘光世与秉渊素厚，奏秉渊还建康以避之。
</p><p>
时飞军月费钱十二万二千馀缗，米万四千五百馀斛，诏漕臣曾纡津致钱粮，为
军中五月之费，而鼎督趣之。回与飞不协，至鼎，推诚待之，飞亦心服。
</p><p>
信安郡王孟忠厚上昭慈圣献皇后改谥册于温州太庙，不改题神主。
</p><p>
戊辰，帝谓辅臣曰：“议者多言诸大将不宜益兵。汉高祖定天下，诸将兵至十
数万，未尝以为疑，故能成功。今刘光世、韩世忠兵才各五万，张俊不满三万，议
者已患其多，此不知时宜也。”席益曰：“方用兵之时，御诸将当如高祖，削平之
后，待功臣当如光武。”前三日，诏以忠锐第九将史康民、第十将王林所部益俊军，
又令第二将张守忠受俊节制，故言者及之。
</p><p>
己巳，权刑部侍郎章谊试兵部侍郎，大理卿李与权权刑部侍郎。
</p><p>
壬申，自军兴以来，机速事皆以白札子径下，有司既报行，然后赴给、舍书押
降敕；其后拟官、断狱皆然，两省之职殆废。至是中书舍人孙近言：“国家仿唐旧
制，分建三省，凡政令之失中，赏刑之非当，其在中书，则舍人得以封还，其在门
下，则给事得以论驳。盖先其未行而救正其失，则号令无反汗之嫌，政令无过举之
迹。今给、舍但书押已行之事，虽欲论执而成命已行，非设官本意。望申严旧制，
应非军期争速不可待，勿报；应给、舍书读，如元封驳，令画时行下。”
</p><p>
诏：“神武后军见在行在官兵八千人，并拨隶神武右军都统制张俊。”
</p><p>
乙亥，江东宣抚使刘光世为江东、淮西宣抚使，置司池州；淮南东路宣抚使韩
世忠为建康、镇江府、淮南东路宣抚使，置司镇江府；神武前军统制、荆南府、潭、
鼎、澧、岳、鄂等州制置使王?燮为荆南府、岳、鄂、潭、鼎、澧、黄州，汉陽军
制置使，置司鄂州；神武副军都统制、江西制置使岳飞为江南西路、舒、蕲州制置
使，置司江州。赐江世钱十万缗，为营垒费。仍命世忠措置所部沿江至平江府、江
陰军沿海地。侍卫亲军步军都指挥使、武泰军节度使、主管殿前司公事郭仲荀为检
校少保、知明州兼沿海制置使，神武中军统制、提举宿卫亲兵杨沂中兼权殿前司公
事。仍诏仲荀以绍兴府、温、台、明州为地分，自帅府外，应统兵官并得节制。
</p><p>
始，诸将拥重兵而无分定路分，故无所任责。硃胜非再相，始议分遣诸帅各据
要会，某帅当某路，一定不复易。
</p><p>
戊寅，秘书省正字陈祖言请修建炎以来日历，从之。
</p><p>
庚辰，集英殿修撰苏迟权尚书刑部侍郎。
</p><p>
诏审武副军都统制、江西制置使岳飞所部改为神武后军，以飞为统制。
</p><p>
伪齐遣将与知光州许约合兵围固始县，知县事孙晖将所部遁去。淮西宣抚使刘
光世，遣统制官郦琼等救之，未至，会淮西安抚使胡舜陟命准备将领、承议郎洪邦
彦以乡兵来援。辛巳，贼弃城走。
</p><p>
是秋，金都元帅宗翰悉起女直土人散居汉地，惟金主及将相亲属卫兵之家得留。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86707.html' class='pagedaohang'>【上一篇】<i>:卷第一百一十三 【宋纪一百十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86705.html' class='pagedaohang'>【下一篇】<i>：卷第一百一十一 【宋纪一百十一】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>