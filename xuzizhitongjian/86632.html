<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百八十六 【元纪四】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百八十六 【元纪四】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86633.html' class='pagedaohang'>【上一篇】<i>:卷第一百八十七 【元纪五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86631.html' class='pagedaohang'>【下一篇】<i>：卷第一百八十五 【元纪三】</i></a></span>
</ul>
<div class="articleContent" id="articleContent"> <p>
起玄黓敦牂七月，尽阏逢涒滩十二月，凡二年有
奇。

</p><p>
○世祖圣德神功文武皇帝至元十九年（壬午，一二八二年）
</p><p>
秋，七月，戊午朔，日有食之。
</p><p>
立行枢密院于扬州、鄂州。
</p><p>
壬戌，高丽国王请自造船一百五十艘，助征日本。
</p><p>
庚午，令蒙古军守江南者更番还家。
</p><p>
壬申，立马湖路总管府。
</p><p>
八月，江南水，民饥者众；真定以南旱，民多流移；和尔果斯请所在官司发廪
以赈，从之。
</p><p>
申严以金饰车马服御之禁。
</p><p>
甲寅，圣诞节，是日，还宫。
</p><p>
九月，丁巳朔，赈真定饥民；其流移江南者，给之粮，使还乡里。
</p><p>
辛酉，俱蓝国入贡。海外诸蕃，惧俱蓝尤远，自泉州至其境约十万里。招讨使
杨廷璧三住招之，遂遣使贡宝货及黑猿一。
</p><p>
壬戌，敕：“官吏受贿及仓库官侵盗，台察官知而不纠者，验其轻重罪之；中
外官吏赃罪，轻者杖决，重者处死；言官缄默，与受赃者一体论罪。仍诏谕天下。”
</p><p>
己巳，定云南赋税，用金为则，以贝予折纳，每金一钱，直贝予二十索。
</p><p>
壬申，敕：“平滦、高丽、耽罗及扬州、隆兴、泉州，其造大小船三千艘。”
</p><p>
亦奚不薛之北蛮峒向世雄兄弟及散毛诸峒叛，命四川行省就遣亦奚不薛军前往
招抚之，使与其主偕往。
</p><p>
丁丑，遣使括云南所产金，以博啰为打金洞达噜噶齐。
</p><p>
壬午，诏：“诸路岁贡儒吏各一人。中书省掾史有阙，选枢密院、御史台、六
部令史转用之；令史则取诸路岁贡之数。”仍诏：“诸路岁贡儒吏，儒必通吏事，
吏必知经史者，各道按察使举廉能者，升等迁叙。”
</p><p>
厘正选法，置墨簿以籍阿哈玛特党人之名。
</p><p>
初，阿哈玛特用事，亻并中书左右司为一，以刘正为左右司员外郎。及治阿哈
玛特之党，捕正与参政咱希鲁鼎等偕至。帝前问曰：“汝等皆党于阿哈玛特，能无
罪乎？”正曰：“臣未尝阿附，惟法是从耳。”会暮，车驾还内，俱械系于阙东隙
地。逾数日，奸党多伏诛，复械系正于拱卫司，和尔果斯曰：“上尝谓刘正衣白衣
行炭穴十年，可谓廉洁者。”乃得免归。
</p><p>
冬，十月，辛卯，以平章军国重事耶律铸复为中书左丞相。
</p><p>
壬辰，享于太庙。
</p><p>
罢西京宣慰司。
</p><p>
丙申，初立詹事院，以鄂勒哲为右詹事，萨陽为左詹事。
</p><p>
诏：“由大都至中滦，中滦至瓜州，设南北两漕运司。”
</p><p>
乙巳，罢屯田总管府，以其事隶枢密院，令管军万户兼之。
</p><p>
庚戌，诏：“两广、福建五品以下官，从行省铨注。”
</p><p>
耶律铸言：“有司官吏以采室女，乘时害民，如令大郡岁取三人，小郡二人，
择其可者，厚赐其父母，否则遣还为宜。”从之。
</p><p>
十一月，丁卯，袭封衍圣公孔洙入觐，以为国子祭酒兼提举浙东学校。
</p><p>
孔子后，自宋南渡初，其四十八代孙端友子玠寓衢州。帝既灭宋，疑所立，或
言孔氏子孙寓衢者，乃其宗子。洙赴阙，逊于居曲阜者，帝曰：“宁违荣而不违亲，
真圣人后也。”遂有是命。就给禄与护持林庙。
</p><p>
诏以阿哈玛特罪恶颁告中书，凡民间利病，即与兴除之。
</p><p>
壬申，以势家为商贾者阻遏官民船，立沿河巡禁军，犯者没其家。
</p><p>
十二月，壬辰，中书左丞张文谦为枢密副使。
</p><p>
乙未，杀宋丞相信国公文天祥。
</p><p>
先是闽僧言：“土星犯帝座，疑有变。”未几，中山有狂人，自称宋主，有兵
千人，欲取文丞相。又，京师有中山薛保住上匿名书告变，言某日烧蓑城苇、率两
翼兵为乱，丞相可无忧者。时盗新杀阿哈玛特，遂撤蓑城苇，疑丞相者天祥也。乃
召天祥入，帝谕之曰：“汝移所以事宋者事我，我当以汝为相。”天祥曰；“受宋
恩为宰相，安肯事二姓？愿赐之一死足矣。”帝犹未忍，麾使退。左右力赞帝从其
请，乃诏有司杀于燕京之柴市。俄使止之，至则天祥死矣。
</p><p>
天祥至柴市，观者万人，临刑，殊从容，问市人曰：“孰南面？”或有指之者，
即向南再拜而死。年四十七。其衣带有赞曰：“孔曰成仁，孟曰取义，惟其义尽，
所以仁至。读圣贤书，所作何事！而今而后，庶几无愧！”死之日，大风扬沙，帝
叹曰：“好男子，不为吾用，杀之诚可惜也！”
</p><p>
天祥妻欧陽氏曰：“我夫不负国，我安能负夫！”遂自刭死，天祥二子俱亡。
</p><p>
庐陵张千载者，天祥友也，天祥贵显时，屡以官辟，不就。临安既破，天祥自
广还，过吉州城下，千载来见，曰：“丞相赴北，千载当偕行。”既至燕，寓天祥
囚所侧近，日以美馔馈，凡三年，始终如一。且潜制一椟，天祥受刑日，即以藏其
首。复访求欧陽氏骸鼻，袭以重囊，与先所函椟南归吉州，付其家葬之。适家人亦
自惠州奉天祥母曾氏柩同日至，人以为忠孝所感。
</p><p>
中书省言平原郡公赵与芮，瀛国公赵牛翰林直学士赵与{票灬}，宜并居上都，
帝曰：“与芮老矣，当留大都，馀如所言。”继有诏：“瀛国公给衣粮发遣之，与
{票灬}勿行。”
</p><p>
与{票灬}数进谠言，朝廷立法，多所谘访。寻转侍讲，疏陈江南科敛急督，宋
世丘垄暴露，皆大臣擅易明诏所为，帝不以为忤。
</p><p>
癸卯，御史中丞崔彧言：“台臣于国家政事得失，生民休戚，百官邪正，虽王
公宰相亦宜纠察。近惟御史有言，臣以为台官皆当建言，庶于国家有补。至于选用
台察官止由中书，宁无偏党之弊！今宜令本台得自选任，用汉人十六员，蒙古人十
六员，相参巡历为宜。”
</p><p>
既而江淮省臣有上议欲以行台隶行省者，诏廷臣杂议。兵部尚书董文用曰：
“御史台譬之卧虑，虽未噬人，人犹畏之。今虚名仅存而纲纪不振，更加抑之，则
风采苶然，无复可望矣！”从之。
</p><p>
浚济州河。
</p><p>
征容城处士刘因至都，以博果密荐其学行也，擢右赞善大夫。寻以继母老刮归，
俸给一无所受。
</p><p>
签枢密院事赵良弼，屡以疾辞，许令居怀孟。良弼别业在温，故有地三千亩，
乃折为二，六与怀州，四与孟州，皆永隶庙学以赡生徒，自以出身儒索，不忘本也。
或问为治，良弼曰：“必有忍乃其有济。人性易发而难制者，惟怒为甚，必克己然
后可以制怒，必顺理然后可以忘怒。能忍所难忍，容所难容，事斯济矣。”
</p><p>
太平、宣、徽群盗起，行管军万户张珪讨之，数为贼所败。卒有杀民家豕而并
伤其主者，珪曰：“此军之所以败也。”斩其卒。悉平诸盗。

</p><p>
◎至元二十年
</p><p>
春，正月，己未，立鸿吉哩氏为皇后。时帝春秋高，后颇预朝政，相臣常不得
见帝，辄因后以奏事。
</p><p>
初，鸿吉哩氏之族，从太祖起兵有功，寻立其女为后，遂与约曰：“鸿吉哩氏
生女，世以为后，生男，世尚公主。”故元代诸后多其族焉。
</p><p>
癸亥，敕鐸喇哈领军征缅国。
</p><p>
乙丑，和尔果斯言：“自今应诉事者，必须实书其事，赴省台陈告。其以匿名
书告事，重者处死，轻者流远方。能发其事者，必须实书其事，赴省台陈告。其以
匿名书告事，重者处死，经者流远方；能发其事者，给犯人妻子，仍以钞赏之。又，
阿哈玛特专政时，衙门太冗，虚费俸禄，宜依刘秉忠、许衡所定，并省为便。”皆
从之。
</p><p>
设务农司。
</p><p>
敕预备征日本军粮，令高丽国备二十万石，以阿塔哈依旧为征东行省丞相。
</p><p>
丙寅，发五卫军二万人征日本。召太常少卿汪忠良择日出师，忠良曰：“僻陋
海隅，何足劳天戈！”不听。时帝意甚决，朝臣无敢谏者。淮西行省右丞昂吉尔上
疏曰：“臣闻兵以气为主，而上下同欲者胜。比者连事外夷，三军屡衄，不可以言
气；海内騷然，一遇调发，上下愁怨，非所谓同欲也。请罢兵息民。”南台御史大
夫姜卫亦遣使入奉曰：“倭不奉职贡，可伐而不可怒，可缓而不可急。向者师行期
迫，战船不坚，前车已覆，后当改辙。为今之计，预修战舰，训练士卒，耀兵扬武，
使彼闻之，深自备御，迟以岁月，俟其疲怠，出其不意，乘风疾往，一举而下，万
全之策也。”帝皆不听。
</p><p>
丙寅，御史台言：“燕南、河北、山东，去岁旱灾，按察司已尝阅视，而中书
不为奏免税粮，民何以堪！”诏有司权停勿征，仍谕：“自今管民官，凡有灾伤，
过时不申，及按察司不即行视者，皆罪之。”
</p><p>
河北流民渡河求食，朝廷遣使者集官属，绝河止之，按察副使程思廉曰：“民
急就食，岂得已哉！天下一家，河北、河南，皆吾民也，亟令纵之！”且曰：“虽
得罪，死不恨。”章上，不之罪也。
</p><p>
刑部尚书崔彧上疏，言时政十八事：“一曰开言路，多选正人，番直上前，以
司喉舌。二曰阿哈玛特擅权，台臣莫敢纠其非，迨事败，然后接踵随声，徒取讥笑；
宜别加选用，其旧人除蒙古人取圣断处，馀皆当问罪。三曰枢密院定夺军官，赏罚
不当，多听阿哈玛特风旨；宜择有声望者为长贰。四曰翰苑亦颁阿哈玛特功德，宜
博访南北耆儒以重此选。五曰郝祯、耿仁等虽正典刑，若是者尚多，罪同罚异，公
论未伸，合次第屏除。六曰贵游子弟用即显官，幼不讲学，何以从政！得如左丞许
衡教国子，则人才辈出矣。七曰今起居注所书，不过奏事检目而已，宜择蒙古、汉
人分番上直，言动必书。八曰宜定律令，为一代之法。九曰省冗官，宜参众议，立
定成规。十曰官僚无以养廉，宜有俸者增，无俸者给。十一曰内地百姓流移江南避
赋役者，已十五万户，去家就旅，岂人之情！俺重政繁，驱之至此。宜特降诏旨，
招集复业，免其后来五年科役，其馀积欠并蠲，事产即日给还；民官满替以户口增
耗为黜陟，其徙江南不归，与土著一例当役。十二曰凡丞相安图迁转良臣，为阿哈
玛特所摈黜，或居散地，或在远方，并令拔擢。十三曰簿录奸党财物，不可视为横
得，遂致滥用，宜以之实帑藏，供岁计。十四曰上都非如大都，止备巡幸，不应立
留守司，宜易置总管府。十五曰中书省右丞二而左丞缺，宜改所增右丞置诸左。十
六曰在外行省不必置丞相、平章，止设左、右丞以下，庶几内重，不致势均。彼谓
非隆其名不足镇压者，奸臣欺罔之论也。十七曰阿尔哈雅掌兵民之权，子侄姻党分
列权要，官吏出其门者十之七八，其威权不在啊炳玛特下，宜罢职，理算其党；虽
无所污染者，亦当迁转它所，勿使久据湖广。十八曰铨选类奏，贤否莫知，自今三
品以上，必引见而后授官。”疏奏，帝即命中书省行其数事。馀命与御史大夫伊实
特穆尔议行之。
</p><p>
彧又言：“江南盗贼，相挺而起，凡二百馀所，皆由拘刷水手，兴造海船，民
不聊生，激而成变。日本之役，宜姑止之。又，江西四省军需，宜量民力，勿强以
土产所无。凡给物价与民者，必以实。召募水手，当从其所欲。俟民气稍苏，我力
粗备，三二年后，东征未晚也。”帝以为不切，曰：“尔之所言如射然，挽弓虽可
观，发矢则非是矣。”
</p><p>
彧又言：“昨中书奉旨，差官度量大都州县地亩，本以革权势兼并之弊，欲其
明白，不得不于军民诸色人户通行核实。又因取勘畜牧数目，初意本非扰民，而近
者浮言胥动，恐失农时。”又言：“各路每岁选取室女，宜罢。宋文思院小口斛出
入官粮，无所容隐，宜颁行。”皆从之。
</p><p>
丁卯，巴约特等伐船材于烈埚、都山、乾山，凡十四万二千有奇，起诸军贴户
年及丁者五千人、民夫三千人运之。
</p><p>
命右丞栋哩特穆尔及万户三十万人，蒙古军习舟师者二千人，特默齐万人，习
水战者五百人，征日本。
</p><p>
壬午，改广东提刑按察司为海北广东道，广西按察司为广西海北道，福建按察
司为福建闽海道，巩昌按察司为河西陇北道。
</p><p>
二月，辛丑，定军官选法及官吏赃罪法。
</p><p>
癸丑，谕中书省：“大事奏闻，小事便宜行之，毋致稽缓。”
</p><p>
三月，己未，御史台言：“平滦造船，五台山造寺伐木，及南城建新寺，凡役
四万人，请罢之。”诏：“伐木、建寺即罢之，造船一事，其与省臣议。前后卫军
自愿征日本者，命选留五卫汉军千馀，其新附军令悉行。”
</p><p>
乙丑，命乌努呼鲁岱往扬州录囚，其江北重囚，谪征日本。
</p><p>
立云南按察司，照刷行省文卷。
</p><p>
罢淮安等处淘金官，惟计户取金。
</p><p>
丙寅，帝如上都。
</p><p>
丁卯，增置蒙古监察御史六员。
</p><p>
癸酉，广东新会县林桂方、赵良钤等聚众，伪号罗平国，称延康年号。官军擒
之，伏诛，馀党悉平。
</p><p>
壬午，罢福建宣慰司，复立行中书省于漳州。
</p><p>
夏，四月，庚寅，以侍卫亲军二万人助征日本。
</p><p>
壬辰，阿塔哈求军习官舟楫者同征日本，命元帅张林、招讨张宣、总管硃清
等行，以高丽王就领行省辨画日本事宜。
</p><p>
甲午，禁近侍为人求官，紊乱选法。
</p><p>
申严酒禁，有私造者，财产、女子没官，犯人配役。申私盐之禁，许按察司纠
察盐司。
</p><p>
五月，乙未，免五卫军征日本，发万人赴上都，纵平滦造船军归耕，拨大都见
管军代役。
</p><p>
占城行省右丞索多，率战船千艘出广州，浮海伐占城。占城迎战，兵号二十万，
索多率敢死士击之，斩首并溺死者五万馀人，又败之于大浪湖，斩首六万级，占城
降。索多造木为城，辟田以耕，伐乌里、越里诸小夷，皆下之，积谷十五万以给军。
</p><p>
六月，戊子，以征日本，民间騷动，盗贼窃发，呼图特穆尔、蒙古岱乞益兵御
寇，诏以兴国、江州军付之。
</p><p>
初定官吏赃罪法：“自五十贯以上，皆决杖，除名不叙，百贯以上者死。”
</p><p>
崔彧言：“今百官月俸不能副赡养，难责以廉勤之操。宜议增庶官月俸，所增
虽赋之于民，官吏不贪，民必受惠。其有以贪抵罪，亦复何辞！”从之。己丑，诏
增内外官吏俸。
</p><p>
初，思、播以南，施、黔、鼎、澧、辰、沅之界，九溪、十八峒蛮獠，叛服不
常，诏四川行省讨之。参政奇尔济苏、宣慰使李呼哩雅济等，凿山开道，分兵并进，
诸蛮伏险以拒，然众寡不敌，多就擒戮，其奠长内附赴阙。辛亥，诏分其地立州县，
听顺元路宣慰司节制。
</p><p>
秋，七月，丙辰，谕阿塔哈：“所造征日本船，宜少缓之，所拘商船悉给还。”
</p><p>
丙寅，开云南驿路。
</p><p>
丁卯，罢淮南淘金司，以其户还民籍。
</p><p>
八月，癸未，以明尔彻平章军国重事，商议公事。
</p><p>
立怀来淘金司。
</p><p>
丁未，浙西道宣慰使史弼言：“顷以征日本船五百艘科诸民间，民病之。宜取
阿巴齐所有船，修理以付阿塔哈，庶宽民力，并给钞于沿海募水手。”从之。
</p><p>
济州新开河成，立都澧运司。
</p><p>
九月，戊午，哈喇岱等招降象山县海贼尤宗祖等九千五百九十二人，海道以宁。
</p><p>
壬戌，调黎兵同征日本。
</p><p>
辛未，以岁登，开诸路酒禁。
</p><p>
戊寅，史弼陈弭盗之策：“为首及同谋者死，馀屯田淮上。”帝然其言，诏以
其事付弼。贼党耕种内地，共妻孥送京师，以给鹰坊人等。
</p><p>
冬，十月，壬辰，帝至自上都。
</p><p>
庚子，左丞相耶律铸，坐不纳职印，妄奏东平人聚谋为逆、间谍幕僚及党罪囚
阿里苏，罢免，仍没其家赀之半，徒居山后。
</p><p>
建宁路管军总管黄华叛，众几十万，称祥兴五年，犯崇安、浦城等县，围建宁
府，命征东行省左丞刘国杰以其兵会江淮参政巴延等讨之。国杰攻破赤岩寨，华投
火死，馀众皆溃。福建行省左丞呼喇春将兵来会梧桐州，欲搜贼溃去者尽杀之，国
杰曰：“首乱者华也，馀皆胁从。招谕不归，诛之未晚。”未几，众果出降。
</p><p>
十一月，丁巳，命各省印《授时历》。
</p><p>
丁丑，禁云南管课官于常额外多取馀钱。
</p><p>
戊寅，禁云南权势多取债息，仍禁没人口为奴及黥其面者。
</p><p>
十二月，壬辰，以中书参议温特赫图噜哈廉贫，不阿附权势，赐钞百锭。
</p><p>
丙午，罢云南造卖金箔规措所；又罢都元帅府及重设官吏。
</p><p>
定质子令，凡大官子弟，遣赴京师。
</p><p>
枢密副使张文谦卒。文谦为人，刚明简重，凡所陈于上前，莫非尧、舜仁义之
道，数忤权幸，而是非得丧，一不以经意；家惟藏书数万卷，尤以引荐人才为己任。
</p><p>
是岁，用王积翁议，令阿巴齐等广开新河以通漕运。然新河候潮以入，船多损
坏，民亦苦之。而蒙古岱言海运之舟悉至，于是罢新开河，颇事海运，立万户府二，
以硃清为中万户、张宣为千户、蒙古岱为万户府达噜噶齐。未几，又分新河军士
水手及船，于扬州、平滦两处运粮，命三省造船二千艘，于济州河运粮，犹未专于
海道也。
</p><p>
有江南人言宋宗室反者，命遣使捕至阙下，东宫宿卫士鄂尔根萨里超入谏曰：
“言者必妄，使不可遣。”帝曰：“卿可以言之？”对曰：“若果反，郡县何以不
知？言者不以郡县而言之阙庭，必其仇也。且江南初定，民疑未附，一旦以小民浮
言辄捕之，恐人人自危，徒中言者之计。”帝悟，立召使者还，俾械系言者，下郡
治之，言者立伏，果以尝贷钱不从诬之。帝谓鄂尔根萨里。”非卿言，几误，但恨
用卿晚耳。”自是命日侍左右。
</p><p>
湖南、北盗贼乘舟纵横劫掠，行省平章哈喇哈斯患之。右丞图呼噜曰：“树茂
鸟集，树伐则散，戮一人足矣。”盗首乔大使者居九江，郡守曳喇玛丹取赂蔽之，
遣使擒以来，狱成，杀而令诸市，群盗顿息。
</p><p>
江淮行省宣慰使郄显、李谦，诉平章蒙古岱不法。有诏勿问，仍以显等付蒙古
岱鞫之，系于狱，必抵以死。江南行台监察御史申屠致远，虑囚浙西，知其冤状，
将纵之。蒙古岱胁之以势，致远不为动，亲脱显等械，使从军自赎。

</p><p>
◎至元二十一年
</p><p>
春，正月，乙卯，群臣上尊号曰：“宪天述道仁文义武大光孝皇帝。”时议欲
大赦，参知政事张雄飞曰：“古人言，无赦之国，其刑必平。故赦者，不平之政也。
圣明在上，岂宜数赦！帝嘉纳之，遂止下轻刑之诏。
</p><p>
丁巳，敕：“自今凡奏事者，必先语同列以所奏。既奏，其所奉旨云何，令同
列知而后书之簿；不明以告而辄书簿者，杖笔且齐。”
</p><p>
己未，罢云南都元帅府，府所管军民隶行省。
</p><p>
甲子，罢扬州等处理算官，以其事付行省。
</p><p>
丁卯，建都王乌蒙及金齿一十二部俱降。
</p><p>
建都先为缅所制，欲降未能。时诸王桑阿克达尔及行省右丞台布、参知政事伊
克德济分道征缅，于阿昔、阿禾两江造船二百艘，顺流攻之，拔江头城，令都元帅
袁世安戍之。遣使招谕缅王，不应，遂水陆并进，攻建都所都太公城，拔之。至是
皆降。
</p><p>
庚午，立江淮、荆湖、江西、四川行枢密院，治建康，鄂州、抚州、成都。
</p><p>
王积翁久留大都，自诡能宣谕日本。甲戌，遣积翁赍诏奉使，赐锦衣、玉环、
鞍辔。帝以日本俗尚佛，命普陀僧如智同往。积翁过温陵，强取任甲所有四舶使行，
取道庆元航海，中途鞭任，旋闻任有谇语，乃好语诱以官职。任佯诺，将至日本，
醉从者以酒，遂杀积翁，掠其资逃去。
</p><p>
丁丑，云南诸路按察司官陛辞，诏谕之曰：“卿至彼，当宣明朕意，勿求货财。
名成则货财随之，徇财则必失其名，而性命亦不可保矣。”
</p><p>
二月，辛巳，以福建宣慰使管如德为泉州行省参知政事，征缅。
</p><p>
浚扬州漕河。
</p><p>
罢高丽造征日本船。
</p><p>
壬辰，邕州、宾州民黄大成等叛，梧州、韶州、衡州民相挺而起，湖南宣慰使
萨里曼将兵讨之。
</p><p>
己亥，放檀州淘金五百人还家。
</p><p>
丁未，括江南乐工。
</p><p>
命阿塔哈发兵万五千人，船二百艘，助征占城；船不足，命江西省益之。
</p><p>
戊申，徒江淮行省于杭州，徙浙西宣慰司于平江，省黄州宣慰司入淮西道。
</p><p>
漳州盗起，命江浙行省调兵进讨。
</p><p>
秦州总管刘发有罪，尝欲归黄华，事觉，伏诛。
</p><p>
适故宋宗室及其大臣之仕者于内地。
</p><p>
三月，丁巳，皇子北平王纳珠哈至自北边。王以至元八年建幕庭于和林，北留
七年，至是始归。右丞相安图继至。
</p><p>
丙寅，帝如上都。
</p><p>
丁卯，太庙正殿成，奉安神主。
</p><p>
夏，四月，令军民同筑隄堰，以利五卫屯田。
</p><p>
己亥，涿州巨马河决，冲突三十馀里。
</p><p>
壬寅，江淮行省进各翼童男女百人。
</p><p>
戊申，高丽王王暙及公主，以其世子謜来朝。
</p><p>
呼图特穆尔征缅之师，为缅人冲溃，敕发思、播思、杨二家军二千从征缅。
</p><p>
云南行省为破缅国江头城，进童男女八十人。
</p><p>
五月，癸丑，枢密院言：“索多溃军，已令李恒收集；江淮、江西两省溃军，
别遣使诏谕，凡至者皆给之粮，舟楫损者修之，以俟阿尔哈雅调用。”从之。
</p><p>
戊午，敕中书省：“奏目文册及宣命札付，并用蒙古书，不许用辉和尔字。”
</p><p>
乙丑，蠲江南今年田赋十分之二，其十八年以前逋欠未征者，尽免之。
</p><p>
阿噜呼努言：“曩于江南民户中拨匠户三十万，其无艺业者多，今已选定诸色
工匠，馀十九万九百馀户，宜纵今为民。”从之。
</p><p>
庚午，荆湖、占城行省以兵进据乌马境，地近安南，请益兵。命鄂州达噜噶齐
赵翥等奉玺书往谕安南。
</p><p>
河间任丘县民李移住谋叛，事觉，伏诛。
</p><p>
括天下私藏天文、图谶、《太乙》、《雷公式》、《七曜历》、《推背图》、
《苗太监历》，有私习及收匿者，罪之。
</p><p>
闰月，丙戌，行御史台自扬州迁于杭州。
</p><p>
丙午，以侍卫亲军万人修大都城。
</p><p>
六月，壬子，遣使分道寻访，测验晷景、日月交食、历法。
</p><p>
增官吏俸，以十分为率，不及一锭者量增五分。
</p><p>
甲寅，封皇子托欢为镇南王，驻鄂州。
</p><p>
庚申，改蒙古都元帅府为蒙古都万户府。
</p><p>
秋，七月，己卯，诏军官勿带相衔。
</p><p>
戊子，诏镇南王托欢征占城。
</p><p>
帝怒占城叛服不常，命托欢与左丞李恒往会索多兵进击之；复以安南通谋占城，
令军行假道于其国，且征其粮饷以给军。
</p><p>
八月，己酉，御史台言：“无籍之军愿从军杀掠者，初假之以张渡江兵威，今
各持弓矢，剽劫平民，若不分隶各翼，恐生他变。”诏遣之还家。
</p><p>
辛亥，占城国王遣使奉表，乞回索多军，愿以土产岁修职贡。
</p><p>
庚午，帝至自上都。
</p><p>
九月，甲申，京师地震。
</p><p>
丙申，籍嘉木扬喇勒智发宋陵所收金银、宝器，修天衣寺；其饮器则赐帝师，
盖西僧欲得帝王蠲髅以厌胜致富也。
</p><p>
侍卫士鄂尔根萨里擢朝列大夫、左侍仪奉御。因劝帝治天下必用儒术，宜招致
山泽道艺之士以备任使，帝嘉纳之，遣使求贤，置集贤馆以待之。是月，命鄂尔根
萨里领馆事，辞曰：“陛下初置集贤以待士，宜择重望大臣领之以亲观听。请以司
徒萨里曼领其事。”帝从之，仍以鄂尔根萨里为集贤馆学士兼太史院事。
</p><p>
士之应诏者，尽命馆谷之，凡饮食、供帐、车服之盛，皆喜过望。其弗称旨者，
亦请加赉而遣之。有官于宣徽者，欲陰败其事，故盛陈所给廪饩于内前，冀帝见之，
帝果过而问焉，对曰：“此一士之日给也。”帝怒曰：“汝欲使朕见而损之乎？士
倍此以待天下士，犹恐不至，况欲损之，谁肯至者！”
</p><p>
鄂尔根萨里又言于帝曰：“国学，人材之本，立国子监，置博士弟子员，宜优
其廪饩，使学者日盛。”从之。
</p><p>
冬，十月，丁未，享于太庙。
</p><p>
丁卯，以招讨使张万为征缅招讨使。
</p><p>
戊辰，立常平仓，以五十万石价钞给之。
</p><p>
十一月，戊子，命北京宣慰司修滦河道。
</p><p>
庚子，以范之虎为中书左丞，商量枢密院事。
</p><p>
辛丑，和尔果斯、敏珠尔卜丹、张雄飞、温特赫并罢，安图复为中书右丞相。
以前江西榷茶运使卢世荣为右丞，前御史中丞史枢为左丞，布鲁密实哈雅、萨题勒
密实并参知政事，前户部尚书拜降参议中书省事。
</p><p>
世荣，大名人，阿哈玛特专政，世荣以贿进，为江西榷茶运使，后以罪废。阿
哈玛特死，朝臣讳言利，无可副上意者。总制院使僧格荐世荣有才术，谓能救钞法，
增课额，上可裕国，下不损民。帝召见，奏对称旨，令与中书廷辨所欲行。和尔果
斯等守正不挠，为强词所胜，皆罢去，故复起安图而世荣擢右丞，史枢等皆世荣所
荐也。
</p><p>
初，安图与北平王被哈都拘之，十年始得还，有谮其尝受哈都官爵者，帝怒。
断事官石天麟亦自哈都部中还，奏曰：“哈都实宗亲，偶有违言，非仇敌比，安图
不拒绝之，所以释其疑心，导其臣顺也。”帝怒方解。
</p><p>
雄飞刚直廉慎，始终一节，尝召见便殿，语之曰：“闻卿贫甚，今特赐卿白金
二千五百两，钞二千五百贯。”既出，又加赐黄金五十两，雄飞拜受，封识藏于家。
及其罢政，阿哈玛特之党矫诏追夺之。或有劝雄飞自辨者，雄飞曰：“上以老臣廉，
故赐臣。然臣未尝敢轻用而封识以俟者，正虑今日耳，又可自辨乎！”寻起为燕南、
河北道宣慰使，卒。
</p><p>
安图之再入相也，力辞不允，往决于祁志诚，志诚曰：“昔与子同列者何人？
今同列者何人？”安图悟，入见，辞曰：“臣昔为宰相，年尚少，幸不失陛下事者，
丞佐皆臣所师友。今事臣者皆进与臣俱，则臣之为政，能有加于前乎？”帝曰：
“谁为卿言是？”对曰：“祁真人。”帝叹异者久之。志诚，丘处机之四传弟子也，
居云州金阁山，道誉甚著。安图初为相，常过而问之，志诚告以修身治世之要，故
其为相也，以清静忠厚为主。及罢还第，退然若无与于世者，人以为有得于志诚之
言云。
</p><p>
卢世荣既入中书，即日奉诏理钞法之弊，自谓生财有法，用其法当赋倍增而民
不扰。诏下会议，人无敢言者。翰林学士董文用谓曰：“此钱取于右丞家耶，将取
之于民耶？取于右丞之家，则吾不知；若取于民，则有说矣。牧羊者岁常两剪其毛，
今牧人日剪以献，主者固悦其得毛之多，然羊无以避寒热，即死且尽，毛又可得乎？
民财有限，右丞将尽取之，得无有日剪其毛之患乎？”世荣不能对。议者出，皆谢
文用曰：“君似一言折聚敛之臣而厚邦本，真仁人之言哉！”
</p><p>
至元初，丞相史天泽，学士承旨王鹗等屡请以科举取士，诏中书议定程式，未
及施行。至是，和尔果斯与留梦淡等复言天下习儒者少而由刀笔吏得官者多，帝曰：
“将若之何？”对曰：“惟贡举取士为便。凡蒙古之士及儒吏、陰陽、医、巫，皆
令试举，则用心为学矣。”方下中书省议，而和尔果斯罢，事遂寝。
</p><p>
十二月，甲辰朔，中书省言：“江南官田，为权豪、寺观欺隐者多，宜免其积
年收入，限以日期，听人首实，逾限为人所告者征，以其半给告得。”从之。
</p><p>
乙巳，御史中丞崔彧，言卢世荣不可为相，帝大怒，下彧吏，欲致之法，寻罢
之。
</p><p>
卢世荣欲以均输法益国赋，虑按察司挠其事，请令与转运使亻并为一职，诏集
议。左赞善大夫瓜勒佳之奇言：“按察司者，控制诸路，摘发奸伏，责任匪轻。若
使理财则事冗，将弥缝自救之不暇，安能绳纠它人哉！并之勿便。”事遂寝。之奇，
滕州人也。
</p><p>
以丁壮万人开神山河，立万户府以总之。
</p><p>
癸亥，卢世荣言：“京师富户酿酒，价高而味薄，以致课不时输。宜一切禁罢，
官自酤卖，向之岁课，一月可办。”从之。
</p><p>
癸酉，命翰林承旨萨里曼，翰林、集贤大学士许国祯，集诸路医学教授增修
《本草》。
</p><p>
是月，镇南王托欢军至安南，杀其守兵，分六道以进。安南兴道王以兵拒于万
劫，进击，败之。万户倪闰战死于刘邨。
</p><p>
安图言于帝曰：“阿哈玛特专政十年，亲故迎合者，往往骤进据显位，独刘宣、
张孔孙二人，恬守故常，终始如一。”乃除宣吏部尚书，孔孙礼部侍郎。
</p><p>
是岁，诏燕南、河北道按察使博果密参议中书省事。
</p><p>
时卢世荣阿附僧格，言能用己，则国赋可以十倍于旧。帝以问博果密，对曰：
“自昔聚敛之臣，如桑弘羊、宇文融之徒，操利术以惑时君，始者莫不谓之忠，及
其罪稔恶著，国与民俱困，虽悔何及！臣愿陛下无纳其说：“帝不听。博果密遂辞
参议不拜。
</p><p>
湖广平章政事约苏穆尔，贪纵婬虐，诛求无厌。或妄言：“初归附时，州县长
吏及吏胥富人，比屋敛银，将输之官，银已具而事中止。”约苏穆尔即下令责民自
实，使者旁午，随地置狱，株连蔓引，备极惨酷，民以拷掠瘐死者载道，所获不资，
约苏穆尔尽掩有之。
</p><p>
有使至永州，判官乌克逊泽，戒吏美供帐，丰酒食，务顺适其意。使者感愧，
无所发其毒，因间以利害晓之，一郡由是获安。盗起宝庆、武冈，皆永旁郡也。行
省遣泽讨平之，俘获五百馀人，简出其诖误者百有五十人，上书言状。诛其首恶者
三十一人，馀得减死。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86633.html' class='pagedaohang'>【上一篇】<i>:卷第一百八十七 【元纪五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86631.html' class='pagedaohang'>【下一篇】<i>：卷第一百八十五 【元纪三】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>