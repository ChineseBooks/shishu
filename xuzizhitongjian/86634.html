<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百八十四 【元纪二】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百八十四 【元纪二】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86635.html' class='pagedaohang'>【上一篇】<i>:卷第一百八十五 【元纪三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86633.html' class='pagedaohang'>【下一篇】<i>：卷第一百八十三 【元纪一】</i></a></span>
</ul>
<div class="articleContent" id="articleContent"> <p>
起著雍摄提格五月，尽屠维单阏十二月，凡一年
有奇。

</p><p>
○世祖圣德神功文武皇帝至元十五年（宋祥兴元年）
</p><p>
五月，癸未朔，诏翰林学士和尔果斯：“今后进用宰执及主兵重臣，其与儒臣
老者同议。”
</p><p>
宋改元祥兴。时舾灾蘖干伲乃遣人征粮于琼州，海道滩水浅急，艰于转运，
别取道杏磊浦以进，雷州总管蒙古特以兵邀击之。
</p><p>
宋升舾灾尬翔龙县。
</p><p>
宋遣张应科、王用将兵取雷州，应科三战不利，用遂降。
</p><p>
乙未，以乌蒙路隶云南行省。
</p><p>
己亥，江东道按察使阿巴齐，求宣慰使吕文焕金银器皿及宅舍、子女，不获，
诬其私匿兵仗。诏行台大夫姜卫诘之。事白，免阿巴齐官。
</p><p>
宋驸马杨镇从子玠节，家富于资，守藏吏姚溶窃其银，惧事党，诬玠节陰与广、
益二王通，有司搒笞，诬服。狱成，总管府推官申屠致远谳之，得其情，溶服辜。
玠节以贿为谢，致远怒，绝之。
</p><p>
杭人金渊者，欲冒籍为儒，儒学教授彭宏不从。渊诬宏作诗有异志，揭书于市，
逻者以上。致远察其情，执渊穷诘，罪之。属县械反者十七人，讯之，盖因寇作以
兵自卫，实非反者，皆得释。
</p><p>
六月，丁巳，宋张应科收兵复战，败死。张世杰悉众围城，城中绝粮，士食草，
史格漕钦、廉、高、化诸州粮以给之。世杰引还。
</p><p>
己未，宋主迁驻新会之厓山。时诸军泊雷、化犬牙处，而厓山在新会县南八十
里大海中，与石山对立如两扉，故有镇戍。张世杰以为天险可守，乃遣人入山伐木，
造行宫三十间，军屋三千间。正殿曰慈元，杨太妃居之。升广州为翔龙府。时官、
民兵尚二十馀万，多居于舟，资粮取办于广右诸郡、海外四州，复刷人匠，造舟楫，
制器械，至十月始罢。
</p><p>
己巳，有大星殒于广南，声如雷，数刻乃已。
</p><p>
乙亥，敕省、院、台、诸司应闻奏事，必由起居注。
</p><p>
己卯，参知政事蒙古岱请颁诏招宋广王及张世杰；不从。
</p><p>
江东宣慰使张弘范人觐，请于帝曰：“张世杰立广王于海上，闽、广响应，宜
进取之。”帝以弘范为蒙古、汉军都元帅。陛辞，奏曰：“国制，无汉人典蒙古军
者。臣汉人，恐乖节度，猝难成功。愿得亲信蒙古大臣与俱。”帝曰：“尔忆而父
与察罕之事乎？其破安丰也，汝父留兵守之，察罕不肯，师既南而城复为宋有，进
退几失据，汝父至不胜其悔恨也，由委任不专。今岂可使汝复有汝父之悔乎！”赐
锦衣、玉带。弘范辞曰：“奉命远征，无所事于衣带也。苟以剑甲为赐，则臣得仗
国威灵，率不听者，臣得其职矣。”帝壮之，出上方剑以赐，曰：“剑，汝副也，
有不用命者，以此处之。”及行，弘范荐李恒自副。至扬州，发水陆之师二万，分
道南下。帝复命达春留后，供军食。
</p><p>
秋，七月，宋湖南制置司张烈良及提刑刘应龙，起兵以应厓山，雷、琼、全、
永与潭属县之民周隆、贺十二等咸应之，大者众数万，小者不下数千。帝命阿尔哈
雅往讨，获周隆、贺十二，斩之。烈良等举宗及馀兵奔思州乌罗洞，为官军所袭，
皆战死。
</p><p>
阿尔哈雅略地海外，唯琼州安抚赵与珞及冉安国、黄之杰等率兵拒于白沙口，
相约固守，以死自誓。日望援兵不至，其南宁、万安、吉陽诸州县及八蕃、罗甸诸
蛮皆附。
</p><p>
阿哈玛特奏立江西榷茶运司及诸路转运盐使司、宣课提举司，宣课司官吏多至
五百馀人。
</p><p>
先是湖南行省左丞崔斌入觐，从帝至察罕诺尔，帝问：“江南各省哀治如何？”
斌对以治安之道在得人，今所用多非其人。因言：“江南官冗，杭州地大民众，阿
哈玛特溺于私爱，以任其不肖子巴苏呼。且阿哈玛特先自陈，乞免其子弟之任，今
乃身为平章，而子若侄或为参政，或为尚书，或领将作监、会同馆，一门悉处要津，
有亏公道。”帝命罢黜之，然终不以为阿哈玛特罪。
</p><p>
既而淮西宣慰使昂吉尔入朝，亦以官冗为言，于是诏：“江西省并入福建，罢
榷茶营田司归本道宣慰司，罢漕运司归行省。”
</p><p>
帝尝谓昂吉尔曰：“宰相明天道，察地理，尽人事，能兼三者，乃为称职。尔
纵有功，宰相非可凯者。回回人中，阿哈玛特才任宰相，阿尔年少亦精敏，南人如
吕文焕、范文虎率众来归，或可以相位处之。”
</p><p>
丙戌，以江南事繁，行省辟未有知书者，恐于吏治未便，分命崔斌至扬州行省，
张守智至潭州行省。阿哈玛特恶崔斌，不欲其在内，故因事出之。
</p><p>
丙申，以达春、吕师夔、贾居贞行中书事于赣州，福建、江西、广东皆隶焉。
</p><p>
辛亥，改京光府为安西府。
</p><p>
诏江南、浙西等处，毋非理征民。时诸将市功，且利俘获，往往滥及无辜，或
强籍新民以为奴隶。令出，得还为民者数千人。
</p><p>
建汉祖天师正一祠于大都，令张留孙居之。
</p><p>
八月，壬子朔，追毁宋故官所受告身。
</p><p>
庚申，有星堕广州南。初陨，色红，大如箕，中爆裂为五，既堕地，声如鼓，
一时顷止。
</p><p>
己巳，宋加文天祥少保，封信国公，张世杰封越国公。天祥闻宋主即位，上表
自劾兵败江西之罪，请入朝。优诏不许，更加官爵。天祥移书陆秀夫曰：“天子幼
冲，宰相遁荒，诏令皆出诸公之口，岂得以游词相拒！”会军中大疫，士卒多死，
天祥母亦病没，诏起复之。天祥长子复亡，家属皆尽。
</p><p>
辛未，复给漳州安抚使沈世隆家资。世隆前守建宁府，有郭赞者，受宋张世杰
檄招世隆，世隆执赞，斩之。蒙古岱以世隆擅杀，籍其家，帝曰：“世隆何罪！其
还之。”仍授本路管民总管。
</p><p>
壬申，宋以姚良臣为右丞相，夏士林参知政事，王德同知枢密院事。
</p><p>
辛巳，以中书左丞董文炳签书枢密院事，参知政事索多，蒲寿庚为中书左丞。
因命索多等招徠东南诸蕃国，许以互市。
</p><p>
九月，壬午朔，宋葬前主于永福陵。
</p><p>
庚寅，以中书左丞、行江东道宣慰使吕文焕为中书右丞。
</p><p>
冬，十月，己未，享于太庙。
</p><p>
丁卯，驰山场樵采之禁。
</p><p>
十一月，丁亥，以辰、沅、靖、镇远等郡与蛮、獠接壤，民不安业，命达春、
程鹏飞并为荆湖北道宣慰使。
</p><p>
张弘范以弟弘正为先锋，戒之曰：“汝以骁勇见选，非私汝也。军法重，我不
敢以私挠公，汝慎之！”进攻三江寨，寨据隘乘高，不可近，乃连兵环之。寨中惧，
人持满以待。弘范令下马治朝食，若将持久者，持满者疑不敢动。它寨惧不设备，
弘范忽麾军连拔数寨，回捣三江，拔之。
</p><p>
壬辰，中书左丞、行江东道宣慰使囊嘉特言：“江南既平，兵民宜各置官属，
蒙古军宜分屯大河南北，以馀丁编立部伍，绝其掳掠之患。分拣官僚，本以革阿哈
玛特滥设之弊，其将校立功者，例行沙汰，何以劝后！新附军士，宜令行省赐之衣
粮，毋使阙乏。”帝嘉纳之。
</p><p>
征宋故相马廷鸾、章鉴赴阙，不至。
</p><p>
张弘范以舟师由海道袭漳、潮、惠三州，李恒以步骑由梅岭袭广州。阿尔哈雅
遣人招安抚使赵与珞及冉安国、黄之杰等于琼州，不从，率兵御之。癸巳，琼州民
作乱，执与珞等降，与珞及安国、之杰皆死之。
</p><p>
甲午，弛酒禁。
</p><p>
初，阿哈玛特子呼逊、阿萨尔等，以崔斌论列免官，至是，以张惠请，诏复之。
惠又请复其子巴苏呼及侄巴图噜鼎等职，帝不从。
</p><p>
丁未，诏谕沿海官司，通日本国人市舶。
</p><p>
安西王之北征也，六盘守者构乱，王相赵炳自京兆率兵往捕，诛其首恶。既而
六盘复乱，炳又讨平之。王还自北，嘉叹战功，赉赐有加。是月，王薨。
</p><p>
闰月，庚戌朔，罗氏鬼国主阿榨、西南蕃主韦昌盛并内附。
</p><p>
李恒兵至清远，宋王道夫迎战，大败。恒遂击凌震，震又败。道夫、震并弃广
州遁，恒入广州，以待张弘范。
</p><p>
十二月，己卯朔，签书四川行枢密院昝顺招都掌蛮内附。
</p><p>
壬午，宋王道夫、凌震攻广州，与李恒复战，兵败，震走厓山，与翟国秀军合。
</p><p>
文天祥屯潮陽，邹洬、刘子俊皆集师会之，遂讨剧盗陈懿、刘兴于潮。兴死，
懿遁，以海舟导张弘范兵济潮陽。天祥帅麾下走海丰，先锋将张弘正追之。天祥方
饭五坡岭，弘正兵突至，众不及战，天祥遂被执。吞脑子，不死，邹洬自刭。刘子
俊自诡为天祥，冀天祥可间走也！别队执天祥至，相遇于途，各争真伪，得实，遂
烹子俊。天祥至潮陽，见弘范，左右命之拜，天祥不屈。弘范曰：“忠义人也。”
释其缚，以客礼之。天祥固请死，弘范不许，处之舟中，族属被俘者悉还之。子俊，
庐陵人也。
</p><p>
丙午，禁玉泉山樵采、渔弋。
</p><p>
戊申，封伯夷为昭义清惠公，叔齐为崇让仁惠公。
</p><p>
导肥河入于巂阝，淤陂皆为良田。
</p><p>
会诸王于大都，以临字所俘宝玉器币分赐之。
</p><p>
江南释放总统嘉木扬喇勒智，怙恩横肆，穷骄极婬，以是月帅徒役顿萧山，发
宋宁宗、理宗、度宗、杨后四陵。宋陵使中官罗铣，守陵不去，与之力争，凶徒痛
棰铣，胁之以刃，铣恸哭而去。乃大肆发掘，得宝玉极多。截理宗顶以为饮器，充
骨草莽间。是夕，闻四山皆有哭声。山陰唐珏闻之，痛愤，亟货家具，执券行贷得
金，具酒醪，市羊豕，邀里中少年狎坐轰饮。酒酣，少年起请曰：“君儒者，若是，
将何为焉？珏惨然具以告，愿收遗骸辈瘗之。众谢曰：“诺。”中一少年曰：“总
浮屠眈眈虎视，事露奈何？”珏曰：“余固筹之矣。今四郊多暴骨，窜取以易，谁
复知之！”乃造数木函，刻纪年一字为号，分委而散遣之。众如珏指，夜，往拾遗
骸，诘朝来集，出白金羡馀酬之。既而嘉木扬喇勒智复发徽、高、孝、光四陵及诸
后陵，徽宗柩中止有朽木一段，邢后柩惟铁灯檠一枚而已。宋太学生东嘉林景熙，
故与珏善，乃托为丐者，背竹箩，手持竹夹，遇物即拾，以投箩中，铸银作小牌，
系于腰间，取赂西僧，曰：“余不敢望，得高宗、孝宗足矣。”西僧左右之，果得
两朝骨，为两函贮之，托言拂经，遂与珏所得之骨并瘗兰亭山南，移常朝殿冬青树
植其上以识。
</p><p>
未几，嘉木扬喇勒智下令，裒诸陵骨，杂置牛马枯骼中，建白塔于故宫。欲取
宋高宗所书《九经》石刻以筑基，杭州总管府推官申屠致远力拒之，乃止。塔成，
名曰镇南，以厌胜之。杭人悲感，不忍仰视。盖珏等事甚秘，杭人未有知者。
</p><p>
方珏等之始谋拾骨也，宋将作监簿山陰王英孙持其议，东陽郑宗仁襄其役，长
溪谢翱为之筹画。翱，故文天祥之各也。遇寒食，则相与密祭之，久之，事渐泄，
人多指目珏、景熙，谓旦夕祸且不测。珏、景熙亦自承，不以为惧。事幸不发，人
皆称曰唐、林二义士。
</p><p>
是岁，云南行省奏招降诸蛮城砦一百二十馀所，安西王相府奏西蜀俱平。

</p><p>
○世祖圣德神功文武皇帝至元十六年（宋祥兴二年。己卯，一二七九年）
</p><p>
春，正月，甲寅，禁无籍军侵掠平民。时诸王质弼特穆尔所部，为暴尤甚，命
捕为首者置之法。
</p><p>
辛酉，宋合州安抚使王立以城降。
</p><p>
先是东川长院耻功不成，乃辞西川而自以兵围合州。立与东川有深怨，惧降而
受戮，乃遣间使纳款于西川。安西王相李德辉，单舸至城下，呼立出降，安集其民
而罢置其吏，合人德之。东川行院与德辉发功，因奏立久抗王师，尝指斥宪宗，宜
杀之。降臣李谅亦论立前杀其妻子，有其财物，遂诏杀立，籍其家贫偿谅。既而安
西王具立隆敖本末来上，具言东川院臣愤德辉受降之故，诬奏诛立。枢密院亦以前
奏为非，帝怒曰：“卿视人命若戏耶？前遣使，计杀立久矣，今追悔何及？”会安
西王使再至，言未杀立。乃诏立入觐，命为潼川路安抚使、知合州事。
</p><p>
张弘范由潮陽港乘舟入海，至甲子门，获斥候将刘青、顾凯，知宋主所在。壬
戌，弘范兵至厓山。
</p><p>
或谓张世杰曰：“北兵以舟师塞海口，则我不能进退，盍先据之！幸而胜，国
之福也；不胜，犹可西走。”世杰恐久在海中，士卒离心，动则必散，乃曰：“频
年航海，何时已乎？今须与决胜负。”遂焚行朝草市，结大舶千馀，作一字陈，碇
海中，中舻外舳，贯以大索，四周起楼栅如城堞，奉宋主居其间为死计，人皆危之。
</p><p>
厓山北水浅，舟胶不可进。弘范由山东转而南，入大洋，与世杰之师相遇，薄
之，且出奇兵断宋军汲路，世杰舟坚不能动。弘范乃舟载茅茨，沃以膏脂，乘风纵
火焚之。世杰战觇皆涂泥，缚长木以拒火，舟不爇，弘范无如之何。时世杰有韩氏
甥，在弘范军中，弘范署为万户府经历，三遣谕祸福。世杰不从，曰：“吾知降，
生且富贵。但为主死，不移也！”因历数古忠臣以答之。弘范乃强文天祥为书招世
杰，天祥曰：“吾不能捍父母，乃教人叛父母，可乎？”固强之，天祥遂书所过
《零丁洋诗》与之，其末有云：“人生自古谁无死，留取丹心照汗清！”弘范笑而
止。复遣人语厓山士民曰：“汝陈丞相已去，文丞相已执，汝复欲何为？”士民亦
无叛者。
</p><p>
弘范又以舟师据海口，世杰兵士菇干粮，饮海水，水咸，即呕泄，皆大困。世
杰帅苏刘义、方兴等旦夕大战。庚午，李恒兵自广州来会，与弘范合守厓山北，诸
将请以砲攻之，弘范曰：“砲攻，敌必浮海散去。吾分追非所利，不如以计聚留而
与战也。且上戒吾必翦灭此，今使之遁，何以复！”恒亦曰：“我军虽围敌，而敌
船正当海港，日逐潮水上下，宜急攻之。不然，彼薪水既绝，自知力屈，恐乘风潮
之势遁去，徒费军力，不能成功也。”逐定议，与宋舟相直对攻。
</p><p>
丙子，对中书左丞拜奇尔默色同知枢密院事。
</p><p>
赐廉希宪钞万贯，诏复入中书。希宪称疾笃，皇太子遣侍臣问疾，因问治道，
希宪曰：“君天下在用人，用君子测治，用小人则乱。臣病虽剧，委之于大。所甚
忧者，大奸专政，群小阿附，误国害民，病之大者。殿下宜开圣意，急为屏除，不
然，日就沈痾，不可药矣。”
</p><p>
二月，戊寅朔，祭先农于籍田。
</p><p>
宋张世杰部将陈宝来降。己卯，宋都统张达乘夜来袭，败还。癸未，平旦，张
弘范分诸将为四军，李恒当其北及西北角楼，诸将公居其南及西，弘范将其一，相
去里许，令曰：“敌东附山，潮退必南遁，南军急攻勿失之。西北军闻吾乐作，乃
战。”又令曰：“敌有西南舰，闻其将左大守之，必骁勇也，吾其自当之。”顷之，
有黑气出山西，弘范曰：“吉兆也！”潮退，水南泻，恒从北面顺流冲击，世杰以
淮兵殊死战，矢石蔽空。日中，潮长，南面军复乘流进攻，世杰腹背受敌，战益力，
恒不能胜。弘范所乘舰以布障四面，将士负盾而伏，乐作，世杰以为且宴，少懈。
弘范回舰尾抵左大栅，左大射矢集布障、桅索如蛭浮：敕抖绕涫妇。命撤障，伏
盾兵矢石俱发，夺左大舰，又与夏御史战，夺七艘，诸将合势乘之，自巳至申，呼
声震天。俄而宋军有一舟樯旗仆，诸舟之樯旗皆仆，世杰知事去，乃抽精兵入中军，
诸军大溃，翟国秀、凌震等皆解甲降。
</p><p>
会日暮，风雨昏雾四塞，咫尺不相辨，世杰遣小舟至宋主所，欲奉宋主至其舟，
谋遁去，陆秀夫恐为人所卖，或被俘辱，执不肯赴。宋主舟大，且诸舟环结，秀夫
度不得脱，乃先驱其妻、子入海，谓宋主曰：“国事至此，陛下当为国死。德祐皇
帝辱已甚，陛下不可再辱！”即负宋主同溺，后宫诸臣从死者甚众。宋主时年九岁。
世杰乃与苏刘义断维夺港，乘昏雾溃去，馀舟尚八百，尽为弘范所得。越七日，尸
浮海上者十馀万人。军卒求物尸间，遇一尸，小而皙，衣黄衣，负诏书之宝，卒取
宝以献。弘范亟往求之，已不获矣。遂以广王溺死报。
</p><p>
杨太妃闻之，抚鹰大恸曰：“我忍死间关至此者，止为赵氏一塊肉耳。今无望
矣！”遂赴海死。世杰葬之海滨。
</p><p>
世杰将趣占城，土豪强之还广东，乃回舟舣南恩之海陵山，散溃稍集。飓风忽
大作，将士劝世杰登岸，世杰曰：“无以为也。”登柁楼，露香祝曰：“我为赵氏，
亦已至矣，一君亡，复立一君，今又亡。我未死者，庶几敌兵退，别立赵氏以存祀
耳。今若此，岂天意耶！”风涛愈甚，世杰堕水溺死。
</p><p>
甲申，以征日本，敕扬州、湖南、赣州、泉州造战船六百艘。
</p><p>
乙未，诏湖南行省：“于戍军还途，每四五十里立安乐堂，疾者医之，饥者廪
之，死者官给其需，藁葬之。”
</p><p>
禁诸鄂啰及汉人持弓矢，其出征所持兵仗，还即输之官库。
</p><p>
甲辰，中书省请以真定路达噜噶齐蒙古岱为保定路达噜噶齐。帝曰：“此正人
也，朕将别以大事付之。”
</p><p>
先是郭守敬言：“历之本在于测验，而测验之器莫先仪表。今司天浑仪，宋皇
祐中汴京所造，不与此处天度相符，比量南北二极，约差四度。”表石年深，亦复
欹侧，守敬乃尽考其失而移置之。既又别图高爽地，以木为重棚，创作简仪高表，
用相比覆。又以为天枢附极而动，昔人尝展管望之，未得其的，作候极仪；极辰既
位，天体斯正，作浑天象；象虽形似，莫适所用，作玲珑仪；以表之矩方，测天之
正圜，莫若以圜求圜，作仰仪；石有经纬，结而不动，守敬易之，作立运仪；日有
中道，月有九行，守敬一之，作证理仪；表高景虚，罔象非真，作景符；月虽有明，
察景则难，作窥几；历法之验，在于交会，作日月食仪；天有赤道，轮以当之，两
仪低昂，标以指之，作星晷定时仪。又作正方案圭表，悬正仪座，正仪为四方行测
者所用。又作《仰规覆矩图》、《异方浑盖图》、《日出入永矩图》，与上诸仪互
相参考。至是，以王恂为太史令，守敬同知太史院事，始进仪表式。
</p><p>
守敬尝上前指陈理致，至于日晏，帝不为倦。守敬因奏：“唐一行，开元间令
南宫说天下测景，书中见者凡十三处。今疆宇比唐尤大，若不远方测验，日月交食，
分数时刻不同，昼夜长短不同，日月星辰去天高下不同，即目测验，人少可先南北
立表，取直测景。”帝可其奏，遂设监候官一十四员，分道而出，东至高丽，西极
滇池，南逾硃崖，北尽铁勒，四海测验，凡二十七所。
</p><p>
三月，壬子，囊嘉特括两淮造回回勔残赂骄匠六百，及蒙古、回回、汉人新
附能造勔舱撸俱至京师。
</p><p>
丙寅，敕中书省：“凡掾史文移，稽缓一日、二日者杖，三日者死。”
</p><p>
潭州行省招下西南诸蕃。甲戌，以龙方零等为小龙蕃等处安抚使，仍以兵三千
戍之。
</p><p>
诏太常寺讲究州县社稷制度。礼官折衷前代，定祭祀仪式及坛鲆偶榔髦贫龋
图写成书，名曰《至元州县社稷通礼》。
</p><p>
夏，四月，大都等十六路蝗。
</p><p>
帝师帕克斯巴卒，策琳沁嗣为帝师。赐帕克斯巴号“皇天之下一人之上宣文辅
治大圣至德普觉真智国如意大宝法王西天佛子大元帝师”。以后累朝皆有帝师，相
承不绝。
</p><p>
同签书枢院事赵良弼言：“宋亡，江南士人多废学，宜设经史科以育人材，定
律令以戢奸吏。”帝常从空问曰：“高丽，小柄也，匠工弈技，皆胜汉人；至于儒
人，皆通经书，学孔、孟。汉人惟务课赋吟诗，将何用焉？”良弼对曰：“此非学
者之病，在国家所尚何如耳。尚诗赋则必从之，尚经学则人亦从之矣。”
</p><p>
五月，辛亥，以泉州经张世杰兵，减今年租赋之半。
</p><p>
丙辰，以五台僧多匿逃奴及逋赋之民，敕西京宣慰司、按察司搜索之。
</p><p>
丙寅，敕江南僧司文移毋辄人递。
</p><p>
丙子，命宗师张留孙即行宫作醮事，奏赤章于天，凡五昼夜。
</p><p>
先是兵下江西，南安守臣迎降，独南安县不下。县人李梓发、黄贤，共推县尉
叶茂为主，缮治守具，达春引众万馀攻之。邑犹弹丸，城墙甫及肩，梓发率众死守，
昼则随机应变，夜则鸣金鼓劫砦。达春等相顾曰：“城如碟子大，人心乃尔硬耶！”
遂亲至城下谕降，城上裸噪大骂。俄勔卜ⅲ几中达春，乃徙砦水南。自冬徂春，
力攻三十五日，死得数千，不能克。久之，茂出降，元军乃退。梓发、贤坚守如故。
乃厓山破，参政贾居贞又往谕降，城上仍诟骂不已，时众稍稍徙去，心力颇懈，居
贞命方文等进攻，凡十五日，城破，屠之。梓发举家自焚，县人多杀家属，巷战，
杀敌犹过当。
</p><p>
甲申，敕造战船征日本，以高丽材用所出，即其地制之，令高丽王议其便以闻。
</p><p>
云南都元帅爱噜尼雅斯拉鼎，将兵抵金、蒲骠、缅国界内，招下三百寨，籍户
十一万。诏定赋租，立站递，设卫送军。军还，献驯象十二。
</p><p>
辛丑，以通州水路浅，舟运甚艰，命枢密院发兵五千，仍令食禄诸官雇役千人
开浚，以五十日讫工。
</p><p>
臣僚有请赋北京、西京车牛以运军粮，帝曰：“民之艰苦，汝等不问，但知役
民。使今年尽取之，来岁禾稼何由得种！其止之。”
</p><p>
癸卯，以临洮、巩昌、通安等十驿岁饥，供役繁重，有质卖子女以供役者，命
选辟抚治之。旋以襄陽屯田户七百代军当驿役。
</p><p>
甲辰，以阿哈玛特子呼逊为潭州行省左丞，呼实哈雅等并复旧职。
</p><p>
是夏，四川宣慰使杨文安入觐，以所得城邑绘图以献。帝劳之曰：“汝攻城之
功何若是多也！”擢四川南道宣慰使。
</p><p>
秋，七月，乙卯，定江南上、中路置达噜噶齐二员，下路一员。
</p><p>
丁巳，交趾国贡驯象。
</p><p>
己未，以蒙古军二千，诸路军一千，新附军一千，合万，令李庭将之。
</p><p>
壬戌，罢潭州行省造征日本及交趾战船。
</p><p>
癸酋，西南八番、罗氏等国内附，洞砦凡千六百二十六。
</p><p>
命崔彧至江南，访求艺术之人。
</p><p>
八月，丁丑，帝归自上都。
</p><p>
戊子，范文虎言：“臣奉诏征日本，比遣周福、栾忠与日本僧赍诏往谕其国，
期以来年四月还报，待其从否，始宜进兵。”从之。
</p><p>
庚寅，帝以每岁圣诞节及元辰日，礼仪费用皆敛之民，诏天下罢之。
</p><p>
丁酉，以江南所获玉爵及玷凡四十九事，纳于太庙。
</p><p>
先是捕海贼金通精，不获。通精死，获其从子温，有司请论如法。帝曰：“通
金已死，温何预焉！”特赦其罪。
</p><p>
甲辰，诏：“汉军出征，逃者罪死，且没其家。”
</p><p>
九月，乙巳朔，范文虎荐可为守令者三十人。诏令：“后所荐朕自择之。凡有
官守，不勤于职，勿问汉人、回回，皆论诛、籍没。”
</p><p>
庚戌，诏行省左丞呼逊兼领杭州等路诸色人匠，以杭州税课所入，岁造缯段十
万以进。
</p><p>
阿哈玛特言王相府官赵炳云：“陕西课程，岁办万九千锭，所司若果尽心措办，
可得四万锭。”即命炳总之。
</p><p>
同知扬州总管府事董仲威坐赃罪，行台方按其事，仲威反诬行台官以他事。诏
免仲威官，仍没其产十之二。
</p><p>
戊午，议罢汉人之为达噜噶齐者。
</p><p>
己巳，枢密院言：“有唐古岱者，冒禁，引军千馀人，于辰溪、沅州等处劫掠
新附人千馀口及牛马、金银、币帛，而麻陽县达噜噶齐呼巴布哈为之向导。”敕斩
唐古岱、呼巴布哈，馀减死论，以所掠者还其民。
</p><p>
冬，十月，己卯，享于太庙。
</p><p>
戊子，千户托讷、总把呼岱擅引军人婺州永康县界，杀掠吏民。事觉，自陈扈
从先帝出征有功、乞贷死。敕没其家赀之半，杖遣之。
</p><p>
辛卯，赈和州贫民钞。
</p><p>
乙末，纳碧玉爵于太庙。
</p><p>
辛丑，以月直元辰，命五祖真人李居寿作醮事，奏赤章，凡五昼夜。事毕，居
寿请间言：“皇太子春秋鼎盛，宜预国政。”帝喜曰：“寻将及之。”明日，下诏：
“皇太子燕王参决朝政，凡中书省、枢密院、御史台及百司之事，皆先启后闻。”
</p><p>
是月，叙州、夔府至江陵界置水驿。
</p><p>
蜀地既平，以张庭瑞为诸蛮夷部宣慰使，甚得蛮夷心。
</p><p>
碉门羌与妇人老幼入市，争价，持刃入碉门，鱼通司系其人，羌酉怒，断绳桥，
谋入劫之。鱼通司来告急，左丞汪惟正问计，庭瑞曰：“羌俗暴悍，以斗杀为勇。
今如蜂毒一人，而即以门墙之寇待之，不可。宜遣使往谕祸福，彼悟，当自回矣。”
惟正曰：“使者无过于君。”遂从数骑抵羌界，羌陈兵以待，庭瑞进前语之曰：
“杀人偿死，羌与中国之法同。有司系诸人，欲以为见证耳，而汝即肆无礼。如行
省闻于朝，召近郡兵，空汝巢穴矣。”其酋长弃槍弩拜曰：“我近者生裂羊胛卜之，
视肉之文理何如则吉，其兆曰：‘有白马将军来，可不劳兵而罢。’今公马果白，
敢不从命！”乃论杀人者，馀尽纵遣之。遂与约，自今交市者以碉门为界，无相出
入。
</p><p>
官买蜀茶，增价鬻于羌人，人以为患。庭瑞更变引法，每引纳二缗，而付文券
与民，听其自市于羌，羌、蜀便之。
</p><p>
先时运粮由扬州溯江，往往覆陷，庭瑞始立屯田，人得免患。
</p><p>
都掌蛮板，蛮善飞槍，联松枝为牌自蔽。行省命庭瑞讨之，庭瑞所射矢出其牌
半干，蛮惊曰：“何物弓矢，如此之力！”即请服。遂斩其酋，而招复其馀民。
</p><p>
庭瑞旋授叙州等处蛮夷部宣抚使。
</p><p>
宋文天祥之被执也，数求死不得，太学生庐陵王炎午作《生祭文》劝其速死，
置于衢路，天祥未之见也。行至南安，不食八日，犹生。是月至燕，馆人供帐甚盛，
天祥不寝处，坐达旦，遂移兵马同，设卒守之。天祥南面坐，未尝面北，留梦炎说
之则骂。王积翁欲合降臣谢昌元等十人请释天祥为道士，梦炎不可，曰：“天祥出，
复号召江南，置吾十人于何地！”事遂已。
</p><p>
已而丞相博啰等召见于枢密院，天祥入，长揖。欲使跪，天祥曰：“南之揖，
北之跪。予南人，行南礼。”博啰叱左右曳之地，天祥不屈。问有何言，天祥曰：
“自古有兴有废，帝王、将相，灭亡诛戮，何代无之！我尽忠于宋以至此，愿求早
死。”博啰曰：“汝谓有兴有废，且问盘古至今日，几帝几王？”天祥曰：“一部
十七史从何处说起！我今日非应博学宏词科，何暇泛论！”博罗曰：“汝不肯说
废兴事，且道古来有以宗社与人而复逃者乎？”天祥曰：“奉国与人，是卖国之臣
也。卖国者必不去，去者必非卖国者也。予前除宰相不拜，奉使军前，寻被拘执。
不幸有贼臣献国，国亡当死，所以不死者，为度宗二子在浙东，老母在广故耳。”
博啰曰：“弃德祐嗣君而立二王，忠乎？”天祥曰：“当此之时，社稷为重，君为
轻。吾别立君，为宗庙社稷计也。从怀、愍而北者非忠，从元帝为忠；从徽、饮而
北者非忠，从高宗为忠。”博啰不能诘。有问：“晋元帝、宋高宗有所受命，二王
立不以正，是篡也？”天祥曰：“景炎乃度宗长子，德祐亲兄，不可谓不正，即位
于德祐去国之后，不可谓篡；陈丞相对太后命奉二王出宫，不可谓无所受命。”博
啰等皆无词，但以无所受命为解。天祥曰：“天与之，人归之，虽无传受之命，推
戴拥立，亦何不可！”博啰怒曰：“汝立二王，竟成何功？”天祥曰：“立君以存
宗社，存一日则尽臣子一日之责，何功之有！”博啰曰：“既知其不可，何必为？”
天祥曰：“父母有疾，虽不可为，无不下约之理。尽吾心焉，不可救，则天命也。
天祥今日至此，唯有一死，不在多言。”博啰欲杀之，帝及诸大臣不可。张弘范病
中亦表奏天祥忠于所事，愿释勿杀，乃复囚之。
</p><p>
十一月，壬子，遣礼部尚书柴椿偕安南国使杜中，赍诏往谕安南国世子陈日烜，
责其来朝。
</p><p>
乙卯，罢太原、平陽、西京、延安路新签军还籍。罢招讨使刘万努所管无籍军
愿从大军征讨者。
</p><p>
戊辰，命湖北道宣慰使刘深教练鄂州汉陽新附水军。
</p><p>
十二月，戊寅，发粟钞赈盐司灶户之贫者。
</p><p>
丙申，敕枢密、翰林院官就中书省与索多，议招收海外诸番事。
</p><p>
丁酉，敕：“自明年正月朔，建醮于长春宫，凡七日，岁以为例。”
</p><p>
增置宿卫。
</p><p>
初，宿卫皆领于四集赛，以太祖功臣博勒呼、博尔济、穆呼哩、齐拉兗四族世
领集赛之长。集赛老，犹言分番宿卫也。年老既久，即擢为一品，或以才能任使，
贵盛虽极，一日归至内庭，则执事如故。其后集赛增至四千八百，而累朝鄂尔多集
赛尤多，为国大费。
</p><p>
建圣寿万安寺于京城。
</p><p>
帝师策琳沁卒，敕诸国教师惮师百有八人，即万安寺设斋圆戒，赐衣。
</p><p>
是岁，云南行省平章政事赛音谔德齐卒，百姓巷哭。交趾国王遣使者十二人衰
绖致祭，使者号泣震野。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86635.html' class='pagedaohang'>【上一篇】<i>:卷第一百八十五 【元纪三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86633.html' class='pagedaohang'>【下一篇】<i>：卷第一百八十三 【元纪一】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>