<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第七十一 【宋纪七十一】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第七十一 【宋纪七十一】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86748.html' class='pagedaohang'>【上一篇】<i>:卷第七十二 【宋纪七十二】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86746.html' class='pagedaohang'>【下一篇】<i>：卷第七十 【宋纪七十】</i></a></span>
</ul>
<div class="articleContent" id="articleContent"> <p>
起旃蒙单阏正月，尽柔兆执徐十二月，凡二年。


</p><p>
○神宗体元显道法古立宪帝德王功英文烈武钦仁圣孝皇帝熙宁八年（辽太康元
年）
</p><p>
春，正月，乙未，辽主如混同江。
</p><p>
庚子，蔡挺罢。挺奏事殿中，疾作而仆。帝亲临赐药，罢为资政殿学士、判南
京留司御史台。
</p><p>
是日，冯京亦罢。
</p><p>
初，郑侠劾吕惠卿奸邪，且荐冯京可用，并言禁中有人被甲登殿诟骂等事，惠
卿奏为谤讪，令中丞邓绾、知制诰邓润甫治之，坐编管汀州。御史台吏杨忠信谒侠
曰：“御史缄默不言，而君上书不已，是言责在监门而台中无人也。”取怀中《名
臣谏疏》二帙授侠曰：“以此为正人助。”
</p><p>
京与惠卿同在政府，议论多不合，而王安国素与侠善，惠卿欲并中之，乘间白
帝曰：“侠书言青苗、助役、流民等事，此众所共知也。若禁中有人被甲登殿诟骂，
侠安从知？盖侠前后所言，皆京使安国导之，乞追侠付狱穷治。”已而帝问京曰：
“卿识郑侠乎？”对曰：“臣素未之识。”帝颇疑之。御史知杂事张璪承惠卿旨，
劾侠尝游京之门，交通有迹。邓绾、邓润甫言王安国尝借侠奏稿观之，而有奖成之
言，意在非毁其兄。诏付御史狱。时侠已行至太康，还，对狱，实不识京，但每遣
门人吴无至诣检院投匦时，集贤校理丁讽辄为无至道京称叹之语。及罢局时，遇安
国于途，安国马上举鞭揖之曰：“君可谓独立不惧！”侠曰：“不意丞相为小人所
误，一旦至此！”安国曰：“非也。吾兄自以为人臣不当避怨，四海九州之怨悉归
于己，而后可为尽忠于国家。”侠曰：“未闻尧、舜在上，夔、契在下，而有四海
九州之怨者。”
</p><p>
狱成，侠改送英州编管，无至及忠信皆编管湖外，京以右谏议大夫出知亳州，
讽落职，安国放归田里。舍人钱藻草京制，有“大臣进退，系时安危，持正不回，
一节不挠”等语。邓绾惧京再入，且希惠卿旨，言藻撰词失当，于是藻亦落职。
</p><p>
始，惠卿事安石如父子，安国恶其憸巧，数面折之。一日，安石与惠卿论新法
于其第，安国好吹笛，安石谕之曰：“宜放郑声。”安国曰：“亦愿兄远佞人。”
惠卿知其以佞人目己，深衔之，至是因侠狱陷安国。侠赴汀州，方在道，惠卿令奉
礼郎舒亶往捕，搜其筐，得所录《名臣谏疏》，有言新法事及亲朋书札，悉按姓名
治之。惠卿欲致侠于死，帝曰：“侠所言，非为身也，忠诚亦可嘉，岂宜深罪！”
但徙侠英州。既至，得僧屋将压者居之，英人无贫富贵贱皆加敬，争遣子弟从学，
为筑室以迁焉。
</p><p>
壬寅，辽赈云州饥。
</p><p>
丙午，分京东为东、西两路，青、淄、潍、莱、登、密、沂、徐八州、淮陽军
为东路，郓、兗、齐、濮、曹、济、单七州、南京为西路。
</p><p>
辍江南东路上供米，均给灾伤州军。
</p><p>
丁未，御宣德门观灯。
</p><p>
乙卯，诏出使廷臣，所至采吏治能否以闻。
</p><p>
雨木冰。
</p><p>
丁巳，权永兴军等路转运使皮公弼言：“交子之法，以方寸之纸，飞钱致远；
然不积钱为本，亦不能以空文行。今商、虢铁冶，所收极广，苟即冶更铸折二钱，
岁除工费外，可得百万缗为交子本。”并上可行十二事。帝批委公弼总制营办。
</p><p>
戊午，诏：“所在流民归业者，州县资遣之。”
</p><p>
己未，洮西安抚司以岁旱，请为粥以食羌户饥者。
</p><p>
二月，甲子，以太常寺太祝王安上为右赞善大夫、权发遣度支判官。安上，安
石幼弟也。
</p><p>
增陕西钱监改铸大钱，从皮公弼请也。
</p><p>
丙寅，封皇子僴为景国公。
</p><p>
丁卯，辽以祥州火灾，遣使恤之。
</p><p>
癸酉，观文殿大学士、吏部尚书、知江宁府王安石复以本官同平章事。初，吕
惠卿迎合安石，骤至执政。既得志，遂叛安石，忌其复用，凡可以害安石者无所不
为。一时朝士见惠卿得君，谓可倾安石以媚惠卿，遂更朋附之。时韩绛颛处中书，
事多稽留不决，且数与惠卿争论，度不能制，密请帝复用安石，帝从之。惠卿闻命
愕然。翼日，帝遣中使赍诏召安石，安石不辞，倍道而进，七日至京师。
</p><p>
戊寅，命枢密副都承旨张诚一、入内押班李宪等行视宽广处，关殿前司差马步
军二千八百人，教李靖营阵法。
</p><p>
乙酉，察访使曾孝宽言：“庆历八年，尝诏河北州军，坊郭第三等，乡村第二
等，每户养被甲马一匹，以备非时官买，乞检令施行。”从之。户马法始于此。
</p><p>
丙戌，诏停京畿土功七年。
</p><p>
辽主驻大鱼泺。丁亥，以鹰坊使耶律陽陆获头鹅，加工部尚书。
</p><p>
三月，丁酉，赈润州饥。
</p><p>
戊戌，知河州鲜于师中乞置蕃学，教蕃酋子弟，赐田十顷，岁给钱千缗，增解
进士二人；从之。
</p><p>
庚子，辽复遣萧禧来理河东黄嵬地，命韩缜与禧议之，争辩或至夜分。禧执分
水岭之说不变，留馆不肯辞，曰：“必得请而后反。”帝不得已，遣知制诰沈括报
聘。括诣枢密院阅故牍，得顷岁所议疆地书，指古长城为分界，今所争乃黄嵬山，
相远三十馀里，表论之。帝喜，谓括曰：“大臣殊不究本末，几误国事。”命以画
图示禧，禧议始屈。乃赐括白金千两，使行。括至辽，辽枢密副使杨遵勖来就议，
括得地讼之籍数十，预使吏士诵之，遵勖有所问，则顾吏举以答；它日复问，亦如
之。遵勖无以应，谩曰：“数里之地不忍，而轻绝好乎？”括曰：“师直为壮，曲
为老。今北朝弃先君之大信，以威用其民，非我朝之不利也。”凡六会，竟不可夺，
遂舍黄嵬而以天池请，括乃还。在道，图其山川险易迂直，风俗之淳庞，人情之向
背，为《使契丹图》，上之。拜翰林学士、权三司使。
</p><p>
乙巳，辽主命太子写佛书。
</p><p>
癸丑，复赈常、润饥民。
</p><p>
戊午，太白昼见。
</p><p>
张方平以宣徽北院使出知青州。未行，帝问方平以祖宗御戎之策，对曰：“太
祖不勤远略，如夏州李彝兴、灵武冯晖、河西折御卿，皆因其酋豪，许以世袭，故
边圉无事。董遵诲捍环州，郭进守西山，李汉超保关南，皆十馀年，优其禄赐，宽
其文法，诸将财力丰而威令行。间谍详审，吏士用命，贼所入辄先知，并力御之，
战无不克，故以十五万人而获百万之用。终太祖之世，边鄙不耸，天下安乐。及太
宗平并，又欲远取燕蓟，自是岁有契丹之虞；曹彬、刘廷让、傅潜等数十战，各亡
士卒十馀万，又内徙李彝兴、冯晖之族，致继迁之变，二边皆扰，而朝廷始旰食矣。
真宗之初，赵德明纳款，及澶渊之克，遂与契丹盟，至今人不识兵革，可谓盛德大
业。祖宗之事，大略如此。近岁边臣建开拓之议，皆行险徼幸之人，欲以天下安危
试之一掷，事成则身蒙其利，不成则陛下任其患，不可听也。”
</p><p>
夏，四月，乙丑，诏减将作监冗官。
</p><p>
太常礼院言：“已尊僖祖为太庙始祖，当正东向之位，仍请自今禘祫著为定礼。”
乙亥，诏恭依。
</p><p>
丙子，辽赈平州饥。
</p><p>
戊寅，以吴充为枢密使。
</p><p>
壬午，湖南江水溢。
</p><p>
乙酉，辽主如犊山。
</p><p>
闰月，枢密使陈升之以足疾请外；乙未，罢为检校太尉、镇江军节度使、同平
章事、判扬州。升之深狡多数，善傅会以取盎贵。初附王安石，及拜相，即求解条
例司。世以是讥之，号为“筌相”。
</p><p>
广源州蛮刘纪寇邕州，归化州侬智会败之。
</p><p>
壬寅，沈括上《奉元历》，行之。
</p><p>
癸卯，宣徽北院使、知青州张方平改判永兴军。分秦凤兵为四将。
</p><p>
丙午，辽赈平、滦二州饥。
</p><p>
庚戌，辽皇孙延禧生，太子浚之子也。辽主喜甚，旋命太子妃之亲及东京僚属
赐爵有差。
</p><p>
壬子，沂州民硃唐告前馀姚县主簿李逢谋反，辞连宗室右羽林大将军世居、河
中府观察推官徐革，命御史中丞邓绾、知谏院范百禄、御史里行徐禧杂治之。狱具，
世居赐死，逢、革等伏诛。初，蜀人李士宁，得导气养生之术，又能言人休咎，以
此出入贵家。尝见世居母康，以仁宗御制诗赠之，又许世居以宝刀，且曰：“非公
不可当此。”世居与其党皆神之，曰：“士宁，二三百岁人也。”解释其诗，以为
至宝之祥。及鞫世居得之，逮捕士宁。而王安石故与士宁善，百禄谓士宁以妖妄惑
世居致不轨，罪当死；禧右士宁，以为无罪。帝命御史知杂、枢密承旨参治，执政
主禧议，士宁但决杖，配永州；而百禄坐报上不实，贬监宿州税。百禄，镇兄子也。
惠卿始兴此狱，连坐者甚众，欲引士宁以倾安石。会安石再入秉政，谋遂不行。
</p><p>
丁未，赐大理寺丞欧陽发进士出身。发，修之子也。
</p><p>
甲寅，录赵普后。
</p><p>
乙卯，诏西南蕃五姓蛮五年一入贡。
</p><p>
五月，辛酉朔，虑囚，降死罪一等，杖以下释之。
</p><p>
甲子，分环庆兵为四将。
</p><p>
丁丑，雨土及黄毛。
</p><p>
甲申，熙河路蕃官殿直顿理谋叛，伏诛。
</p><p>
己丑，遣使赈鄜延、环庆饥。
</p><p>
六月，癸巳，辽以兴圣宫使奚人色嘉努知奚六部大王事。
</p><p>
戊戌，辽知三司使事韩操，以钱谷增羡，授三司使。
</p><p>
辛丑，都官员外郎刘师旦言：“《九域图》，自大中祥符六年修定，至今六十
馀年，州县有废置，名号有改易，等第有升降，且所载古迹，或俚俗不经，乞选有
地理学者重修。”乃命馆阁校勘曾肇、光禄丞李德刍删定。既而言旧书不绘地形，
难以称图，更赐名《九域志》。
</p><p>
癸卯，辽遣使按问诸路囚。以特里衮大悲努为始平军节度使，出参知政事柴德
滋为武定军节度使。
</p><p>
丙午，酾汴水入蔡河以通漕，从都水监丞侯叔献请也。渠成而舟不可行，寻废。
</p><p>
己酉，王安石进所撰《诗、书、周礼义》。帝谓安石曰：“今谈经者言人人殊，
何以一道德？卿所撰经义，其以颁行，使学者归一。”遂颁于学官，号曰《三经新
义》。
</p><p>
辛亥，加安石尚书左仆射兼门下侍郎，吕惠卿给事中，王雱龙图阁直学士。雱
辞新命，惠卿劝帝许之，由是王、吕之怨益深。安石《新义》行，士子以经试于有
司，必宗其说，少异，辄不中程。晚岁又为《字说》二十四卷，多穿凿傅会，其流
入于佛、老，天下争传习之，而先儒之传注悉废，士亦无复自得之学。故当时议者，
谓王氏之患，在好使人同己。
</p><p>
乙卯，吐蕃贡于辽。
</p><p>
丙辰，辽诏皇太子浚兼北南枢密院事，总领朝政，仍戒谕之。以武定军节度使
赵徽为南府宰相，以枢密副使杨遵勖参知政事。
</p><p>
辽主为太子选僚属，以客省使耶律寅吉秉直好义，命为辅导。枢密使耶律伊逊
谋摇太子，恶寅吉在侧，旋奏出为群牧林牙。
</p><p>
戊午，司徒兼侍中、太师、魏国公、判相州韩琦卒。前一夕，大星殒州治，枥
马皆惊。帝发哀苑中，哭之恸。发两河卒为治冢，帝自为碑文，篆其首曰：“两朝
顾命定策元勋之碑”。赠尚书令，谥忠献，配享英宗庙廷，常令其子若孙一人官于
相，以护丘墓。
</p><p>
琦识量英伟，喜愠不见于色，论者以厚重比周勃，政事比姚崇。嘉祐、治平间，
再决大策以安社稷，处危疑之际，知无不为。或谏曰：“公所为诚善，万一蹉跌，
岂惟身不自保，恐家无处所。”琦叹曰：“是何言也！人臣尽力事君，死生一之。
至于成败，天也，岂可豫忧其不济，遂辍不为哉！”子忠彦使辽，辽主闻知其貌类
父，即命工图之，其见重如此。琦天姿朴忠，家无留资。尤以奖拔人材为急，公论
所与，虽意所不悦，亦收用之。与富弼齐名，号称贤相，时谓之“富韩”云。
</p><p>
秋，七月，辛酉朔，辽主猎平地松林。
</p><p>
甲子，处州江水溢。
</p><p>
丙寅，辽赈南京贫民。
</p><p>
戊寅，太白昼见。
</p><p>
戊子，分泾原兵为五将。
</p><p>
命天章阁待制韩缜如河东，割地以畀辽。辽主以侵地之议起于耶律普锡，命普
锡往正疆界，力争不已。帝问于王安石，安石曰：“将欲取之，必姑与之。”以笔
画其地图，依黄嵬山为界，萧禧乃去。至是遣缜往，尽举与之，东西弃地七百里。
监察御史里行分宁黄廉叹曰：“分水画境，失中国险矣。”其后辽人果包取两不耕
地，下临雁门。辽主擢普锡为南院宣徽使。
</p><p>
秋，八月，庚寅朔，日有食之。
</p><p>
癸巳，募民捕蝗易粟，苗损者偿之，仍复其赋。丙申，减官户役钱之半。
</p><p>
诏：“发运司体实淮南、江东、两浙米价，州县所供米每过百万石，减直予民，
斗钱勿地八十。”
</p><p>
庚戌，韩绛罢。绛居相位，数与吕惠卿异议；王安石复入，论政愈驳。会有刘
佐者坐法免，安石欲抆拭用之，绛执不可，议于帝前，未决，绛即再拜求去。帝惊
曰：“此小事，何必尔？”绛曰：“小事尚不伸，况大事乎！”帝为逐佐。至是称
疾求罢，以礼部尚书、观文殿大学士知许州。
</p><p>
发河北、京东兵及监牧卒修都城。
</p><p>
丁巳，大阅。
</p><p>
九月，庚申朔，立武举绝伦法。凡武举人射两石弓，马射九斗，谓之绝伦，虽
程文不合格，并赐第。
</p><p>
乙亥，辽主驻藕丝淀。
</p><p>
己卯，辽以南京饥，免租税一年，仍出钱粟赈之。
</p><p>
冬，十月，己丑朔，以崇政殿说书吕升卿权发遣江南西路转运副使。
</p><p>
庚寅，吕惠卿罢。先是惠卿弟升卿考试国子监，而惠卿妻弟方通在高等，为御
史蔡承禧所劾，惠卿乃谒告。帝遣冯宗道抚问，召赴中书，王安石又亲诣惠卿道帝
意。惠卿于是上表求外者三，帝皆遣中使封还，又有答刂子，帝复令安石同王珪谕
惠卿。惠卿入见，帝曰：“无事而数求去，何也？岂以安石议用人不合邪？”惠卿
曰：“此亦不系臣去就。前此安石为陛下建立庶政，千里复来，乃一切托疾不事事，
与昔日异，不知欲以遗之何人？”帝曰：“安石何以至此？”惠卿曰：“安石不安
其位，盖亦缘臣在此。不若逐臣使去，一听安石，天下之治可成。”帝曰：“终不
令卿去，且俱至中书。”惠卿顿首曰：“臣不敢奉诏。”既退，帝复遣中使谕惠卿，
惠卿入见，及复就职。
</p><p>
初，蔡承禧奏：“惠卿弄权自恣，朋比欺国，如章惇、李定、徐禧之徒，皆为
死党，曾旼、刘泾、叶唐懿、周常、徐申之徒，又为奔走，此奸恶之尤大者。”而
中丞邓绾亦弥缝前附惠卿之迹以媚安石。王雱复深憾惠卿，遂讽绾发惠卿兄弟强借
华亭富民钱五百万与知县张若济买田共为奸利事，置狱鞫之。帝既决意罢惠卿政事，
故先出升卿，寻诏惠卿守本官、知陈州。
</p><p>
乙未，彗出轸。
</p><p>
己亥，诏以灾异数见，避殿，减膳，求直言，及询政事之未协于民者。
</p><p>
王安石率同列上疏言：“晋武帝五年，彗出轸，十年，又有孛，而其在位一十
八年，与《乙巳占》所期不合。盖天道远，先王虽有官占，而所信者人事而已。天
文之变无穷，上下傅会，不无偶合。周公、召公，岂欺成王哉？其言中宗享国日久，
则曰严恭寅畏天命，自度治民不敢荒宁，其言夏、商多历年所，亦曰德而已。裨灶
言火而验，复请以宝玉禳之，公孙侨不听，则曰：‘不用吾言，郑又将火。’侨终
不听，郑亦不火。有如裨灶，未免妄诞，况今星工乎！所传占书，又当世所禁，誊
写讹缪，尤不可知。陛下盛德至善，非特贤于中宗，周、召所言，则既阅而尽之矣，
岂须愚瞽复有所陈！窃闻两宫以此为忧，望以臣等所言力行开慰。”帝曰：“闻民
间殊苦新法。”安石曰：“祈寒暑雨，民犹怨咨，此无庸恤。”帝曰：“岂若并祈
寒暑雨之怨亦无邪！”安石不悦，退而属疾卧。
</p><p>
庚子，权三司使章惇罢。中丞邓绾言：“吕惠卿执政逾年，所立朋党不一，然
与惠卿同恶相济无如惇。今惠卿虽已斥逐，而尚留惇在朝廷，亦犹疗病四体而止治
其一边，粪除一堂而尚存秽之半也。”乃出惇知湖州。
</p><p>
壬寅，赦天下。
</p><p>
罢手实法。中丞邓绾言：“凡民养生之具，日用而家有之，今欲尽令疏实，则
家有告讦之忧，人怀隐匿之虑。商贾通殖货利，交易有无，或春有之而夏已荡析，
或秋贮之而冬即散亡，公家簿书，何由拘录，其势安得不犯！徒使嚚讼者趋赏报怨，
畏怯者守死忍困而已。”遂诏罢手实法。
</p><p>
王安礼应诏上疏曰：“人事失于下，变象见于上。陛下有仁民爱物之心而泽不
下究，意者左右大臣是非好恶不求诸道，谓忠者为不忠，不贤者为贤，乘权射利者，
用力殚于沟瘠，取利究于园夫，足以干陰陽而召星变。愿察亲近之行，杜邪枉之门。
至于祈禳小数，贬损旧章，恐非所以应天变也。”帝览疏嘉劝，谕之曰；“王珪欲
使卿条具，朕尝谓不应沮格人言以自障壅。今以一指蔽目，虽泰、华在前弗之见；
近习蔽其君，何以异此？卿当益自信。”
</p><p>
吕公著应诏上疏曰：“陛下临朝愿治，为日已久，而左右前后莫敢正言，使陛
下有欲治之心而无致治之实，此任事之臣负陛下也。夫士之贤不肖素定，今则不然，
前日所举以为至贤，而后日逐之以为至不肖，其于人才既反覆不常，则于政事亦乖
戾不审矣。古之为政，初亦有不信于民者，若子产治郑，一年而人怨之，三年而人
歌之。陛下垂拱仰成，七年于此，然舆人之诵亦未有异于前日，陛下独不察乎！”
</p><p>
丁未，彗不见，自始出至没凡十二日。
</p><p>
丙辰，御殿，复膳。
</p><p>
丁巳，张方平应诏上疏曰：“新法行已六年，事之利害，非一二可悉。天地之
变，人心实为之，故和气不应，灾异荐作，顾其事必有未协于民者矣。法既未协，
事须必改；若又惮改，人将不堪，此臣所以为陛下痛心疾首，一夕而九兴也！”
</p><p>
十一月，辛酉，辽皇后萧氏被诬，赐死。
</p><p>
时耶律伊逊擅政，深恶后族。及太子总政，法度修明，伊逊不得逞，乃谋陷后
以构太子。先是重元家婢单登没为宫婢，后善音乐，伶人赵惟一得侍左右，单登亦
善筝与琵琶，与惟一争能而不胜。辽主尝召登弹筝，后谏曰：“此叛家婢女，中独
无豫让乎？安得亲近御前！”出遣外直，登深怨之。登有妹为教坊硃顶鹤妻，而顶
鹤为伊逊所暱，登与顶鹤诬后与惟一私，因伊逊以闻。辽主下伊逊及张孝杰穷治之，
加惟一以钉灼诸酷刑；词连教坊高长命，皆诬服。枢密副使萧惟信闻之，驰语伊逊、
孝杰曰：“皇后贤明端重，诞育储君，此天下母也，而可以叛家仇婢一语动摇之乎！”
不听。狱词上，辽主犹未决，孝杰复锻炼证实之。辽主怒甚，即日族诛惟一，并斩
长命，勒后自尽。太子及公主皆披发流涕，乞代母死，不许。后赋绝命词，自缢死，
尸还母家。太子投地大呼曰：“杀吾母者，耶律伊逊也！”闻者莫不咋舌。
</p><p>
知桂州沈起规取交趾，妄言受密旨，遣官入谿峒点集土丁为保伍，授以阵图，
使岁时肄习。继命人因督运盐之海滨，集舟师，寓教水战，故时交人与州县贸易，
一切禁止。知邕州苏缄遗起书，请止保甲，罢水运，通互市；起不听，劾缄沮议。
朝廷以起生事，乃罢起，命刘彝代之。彝至，不改起之所为，奏罢广西所顿北兵，
而用槍杖手分戍，大治戈船，遏绝互市。交人疑惧，至是分三道入寇，戊寅，陷钦
州。
</p><p>
壬午，立陕西蕃丁法。
</p><p>
癸未，以右谏议大夫宋敏求、知制诰陈襄为枢密直学士。先是知制诰邓润甫言：
“近者群臣专尚告讦，此非国家之美。宜登用敦厚之人，以变风俗。”帝嘉纲之。
居数日，敏求及襄有是命。
</p><p>
帝尝访人材之可用者，襄对以司马光、韩维、吕公著、苏颂、范纯仁、苏轼，
下至郑侠，凡三十三人。且谓：“光、维、公著皆股肱心膂之臣，不当久外。侠愚
直敢言，发于忠义，投窜瘴疠，朝不谋夕，愿使得生还。”帝不能用。
</p><p>
甲申，交趾陷廉州。
</p><p>
王安石称疾不出，帝遣使慰勉之。丙戌，安石出视事。其党为安石谋曰：“今
不取门下士上素所不喜者暴用之，则权轻，将有窥人间隙者矣。”安石从之。帝亦
喜安石之出，凡所进拟，皆听，安石由是权益重。
</p><p>
诏渝州置南平军。先是渝州南川獠木斗叛，命秦凤都转运使熊本往安抚之。本
进营铜佛坝，破其聚落，谕以盛德，木斗举溱州地五百里来归，为四砦、九堡。至
是建铜佛坝为南平军，召本还，以天章阁待制知制诰。
</p><p>
帝数称其文有体，命院吏别录以进。本因上疏曰：“天下之治，有因有革，期
于趋时适治而已。陛下改制之始，安常习故之徒交讠雚而合噪，或诤于廷，或谤于
市，或投劾引去者，不可胜数。陛下烛见至理，独立不夺，今虽少定，彼将伺隙而
逞，愿陛下深念之，勿使交讠雚之众有以窥其间。”其意盖专媚王安石也。
</p><p>
十二月，己丑，辽以南京统军使耶律瑞弩为特里衮，以汉人行宫都部署耶律瑞
为枢密副使，以同知东京留守事萧多喇为伊勒希巴。
</p><p>
庚寅，辽主赐张孝杰国姓。孝杰既与耶律伊逊共陷皇后，伊逊深德之。辽主不
悟其奸，眷注弥厚。
</p><p>
壬辰，辽以西京留守萧延陆为左伊勒希巴。
</p><p>
壬寅，以翰林学士元绛参知政事，龙图阁直学士兼枢密都承旨曾孝宽为枢密直
学士、签书枢密院事。绛在翰林，谄事王安石，而安石德曾公亮之助巳，欲引其子
孝宽于政地以报之，由是二人同升。
</p><p>
辛亥，以天章阁待制赵禼为安南道招讨使，嘉州防御使李宪副之，以讨交趾。
张方平言：“举西北壮士健马弃之炎荒，其患有不可胜言者。若师老费财，无功而
还，社稷之福也。”后皆如其言。
</p><p>
王安石复撰《诗·关雎解义》以进。初，安石撰《诗序》，称颂帝德，以文王
为比。帝曰：“以朕比文王，恐为天下后世笑，但言解经之意足矣。”遂改撰《诗
序》以进。至是诏前后所上并付国子监镂板施行。
</p><p>
癸丑，诏曰：“安南世受王爵，而乃攻犯城邑，杀伤吏民，干国之纪，刑兹无
赦。已命赵禼充安南道行营马步军都总管，须时兴师，水陆兼进。天示助顺，既兆
布新之祥；人知侮亡，咸怀敌忾之气。”时交趾所破城邑，即为露布，揭之衢路，
言中国作青苗、助役之法，穷困生民，今出兵欲相拯济；王安石怒，故自草此诏。
</p><p>
是岁，夏改元大安。

</p><p>
○神宗体元显道法古立宪帝德王功英文烈武钦仁圣孝皇帝熙宁九年（辽太康二
年）
</p><p>
春，正月，己未，辽主如春水。
</p><p>
乙丑，雨水冰。
</p><p>
戊辰，交趾围邕州，知州苏缄悉力拒守，外援不至，城遂陷。缄曰：“吾义不
死贼手！”亟还州廨，阖门，命其家三十六人皆先死，藏尸于坎，乃纵火自焚。城
中人感缄之义，无一人从贼者。于是交人尽屠其民，凡五万八千馀口。
</p><p>
己卯，下谿州刺史彭师晏降。
</p><p>
章惇使湖北提点刑狱李平招纳师晏誓下州峒蛮张景谓、彭德儒、向永胜、覃文
猛、覃彦坝，各以其地归版籍，师晏遂降。诏遣师晏诣阙，授礼宾副使，官其下六
十有四人。
</p><p>
辛巳，赠苏缄奉国军节度使，谥忠勇。以其子子元为西头供奉官、閤门祗候，
赐对便殿，帝曰：“昔唐张巡与许远守睢陽，蔽捍江、淮，较之卿父，未为远过也。”
</p><p>
初，邕州将陷，缄愤沈起、刘彝致寇，彝又坐视不救，欲上疏论之，属道梗不
通，乃列二人罪状榜于市，冀达朝廷。至是治起、彝开衅之罪，贬起郢州团练副使、
安置郢州；彝均州团练副使、安置随州。
</p><p>
辽耶律伊逊既诬陷皇后，又欲害太子，乘间言于辽主曰：“帝与后如天地并位，
中宫岂可旷也？”因盛称驸马都尉萧锡默之妹美而贤，辽主信之，纳于掖庭。锡默
党于伊逊，故伊逊欲引为助。
</p><p>
二月，戊子，以宣徽南院使郭逵为安南行营经略招讨使，赵禼副之；召李宪还。
宪久在西北边，好论兵，王韶之开熙河，宪与有劳，故用宪。既而禼、宪议事不合，
帝因问禼：“孰可代宪？”禼言：“逵老于边事，愿为裨赞。”帝从之。仍诏占城、
真腊合击交趾。
</p><p>
辽赈黄龙府饥。
</p><p>
己丑，宗噶尔首领果庄寇五牟谷，蕃官蔺氈讷支等邀击，大破之。
</p><p>
己亥，以出师罢春宴。
</p><p>
癸丑，辽以南京路饥，免租税一年。
</p><p>
乙卯，雨雹。
</p><p>
三月，辛酉朔，恤钦、廉、邕三州死事家，瘗战亡士；贼所蹂践，除其田征。
</p><p>
辛酉，辽太后萧氏殂，谥曰仁懿太后。太后慈惠端淑，凡正旦生辰，诸国贡币，
悉赐贫瘠。初在滦河，亲督卫士平重元之乱，後梦重元曰：“臣骨在太子山北，不
胜寒栗。”即命屋之。其慈闵类此。
</p><p>
丁卯，辽大赦。
</p><p>
甲戌，御集英殿，赐进士徐鐸以下并明经诸科及第、出身、同学究出身总五百
九十六人。鐸，邵武人也。帝以详定官陈绎等取第一甲不精，并罚铜。
</p><p>
丁丑，以广西进士徐伯祥为右侍禁，钦、廉、白州巡检。
</p><p>
己卯，宗噶尔首领果庄复寇五牟谷，熙河钤辖韩存宝败之。
</p><p>
庚辰，复种谔礼宾副使、知岷州，韩绛再相，尝讼其前功故也。
</p><p>
夏，四月，戊戌，复广济河漕。
</p><p>
癸卯，诏：“广南亡没士卒及百姓为贼残破者，转运安抚司具实并议赈恤以闻。”
</p><p>
甲辰，降空名告身付安南行营，以招降赏功。诏诸路募武勇赴广西，赠广西死
事将士官有差。
</p><p>
辛亥，茂州夷寇边，知成都府蔡延庆乞发陕西兵援茂州，候兵至，当自将以往。
帝遣内侍押班王中正经制。诏延庆务在持重，毋得轻离成都。
</p><p>
甲寅，辽遣耶律孝纯以太后丧来告。帝发哀成服，辍视朝七日。
</p><p>
五月，丙辰朔，诏：“邕州沿边州峒首领来降者，周惠之。”
</p><p>
丙寅复分两浙为东、西路。明年，又合为一，以财赋不可分故也。
</p><p>
丁卯，城茂州。
</p><p>
壬申，诏：“安南诸军过岭有疾者，所至护治。”
</p><p>
庚辰，静州下首领董整白等来降。
</p><p>
六月，己丑，绵州都监王庆、崔昭用、刘珪、左侍禁张义援茂州，战死。
</p><p>
辛卯，诏：“滨海富民得养蜑户，毋致为外夷所诱。”
</p><p>
甲午，辽葬仁懿太后于庆陵。
</p><p>
己亥，虑囚，降死罪一等，杖以下释之。
</p><p>
己亥，辽主驻特古里。辽护卫萧和克愤耶律伊逊恣行不法，尝伏于桥下，伺伊
逊过，欲杀之。会暴雨，桥坏，不果；又欲杀之于猎所，为亲友所阻而止。廷臣侧
目，莫敢言其奸者。北面林牙萧岩寿密言于辽主曰：“伊逊自泉太子预政，内怀疑
惧，又与张孝杰相附会，数相过从，恐有陰谋，动摇太子，不可使居要地。”辽主
悟，壬寅，出伊逊为中京留守。一时称辽主能纳忠言，同知南院宣徽使谐里、都林
牙耶律庶箴及耶律孟简各以表贺。
</p><p>
辽仁懿太后山陵事未毕，耶律伊逊之党见伊逊外迁，恐辽主意移，亟劝立后，
辽主从之。丁未，册萧氏为皇后，遂封后父祗候郎君迪里喇为赵王，后叔西北路招
讨使伊哩额为辽西郡王，后兄汉人行宫都部署锡默为柳城郡王。伊逊既外迁，以参
知政事杨遵勖知南院枢密使事，以北院枢密副使萧锡萨知北院枢密使事，以汉人行
宫副部署刘诜参知政事。
</p><p>
己酉，南府宰相赵徽致仕。
</p><p>
秋，七月，丙辰，硃崖军黎贼黄婴入寇，诏广南西路严兵备之。
</p><p>
壬戌，城下谿州，赐名会谿城，戍以兵，隶辰州，出租赋如汉民。
</p><p>
癸亥，静州将杨文绪结蕃部谋叛，王中正斩之以徇。
</p><p>
戊辰，辽主如秋山，一日射鹿三十，宴从官，酒酣，命赋《云上于天诗》。命
北府宰相耶律孝杰坐御榻旁，辽主诵《黍离诗》“知我者谓我心忧，不知我者谓我
何求”。孝杰奏曰：“今天下太平，陛下何忧？富有四海，陛下何求？”辽主大悦。
</p><p>
癸酉，辽柳城郡王萧锡默卒。
</p><p>
是月，安南行营次桂州，郭逵遣钤辖和斌等督水军涉海自东入，诸军自广西入。
</p><p>
八月，己丑，罢鬻祠庙。时司农寺令天下祠庙，许依坊场河渡募人承买，收取
净利。应天府阏伯、微子庙亦在鬻中。判官刘挚叹曰：“一至于此！”往见判府张
方平曰：“独不能为朝廷言之邪？”方平矍然，托挚为奏曰：“阏伯迁商丘，主祀
大火，火为国家盛德所乘；微子开国于宋，亦本朝受命建号所因。又有双庙，乃唐
张巡、许远，以孤城死贼，能捍大患者也。今若令承买，小人规利，冗亵渎慢，何
所不为！岁收微经，实损国体。乞存此三庙，以称国家严恭典礼，追尚前烈之意。”
疏上，帝震怒，批付司农曰：“慢神辱国，莫此为甚，可速止之！”于是天下祠庙
皆得不鬻。
</p><p>
庚寅，辽主出猎，遇麛失其母，闵之，不射。
</p><p>
丁酉，禁北边民阑出谷粟。
</p><p>
九月，戊午，浚汴河。
</p><p>
辽以南京蝗，免明年租税。
</p><p>
丙寅，诏罢都大制置河北河防水利司。
</p><p>
己卯，诏恤岭南死事家，表将士墓。
</p><p>
己卯，辽主驻藉丝淀。
</p><p>
冬，十月，乙酉，太白昼见。
</p><p>
戊子，翰林学士、权御史中丞邓绾罢为兵部郎中、知虢州。壬辰，贬中书户房
习学公事练亨甫为漳州军事判官。
</p><p>
初，王安石与吕惠卿互相倾陷，遣徐禧、王古等按华亭狱，不得惠卿罪，更使
蹇周辅按之，狱久不决。安石子雱切责亨甫与吕嘉问，二人乃共谋取绾所列惠卿事，
杂它书下制狱，安石不知也。堂吏遽告惠卿于陈，惠卿以状闻，且上书讼安石曰；
“安石尽弃素学，而降尚纵横之末数以为奇术，以至谮愬胁持，蔽贤党奸，移怒行
很，方命矫令，罔上恶君。凡此数恶，力行于年岁之间，莫不备具，虽古之失志倒
行而逆施者，殆不如此。”帝以状示安石，安石谢无有。归以问雱，雱言其情，安
石咎之。时雱已病疽弥年，坐此益忿恚，疽溃而卒；安石悲伤，求去愈切。绾虑安
石去而己失势，乃力劝帝留安石，其言甚无顾忌。帝再三诘绾，绾以实告曰：“安
石门人练亨甫为臣言。”帝令吴充以己意问安石，安石大骇，即上奏曰：“闻御史
中丞邓绾尝为臣子营官及荐臣婿可用，又为臣求赐第京师。兼绾近举御史二人，寻
却乞不施行。闻其一人彭汝砺者，尝与练亨甫相失，绾听亨甫游说，故乞别举。绾
所为如此，岂可令执法在论思之地！亨甫亦不当留备宰属。”帝以绾操心颇僻，贼
性奸回，论事荐人，不循分守，亨甫身备宰属，与言事民交通，故有是命。绾始以
附安石得居言职，及惠卿之党欲倾安石，绾皆竭力劾奏之，亨甫亦由谄事雱以进，
至是乃因安石言，相继罢斥。
</p><p>
乙未，诏东南诸路教阅新军。
</p><p>
辽耶律伊逊之出为中京留守也，泣谓人曰：“伊逊无过，因谗见出。”其党以
其言闻于辽主，辽主悔之。会伊逊生日，辽主遣近臣耶律白斯本赐物为寿，伊逊因
私属白上：“臣见奸人在朝，陛下孤危，身虽在外，窃用寒心。”白斯本还，以闻。
辽主赐伊逊车，谕曰：“无虑弗用，行将召矣。”由是反疑萧岩寿，出为顺义军节
度使。诏近臣议召伊逊事，北面官属无敢言者。契丹行宫都部署耶律萨喇曰：“萧
岩寿言伊逊有罪，不可为枢臣，故陛下出之。今复召，恐天下生疑。”同知南院宣
徽使谐里亦言不可复召。萨喇进谒者三，左右为之震悚，辽主卒不听。戊戌，召伊
逊复为北院枢密使。
</p><p>
丙午，王安石罢。安石之再相也，多称疾求去。及子雱死，力请解机务。帝亦
厌安石所为，乃罢为镇南军节度使、同平章事、判江宁府。雱死时，年三十三。
</p><p>
枢密使、检校太傅吴充、礼部侍郎、参知政事王珪并守前官、同平章事。充子
安持虽娶王安石女，而充心不善安石所为，数为帝言新法不便。帝察其中立无与，
及安石罢，遂相之。
</p><p>
以资政殿学士、知成都府冯京知枢密院事。京与王安石同在中书，多异议，安
石颇疑惮之，故尝因事移私书于吕惠卿曰：“无使齐年知。”京、安石俱生辛酉，
故谓之齐年。及安石再相，惠卿出知陈州，悉发安石前后私书奏之，其一云“无使
齐年知”，又其一云“无使上知”。帝以安石为欺而京不阿，故复用京。
</p><p>
十一月，乙卯，给广南东路空名告敕，募入钱助军。
</p><p>
辛酉，录魏征后。
</p><p>
甲戌，辽主欲观起居注，修注郎布延等不进，各杖二百，罢之。
</p><p>
耶律伊逊既复用，势益张，见耶律萨喇，让之曰：“与君无憾，何独异议？”
萨喇正色曰：“此社稷事，何憾之有？”耶律庶箴私见伊逊而泣曰：“前者抗表，
非庶箴之愿也。”伊逊怜而释之，出谐里为广利军节度使，谪耶律孟简巡磁窑关；
未几，流萧岩寿于乌隗部，终身拘作。岩寿虽窜逐，恒以社稷为忧，时人为之语曰：
“以狼牧羊，何能久长！”
</p><p>
乙亥，以安南行营将士疾疫，遣同知太常礼院王存褥南岳，遣中使建祈福道场。
</p><p>
己卯，洮东安抚司奏包顺等破果庄兵于多移谷。壬午，果庄寇岷州，种谔以轻
兵袭击于铁城，败之。
</p><p>
是月，辽南京地震，民舍多坏。
</p><p>
十二月，丙戌，郭逵拔广源州，伪观察使刘纪降。
</p><p>
己丑，子佣生。
</p><p>
栋戬使果庄聚兵洮、岷，胁新附羌，多叛归之。甲午，遣内侍押班李宪乘驿往
秦凤、熙河措置边事，诏诸将皆受节制。
</p><p>
御史中丞邓润甫、御史周尹、蔡承禧、彭汝砺言：“自古不闻有中人为将帅者。
唐明皇时，覃行章乱黔中，始以杨思勖为招讨使，唐之祸萌于此。代宗时，鱼朝恩
几危社稷。宪宗用吐突承璀，卒以轻谋败事，得罪后世。陛下其忍袭唐故迹而忘天
下之患乎？”又言：“果庄之患小，用宪之患大。宪功不成，其祸小；功成，其祸
大。”章再上，弗听。
</p><p>
辽以左伊勒希巴萧托卜嘉为南院统军使。耶律伊逊以北面林牙耶律延格为耳目。
延格狡佞而敏，凡有闻见，必举以告。伊逊爱而荐之，辽主亦以为贤，拜左伊勒希
巴。
</p><p>
丁酉，诏：“岷州界经果庄兵燹者赐钱，胁从来归者释其罪。
</p><p>
癸卯，郭逵败交趾于富良江，获其伪太子洪真，李乾德遣人奉表诣军门降。初，
赵禼举逵以自代，及逵至，辄与禼异。禼欲乘兵形未动，先抚辑两江峒丁，择壮勇，
啖以利，使招徠携贰，堕其腹心，然后以大兵继之，逵不听；禼又欲使人赍榜入贼
中招纳，逵又不听；遂令燕达先破广源，复还永平。禼以为广源间道距交州十二驿，
趋利掩击，出其不意，川涂并进，三路致讨，势必分溃；固争，不能得。贼遂据富
良江，列船数百，官军不得济。禼分遣将吏伐木治攻具，机石如雨，蛮舰皆坏。徐
以罢卒致贼，设伏击之，斩首数千级。馘其渠酋，获洪真，贼穷蹙归命。时兵夫三
十万人，冒暑涉瘴地，死者过半。至是大军距交州裁三十里，隔一水不得进。逵怍
于玩寇，移疾先还，遂班师。
</p><p>
冷鸡朴诱山后生羌扰边。庚戌，诏：“有得冷鸡朴首者赏之。”玛尔戬请自效，
众以为不可。李宪曰：“何伤乎！羌人天性畏服贵种。”听之往。玛尔戬盛装以出，
诸羌耸视无斗志，宪师乘之，杀获万计，斩冷鸡朴。栋戬惧，即遣使奉贽效顺。加
宪宣州观察使、入内副承旨。置威戎军。
</p><p>
辽耶律伊逊请赐牧地，群牧林牙耶律寅吉奏曰：“今牧地褊陿，畜不蓄息，岂
可分赐臣下！”辽主乃止。伊逊由是益嫉寅吉，除怀德军节度使，旋贬漠北马群太
保，未几卒。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86748.html' class='pagedaohang'>【上一篇】<i>:卷第七十二 【宋纪七十二】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86746.html' class='pagedaohang'>【下一篇】<i>：卷第七十 【宋纪七十】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>