<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百八十二 【宋纪一百八十二】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百八十二 【宋纪一百八十二】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86637.html' class='pagedaohang'>【上一篇】<i>:卷第一百八十三 【元纪一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86635.html' class='pagedaohang'>【下一篇】<i>：卷第一百八十一 【宋纪一百八十一】</i></a></span>
</ul>
<div class="articleContent" id="articleContent"> <p>
起旃蒙大渊献八月，尽柔兆困敦闰三月，
凡九月。

</p><p>
○帝诺碌v元年（元至元十二年）
</p><p>
八月，己亥朔，总制毛献忠将衢州兵入卫。
</p><p>
辛丑，疏决临安府罪人。
</p><p>
壬寅，右正言徐直方遁。
</p><p>
加复贵两淮宣抚大使，李芾为湖南镇抚大使、知潭州。
</p><p>
乙巳，吴继明复平江县，旋加继明湖北招讨使。
</p><p>
己酉，拘阎贵妃集庆寺、贾贵妃演福寺田还安边所。
</p><p>
丁巳，加张世杰龙神卫四厢都指挥使、总都督府诸兵。
</p><p>
庚戌，刘师勇攻吕城，破之；戊午，加师勇和州防御使。
</p><p>
赵淇除大理少卿。王应麟言：“昔内外以宝玉献贾似道，淇兄弟为甚。”己未，
罢之。
</p><p>
辛酉，元主归自上都。
</p><p>
甲子，文天祥至临安，上疏言：“本朝惩五季之乱，削籓镇，建都邑，虽足以
矫尾大之弊，然国以浸弱，故敌至一州则一州破，至一县则一县破，中原陆沉，痛
悔何及！今宜分境内为四镇，建都督统御于其中，以广西益湖南而建阃于长沙，以
广东益江西而建阃于隆兴，以福建益江东而建阃于番陽，以淮西益淮东而建阃于扬
州。责长沙取鄂，隆兴取蕲、黄，番陽取江东，扬州取两淮；地大力众，乃足以抗
敌。约日齐奋，有进而无退，日夜以图之，彼备多力分，疲于奔命，而吾民之豪杰
者，又伺间出于其中，如此则敌不难却也。”时议以为迂阔，不报。命天祥知平江
府。
</p><p>
元廉希宪既安辑荆南之民，叹曰：“教不可缓也！”遂大兴学校，选教官，置
经籍，希宪仍亲诣讲舍以厉诸生。由是思、播田、扬二氏及西南溪峒，皆越境请降。
元主闻之，曰：“先朝非用兵不可得地，今希宪能令数千百里外越境纳士，其治化
可见也。”
</p><p>
九月，己巳，授陈宜中观文殿大学士、醴泉观使兼侍读，不至。
</p><p>
庚午，元阿哈玛特，以军兴国用不足，请复立都转运使九，量增课程元额，鼓
铸铁器，官为局卖，禁私造铜器。
</p><p>
丁丑，元弛河南鬻马之禁。
</p><p>
己卯，陈宜中乞任海防，不允。
</p><p>
辛丑，有事于明堂，赦。先是议以上公摄行，权工部侍郎兼给事中杨文仲曰：
“今祗见天地之始，虽在幼冲，比即丧次，已胜拜跪，执礼无违，所当亲飨。”从
之。
</p><p>
丙戌，命文天祥为都督府参赞官，总三路兵，仍知平江。
</p><p>
郑虎臣监押贾似道，舟次南剑州黯淡滩，虎臣曰：“水清甚，何不死于此？”
似道曰：“太皇许我不死。”至漳州木绵庵，虎臣曰：“吾为天下杀似道，虽死何
憾！”遂拘其子与妾于别馆，即厕上，拉其胸杀之。后陈宜中至福州，捕虎臣，毙
于狱。
</p><p>
元兵入泰州，孙虎臣自杀，旋赠太尉。
</p><p>
甲午，扬州都统姜才率步骑万五千人攻元湾头堡，为阿珠所败，乙未，元兵攻
吕城，张彦被执，降于元。吕城既失，常州势益孤。
</p><p>
丙申，元以伊实特穆尔为御史大夫，括江南诸郡书版及临安秘书省《乾坤宝典》
等书。
</p><p>
元兵攻常州，久不下，昭文馆大学士姚枢言于元主曰：“陛下降不杀人之诏，
巴延济江，兵不逾时，西起蜀川，东薄海隅，降城三十，户逾百万，自古平南未有
如此之神捷者。今自夏徂秋，一城不降，皆由军官不思国之大计，不体陛下之深仁，
劫财剽杀所致。扬州、焦山、淮安、人殊死战，我虽克胜，所伤亦多。宋之不能为
国审矣，而临安未肯轻下。好生恶死，人之常情，惟惧我招徠止杀之信不坚耳。宜
申止杀之诏，使赏罚必立，恩信必行，圣虑不劳，军力不费矣。”
</p><p>
冬，十月，戊戌朔，元享于太庙。
</p><p>
己亥，加张世杰沿江招讨使，刘师勇福州观察使，总统出戍兵。
</p><p>
癸卯，玉牒殿灾。
</p><p>
丁未，以留梦炎为左丞相，陈宜中为右丞相，并兼枢密使，都督诸路军马。宜
中在温州，被召，以亲老辞。太后自为书遗其母扬州，使谕之，宜中乃赴召。
</p><p>
李芾至潭州，元游骑巳入湘陰、益陽诸县。城中守卒不满三千，芾结峒蛮为援，
缮器械，峙刍粮，栅江修壁。及元兵围城，芾慷慨登陴，与诸将分地而守，民老弱
皆出，结保伍助之，不令而集。芾日以忠义勉将士，死伤相籍，人犹饮血乘城，殊
死战，有来招降者，辄杀之以恂。
</p><p>
元阿珠攻扬州，既筑长围，于是城中食尽，死者枕籍满道，而李庭芝志益坚。
</p><p>
元巴延次湾头，阿刺罕自建康来会，巴延令还建康起兵，乃留博尔欢及阿里布
守湾头，而自帅众渡江。壬戌，至镇江，分军为三道：阿喇罕帅右军，自建康出广
德四安镇，趣独松关；董文炳帅左军，出江入海，以范文虎为张乡导，取道江陰，
趣澉浦、华亭；巴延及阿塔哈将中军，以吕文焕为乡导，趣常州；期并会于临安。
</p><p>
癸亥，常州告急，朝廷遣张全将兵二千救之，知平江府文天祥亦遣部将尹玉、
麻士龙、硃华将兵三千随全赴援。士龙战虞桥，败死，全不救，走还五牧。时硃华
驻军五牧，华欲掘沟堑，设鹿角，全皆不许。既而元兵薄华，华率广军与之战，自
辰至未，胜负未决。逮晚，元兵绕出山后薄坝军，尹玉力战，杀千人，全提军隔岸，
不发一矢，玉遂败。诸败军争渡水，挽全军船，全令其军斩挽者指，于是溺死者甚
众。玉收残卒五百人，复鏖战，自夕达旦，杀元军人马，委积田间，玉复手杀数十
人，力屈被执，元人恨之，横四槍于其项，以棍击杀之，其部下皆死，无一人降者。
天祥欲斩全以警众，帅府不许，宥之使赎。
</p><p>
十一月，丁卯朔，铜关将贝宝、胡岩起攻溧水，败死。
</p><p>
庚午，以陈文龙同知枢密院事，黄镛同签书枢密院事。
</p><p>
癸酉，赠尹玉濠州团练使，麻士龙高州刺史。
</p><p>
戊寅，元阿喇罕破银林东坝，戍将赵淮兵败，与其妾俱被执，妾死之。阿珠使
淮招李庭芝，许以大官，淮佯诺，至扬州城下，乃大呼曰：“李庭芝，尔为男子，
死则死耳，毋降也！”阿珠怒，杀之。
</p><p>
元兵入广德军四安镇，陈宜中仓皇发临安民年十五以上者，皆籍为兵，号武定
军，召文天祥自平江入卫。
</p><p>
壬午，元将宋都木达等长驱而进，所至莫当其锋，隆兴转运判官刘槃以城降。
不数日，取江西十一城，进逼抚州。时黄万石为江西制置使，开阃州治，闻兵至，
奔建昌。都统密佑率众逆战进贤坪，元兵呼曰：“降者乎？斗者乎？”佑曰：“斗
者也。”麾其兵突进，至龙马坪，元军围之数重，矢下如雨。佑身被四矢、三槍，
犹挥双刀，率死士数十人斫围南走，前渡，桥板断，被执。宋都木达曰：“壮士也！”
欲降之，系之月馀，终不屈。骂万石为卖国小人，使我志不得伸。宋都木达又命刘
槃、吕师夔以金符遗之，许以官，佑不受。复令佑子说之曰：“父死，子安之？”
佑斥曰：“汝行乞于市，第云密都统子，谁不怜汝？”怡然解衣请刑，遂死，元兵
皆泣下。佑之先，密州人，后渡淮，居庐州。
</p><p>
元兵进入建昌，黄万石走入闽。
</p><p>
元改顺天府为保定府。
</p><p>
元枢密院言：“新附郡县，有既降复叛及纠众为盗，犯罪至死者，请从权宜处
决。”诏：“今后杀人者死，问罪状已白，不必待时即行刑；其奴婢杀主者，具五
刑论。”
</p><p>
癸未，元兵入兴化县，知县胡拱辰自杀。
</p><p>
甲申，元巴延至常州，会兵围城。知州姚訔，通判陈炤，都统王安节、刘师勇，
力战固守。巴延遣人招之，譬喻百端，终不听。巴延怒，命降人王良臣役城外居民，
运土为垒，土至，并人以筑之，且杀之，煎油作砲，焚其牌杈，日夜攻不息。城中
甚急，而訔等守志益坚。巴延叱帐前诸军奋勇争先，四面并进。攻二日，城破，訔
死之。炤与安节犹巷战，或谓炤曰：“城北东门未合，可走。”炤曰：“去此一步，
非死所矣！”日中，兵至，死焉。巴延命尽屠其民。执安节至军前，不屈，亦死。
师勇以八骑溃围走平江。安节，坚之子也，事闻，赠龙图阁待制，炤直宝章阁，并
官其子。
</p><p>
乙酉，升宜兴县为南兴军。
</p><p>
以江东提刑谢枋得为江西招谕使。初，枋得闻淮西、江东、西州郡守将，皆吕
师夔部曲，故争降附，自以与师夔善，乃应诏上书，保师夔可言，宜分沿江诸屯，
以师夔为镇抚使，使之行成，且请身至江州见文焕与议。朝廷乃以枋得为沿江察访
使以往，会文焕北还，不及而反，遂改知信州。
</p><p>
丙戌，礼部尚书兼给事中王应麟，请为济王立后，乃诏赠太师、尚书令、进封
镇王，谥昭肃，择后奉祀，赐田万亩。
</p><p>
留梦炎用徐囊为御史，擢黄万石、吴浚等。王应麟缴奏曰：“囊与梦炎同乡，
有私人之嫌。万石粗戾无学，南昌失守，误国罪大，今方欲引以自助，善类为所搏
噬者，必携持而去。吴浚贪墨轻躁，岂宜用之？况梦炎舛令慢谏，谠言勿敢告，今
之卖降者，多其任用之士！”疏再上，不报，出关俟命，再奏曰：“因危急而紊纪
纲，以偏见而咈公议，臣封驳不行，与大臣异论，势不当留。”遂归。
</p><p>
己丑，元兵破独松关，冯骥死之，守将张濡遁。诏赠骥集英殿修撰。
</p><p>
独松既破，邻疆守者皆望风而走，朝廷大惧。时勤王师仅三四万人，文天祥与
张世杰议，以为：“淮东坚壁，闽、广全城，若与敌血战，万一得捷，则命淮师以
截其后，国事犹可为也。”世杰大喜。陈宜中白太后降诏，以王师务宜持重，议遂
止。秘书监陈著上疏请从天祥之义曰：“与其坐以待困，曷若背城借一！万有一幸，
则人心贾勇！且敌非必真多智力，不过乘胜长驱。若少沮之，则主兵之与悬军，其
壮弱即异矣。”宜中不听，出著知台州。
</p><p>
元董文炳破江陰军。
</p><p>
元以高丽国官制僭滥，遣使谕旨，凡省、院、台、郡、官名、爵号与朝廷相类
者，改正之。
</p><p>
乙未，左丞相留梦炎遁。
</p><p>
十二月，丁酉朔，诏贾似道归葬，返其田庐。
</p><p>
庚子，以吴坚签书枢密院事，黄镛兼权参知政事。
</p><p>
时陈宜中当国，遭时多难，不能措一策，唯事蒙蔽，将士离心，郡邑降破，方
且理会科举、明堂等事及士大夫陈乞差遣，士人觊觎恩例。至是遣柳岳奉书如元军，
称“廉尚书之死，乃盗杀之，非朝廷意，乞班师修好。”岳见巴延于无锡，泣谓曰：
“嗣君幼冲，在衰绖之中，自古礼不伐丧。凡今日事至此者，皆奸臣贾似道失信误
国尔。”巴延曰：“汝国执戮我行人，故我兴师。钱氏纳土，李氏出降，皆汝国之
法也。汝国得天下于小儿，亦失之于小儿，天道如此，尚何多言！”遂令囊嘉特偕
岳还。
</p><p>
癸卯，以陈文龙参知政事，谢堂同知枢密院事。
</p><p>
丙午，追封吕文德为和义郡王。朝议以吕文焕为元向导，乃追封文德，而以文
德子师孟为兵部侍郎，觊成和议。
</p><p>
平江通判王矩之、都统制王邦杰，以城迎降于常州，巴延使吕文焕先往受之。
</p><p>
丁未，巴延入平江，张世杰未至，城已破，乃以兵入卫。
</p><p>
戊申，元右丞相呼图岱尔请上尊号曰宪天述道仁文义武大光孝皇帝，皇后曰贞
懿顺圣昭天睿文光应皇后；不许。
</p><p>
庚戌，柳岳至自元军。癸丑，陈宜中复奏遣岳及宗正少卿陆秀夫、侍郎吕师孟
等同囊嘉特使元军，求称侄纳币，不从则称侄孙，且敕吕文焕令通好罢兵。秀夫等
见巴延于平江，巴延不许。宜中乃白太皇太后，奉表求封为小柄，太后从之。
</p><p>
以文天祥签书枢密院事。
</p><p>
黄万石叛降元，都统米立死之。立，淮人，三世为将，初从陈奕守黄州，奕降，
立溃围出，万石署为帐前都统。元军略江西，迎战于江坊，兵败，被执，不降，系
狱。至是万石举军降，元行省遣万石谕立曰：“吾官衔一牙牌书不尽，今亦降矣。”
立曰：“侍郎国家大臣，立一小卒尔。但三世食赵氏禄，赵亡，何以生为！立乃生
擒之人，当死，与投拜者不同。”万石再三谕之，不屈，遂遇害。
</p><p>
元以中兴路行省陈祐为南京总管兼开封府尹，吏多震慑失措，祐曰：“何必若
是！前为盗跖，今为颜子，吾以颜子待之。前为颜子，今为盗跖，吾以盗跖待之。”
由是吏皆修饬，不敢弄法。
</p><p>
元赛音谔德齐奏：“云南诸夷未附者尚多，今拟宣慰司兼行元帅府事，并听行
省节制。”又奏：“哈喇章、云南壤地均也，而州县皆以万户、千户主之，宜改置
令长。”并从之。
</p><p>
潭州被围，湖南安抚使兼知州李芾，拒守三阅月，大小战数十合。至是元阿尔
哈雅射书城中曰：“速下以活州民，否则屠矣。”不答。阿尔哈雅与诸将画地分围，
决隍水以树梯冲。阿尔哈雅中流矢，创甚，督战益急，城中大窘，力不能支。诸将
泣请曰：“事急矣，吾属为国死可也，如民何？”芾骂曰：“国家平时所以厚养汝
者，为今日也。汝第死守，有复言者，吾先戮汝！”

</p><p>
○帝诺碌v二年（元至元十三年）
</p><p>
春，正月，丁卯朔，元兵蚁附登城。知衡州长沙尹穀寓城中，时方为二子行冠
礼，或曰：“此何时，行此迂阔事？”穀曰：“正欲令儿曹冠带见先人于地下耳！”
既毕礼，乃积薪扃户，朝服，望阙拜已，即纵火自焚。邻家救之，火炽不可前，但
遥见烈焰中，穀正冠危坐，阖门少长皆死。李芾命酒酹之，字穀曰：“尹务实，男
子也，先我就义矣！”因留宾佐会饮，夜传令，犹手书“尽忠”字为号，饮达旦，
诸宾佐出，参议杨霆赴园池死。芾坐熊湘阁，召帐下沈忠，遗之金，曰：“吾力竭，
分当死。吾家人亦不可辱于俘，汝尽杀之，后杀我。”忠伏地叩头，辞以不能。芾
固命之，忠泣而诺。取酒，饮其家人，尽醉，乃遍刃之。芾亦引颈受刃。忠纵火焚
其居，还家，杀其妻子，复至火所，大恸，举身投地自刎。幕僚陈亿孙、颜应焱、
钟蜚英皆死。潭民闻之，多举家自尽，城无虚井，缢林木者相望。守将吴继明、刘
孝忠以城降。
</p><p>
元兵利于掳掠，欲屠之，行省郎中和尚宣言曰：“拒我师者宋耳，其民何罪？
既受其降，即是吾民，杀之何忍？且今列城多未附，降而杀之，是坚其效死之心也。”
阿尔哈雅从之，由是袁、连、衡、永、郴、全、道、桂陽、武冈皆降。宝庆通判曾
如骥，亦不屈死。
</p><p>
芾为人刚介，不畏强御，临事精敏，奸猾不能欺。且强力过人，自旦治事，至
暮无倦容，夜率至三鼓始休，五鼓复起视事。望之凛然若神明，而好贤礼士，复蔼
然可亲，虽一艺小善，必奖荐之。居官廉，家无馀资。
</p><p>
穀性刚直庄厉，士友皆严惮之，居官廉正有声。丁内艰，家居教授诸生，举动
有礼。每行市中，市人相谓曰：“是必尹先生门人也。”至是死节，诸生往哭之者
数百人。
</p><p>
霆自少以志节闻，辟京湖制置司干官。时吕文德为帅，素侮慢士，常试以难事，
霆仓卒立办，皆合其意。一日，谓霆曰：“朝廷有密旨，出师策应淮东，谁可往者？”
即对曰：“某将可。”又曰：“兵器粮草若何。”即对曰：“某营兵马，某库器甲，
某处矢石刍粮。”口占授吏，顷刻案成。文德大惊曰：“平生轻文人，以其不事事
也。君材干若此，何官不可为！吾何敢不敬！”后通判江陵，江陵雄据上流，表里
襄、汉，兵民杂处，庶务丛集；霆随事裁决，处之泰然。霆有心计，善出奇应变，
故所至有能声。
</p><p>
元吕师夔与万户武秀分定江东地，谢枋得以兵逆之，使前锋呼曰：“谢提刑来！”
师夔军驰至，射之，矢及马前。枋得走入安仁，调淮士张孝忠逆战团湖坪，矢尽，
孝忠挥双刀击杀百馀人，前军稍却，后军绕出孝忠后，众惊溃，孝忠中流矢死，马
奔归。枋得坐敌楼见之，曰：“马归，孝忠败矣！”遂奔信州。师夔破安仁，进及
信州，枋得弃妻子，负母，变姓名，走建宁唐石山转茶坂，每东乡号哭，人不识之，
以为被病也。已而去，卖卜建陽市中，有来卜者，惟取米、履，委以钱，率谢不取。
其后人稍稍识之，多延至家，使为子弟论学。
</p><p>
庚午，参知政事陈文龙、同签书枢密院事黄镛遁。
</p><p>
辛未，以吴坚为左丞相兼枢密使，端明殿学士常楙参知政事。日午，宣麻慈元
殿，文班止六人。
</p><p>
诸关兵皆溃，己巳，知嘉兴府刘汉杰以城降元。
</p><p>
元兵围安吉州，知州赵良淳与提刑徐道隆同守。范文虎致书诱良淳降，良淳焚
书，斩其使。及元兵迫临安，道隆召入卫，良淳率众独守，夜，茇舍陴上。既而戍
将吴国定开门纳元兵，良淳命车归府，兵士止之曰：“侍郎何自苦？”良淳叱去之，
闭阁自经。道隆未至临安，元兵追及之，一军尽没。道隆见执，守者稍怠，赴水死；
长子载孙亦赴水死。良淳，汝愚之曾孙；道隆，武义人也。
</p><p>
元诸将利掳掠，争欲趣临安。巴延问计于郎中孟祺，对曰：“宋人之计，惟有
窜闽耳，若以兵迫之，彼必速逃。一旦盗起，临安三百年之积，焚荡无馀矣。莫若
以计安之，令彼不惧，正如取丙稍待时日尔。”巴延曰：“汝言正合我意。”遣人
至临安安慰之。
</p><p>
陆秀夫自元军还，言巴延不肯从伯侄之称，太皇太后命用臣礼，陈宜中难之，
太皇太后涕泣曰：“苟存社稷，称臣，非所较也。”乙亥，遣监察御史刘岊如巴延
军，奉表称臣，上尊号，岁贡绢、银二十五万两、匹，乞存境土以奉烝尝，且约巴
延会长安镇以输平。
</p><p>
己卯，参知政事常楙遁，以夏士林签书枢密院事，士林亦遁，独三学士誓死不
去。
</p><p>
癸未，进封吉王昰为益王，判福州；信王昺为广王，判泉州。
</p><p>
先是召文天祥知临安府，天祥辞不拜，请以福王、秀王判临安以系民望，身为
少尹，以死卫宗庙；又请命吉王、信王镇闽、广以图兴复；俱不许。至是宗亲复以
请，太皇太后从之。以驸马都尉杨镇及杨淑妃弟亮节、俞充容弟如珪提举二王府事。
</p><p>
召留梦炎不至，以为江东、西、湖南、北宣抚大使。
</p><p>
陈宜中以元不许和，计无所出，乃率群臣入宫，请迁都，太皇太后不许。宜中
恸哭以请，太皇太后命具装。及暮，宜中不入，太皇太后怒曰：“吾初不欲迁，而
大臣数以为请，顾欺我耶！”脱簪珥，投之地，遂闭阁，群臣请见，皆不纳。盖宜
中实以翼日行，仓卒失于陈奏耳。
</p><p>
元巴延至长安镇，宜中违约，不往议事。甲申，巴延进次皋亭山，阿喇罕、董
文炳之师皆会，游骑至临安北关。文天祥、张世杰请移三宫入海，而己帅众背城一
战，宜中不许，白太皇太后，遣监察御史杨应奎上传国玺以降。
</p><p>
表曰：“宋国主沤靼侔菅裕涵彭鹧捎壮澹遭家多难。权奸贾似道，背盟误国，
至勤兴师问罪。欧遣挥迁避以求苟全，柰天命有归，沤焉往！谨奉太皇太后命，
削去帝号，以两浙、福建、江东、西、湖南、二广、四川、两淮见存州郡，悉上圣
朝，为宗社生灵祈哀请命。伏望圣慈垂念，不忍湃百馀年宗社遽至陨绝，曲赐存
全，则赵氏子孙世世有赖，不敢弭忘！”巴延受之，遣使召陈宜中出议降事，而使
囊嘉特奉玺表赴上都。是夜，宜中遁归温州之清澳。
</p><p>
张世杰、刘师勇及苏刘义，以朝廷不战而降，各以所部去。世杰次于定海，元
石国英使都统卞彪说世杰降。世杰以彪来从己俱南也，椎牛享之。酒半，彪从容为
言，世杰大怒，断彪舌，磔之于巾子山。师勇至海上，见时不可为，忧愤纵酒卒。
</p><p>
杨应奎自元军还，言巴延欲执政面议。
</p><p>
乙酉，太皇太后以文天祥为右丞相兼枢密使、都督诸路军马。丙戌，以家铉翁
签书枢密院事，贾馀庆同签书枢密院事，知临安府。
</p><p>
元巴延下令，禁军士入城，违者以军法从事，复遣吕文焕赍榜谕临安中外军民，
俾安堵如故。时三司卫兵白昼杀人，小民乘时剽杀，令下，乃止息。
</p><p>
戊子，命文天祥同吴坚、谢堂、贾馀庆使元军。
</p><p>
先是天台杜浒纠合四千人来勤王，当国者不省；往见天祥于西湖上，天祥奖异
之，至是遂随天祥出使。天祥见巴延于明因寺，因说巴延曰：“本朝承帝王正统，
衣冠礼乐之所在，北朝将以为与国乎？抑将毁其社稷也？”巴延以北诏为辞，言社
稷必不动，百姓必不杀。天祥曰：“北朝若以欲为与国，请退兵平江或嘉兴，然后
议岁币与金帛犒师，北朝全兵以还，策之上也。若欲毁其宗庙，则淮、浙、闽、广，
尚多未下，利钝未可知，兵连祸结，必自此始。”巴延语浙不逊，天祥曰：“我南
朝状元、宰相，但欠一死报国，刀锯鼎镬，非所惧也。”巴延辞屈，诸将相顾动色。
巴延见天祥举动不常，疑有异志，留之军中，遣坚等还。天祥怒，数请归曰：“我
此来为两国大事，何故留我？”巴延曰：“勿怒。君为宋大臣，责任非轻，今日之
事，正当与我共之。”令万户蒙古岱、宣抚索多羁縻之，且以其降表不称臣，仍书
宋号，遣程鹏飞、洪君祥偕贾馀庆来易之。
</p><p>
驸马都尉杨镇等奉益王、广王走婺州，杨淑妃、秀王与择从行。
</p><p>
知广德军方回、知婺州刘怡、知处州梁椅、知台州杨必大俱隆于元。
</p><p>
辛卯，元张弘范、孟祺、程鹏飞，赍所易宋称臣降表至军前。
</p><p>
甲午，元立随路都转运使。
</p><p>
元穿济州漕渠。
</p><p>
二月，丁酉朔，日中有黑子相荡。帝率文武百僚诣祥曦殿望元阙上表，乞为籓
辅。
</p><p>
元巴延承制以临安为两浙大都督府，命蒙古岱、范文虎入城，治都督事，又令
程鹏飞取太皇太后手诏及三省、枢密院呈坚、贾馀庆等檄，谕天下州郡降附。执政
皆暑，家铉翁独不署。鹏飞命缚之，铉翁曰：“中书省无缚执政之理，归私第以待
命可也。”乃止。
</p><p>
元巴延进屯湖州市，复令吕文焕及范文虎慰谕太皇太后。文焕因使人上表谢而
出，有曰：“兹衔北命，来抗南师，视以犬马，报以仇雠，非曰子弟攻其父母，不
得已也，尚何言哉！”巴延令张惠、阿喇罕、董文炳、张弘范、索多等封府库，收
史馆、秘省图书及百司符印版敕，罢官府及侍卫军。
</p><p>
壬寅，罢遣文天祥所部勤王兵，以贾馀庆为右丞相兼枢密使，刘岊同签书枢密
院事，与吴坚、谢堂、家铉翁并弃祈请使，诣元大都。
</p><p>
馀庆凶狡残忍，岊狎邪小人，皆乘时窃美官，谓使毕即归，不以为意。谢堂独
纳赂北军，得先归。
</p><p>
元巴延引文天祥与吴坚等同坐。天祥面斥贾馀庆卖国，且责巴延失信。吕文焕
从旁谕解之，天祥并斥文焕及其侄师孟父子兄弟受国厚恩，不能以死报国，乃合族
为逆。文焕等惭恚，遂与馀庆共劝巴延拘天祥，令随祈请使北行。
</p><p>
是日，元兵屯钱塘江沙上，临安人方幸波涛大作，一洗空之，而潮三日不至。
</p><p>
丁未，元谕临安新附府州司县官吏军民人等曰：“间者行中书省右丞相巴延遣
使来奏，宋母后、幼主暨诸大臣百官，已于正月十八日赍玺绶奉表降附。朕惟自古
降王，必有朝觐之礼，已遣使特往迎致，尔等各守职业，其勿妄生疑畏。凡归附前
罪，悉从原免，公私逋欠，不得征理，一应抗拒王师及逃亡啸聚者，并赦其罪。百
官有司、诸王邸第、三学、寺、监、秘省、史馆及禁卫诸司，各宜安居。所在山林、
河泊、巨木、花果外，馀物权免征税。秘书监图书、太常寺祭器、乐器、法报、东
工、卤簿、仪卫、宗正谱牒、天文、地理图册，凡典故文字并户口、版籍，尽仰收
拾。前代圣贤之后，儒、医、僧、道，通晓天文、历数并山林隐逸名士，所在官司
以名闻。名山、大川、寺观、庙宇并前代名人遗迹，不许拆毁，鳏寡孤独不能自存
之人，量加赡给。”
</p><p>
于是巴延就遣宋内侍王埜入宫，收宋衮冕、圭璧、符玺及宫中图籍、宝玩、车
辂、辇乘、卤簿、麾仗等物。
</p><p>
益王、广王自嘉会门出，渡浙江而南。巴延闻之，遣范文虎将兵追之。杨镇得
报即还，曰：“我将死于彼，以缓追兵。”杨亮节等遂负二王及杨淑妃徒走，匿山
中七日。统制张全以兵数十人追及，遂同走温州。
</p><p>
戊午，元主祀先农于东郊。辛酉，如上都。
</p><p>
是月，夏贵以淮西叛降元。
</p><p>
初，阿珠屯淮南东道，其西道属之万户昂吉尔，俾驻和州，进攻庐州。贵以书
抵巴延曰：“毋费国力，攻夺边城。若行都归附，边城焉往！”至是举所部纳款，
元以贵为淮西安抚使。
</p><p>
洪福，贵家僮也，从贵积劳知镇巢军。贵即降，招福，不听，使其从子往，福
斩之。元兵攻城，久不拔，贵至城下，好语绐福，请单绮入城，福信之，门发，伏
兵起，执福父子，屠其城，贵莅杀福一门，福子大源、大渊呼曰：“法止诛首谋，
何乃举家为戮？”福叱曰：“以一命报宋朝，何至告人求活耶？”次及福，福大骂，
数贵不忠，请南向死以明不背国，闻者流涕。
</p><p>
元人索宫女、内侍及诸乐宫，宫女赴水死者以百数。
</p><p>
三月，丁卯，元以枢密副使张易兼知秘书监事。
</p><p>
元巴延入临安城，建大将旗鼓，率左右翼万户巡视，观潮于浙江，又登狮子峰，
观临安形势，部分诸将，以独松关守将张濡尝杀廉希贤，斩之，籍其家。遣管如德
招谕诸郡。福王与芮自绍兴至，巴延深慰之。
</p><p>
太皇太后及帝欲与相见，巴延固辞，曰：“未入朝，无相见之礼。”明日，发
临安，按塔哈、孟祺等入宫宣诏，趣帝及全太后入觐。祺读至“免系颈牵羊”之语，
太后泣谓帝曰：“荷天子圣恩，汝宜拜谢。”礼毕，帝与太后肩舆出宫。太皇太后
以疾留内。与芮及沂王乃猷、度宗母隆柄夫人黄氏并杨镇、谢堂、高应松庶僚刘裒
然等及三学士诸生皆行。太学生徐应镳与其二子琦、崧、女元娘同赴井死。应镳，
江山人。
</p><p>
元巴延北还，承制留阿喇罕、董文炳经略闽、浙，以蒙古岱镇浙西，索多镇浙
东。会江西都元帅宋都木达，言宋二王在闽、广聚兵，将攻江西，乃遣达春移军，
与李恒、吕师夔会阿喇罕、文炳同取未下州县，以追二王。
</p><p>
闰月，陆秀夫、苏刘义等闻二王走温州，继追及于道，遣人召陈宜中于清澳。
宜中来谒，复召张世杰于定海，世杰亦以所部兵来。温之江心寺旧有高宗南奔时御
座，众相率哭座下，奉益王昰为天下兵马都元帅，广王昺副之，发兵除吏，以秀王
与择为福建察访使，先往闽中，抚吏民，谕百姓，檄召诸路忠义，同奖王室。会太
皇太后遣二宦者以兵八人召二王还临安，宜中等沉其兵于江中，遂入闽。
</p><p>
时黄万石降元，以尝为福建漕使，欲取全闽以为己功，汀、建诸州方谋从万石
送款，闻二王至，复闭门以拒万石。南剑守臣林起鰲遣军逐之，万石败走，其将士
多来归，兵势稍振。
</p><p>
宜中等遂传檄岭海，言夏贵已复濒江州郡。元诸戍将以江路既绝，不可北归，
皆欲托计事还静江，独广西宣慰使史格曰：“君等勿为虚声所惧，待贵逾岭，审不
可北归，取途云南，未为不可，岂敢辄弃戍哉？”元行省又欲弃广之肇庆、德庆、
封州，并戍梧州，亦为格所沮。
</p><p>
全太后与帝随元兵北行，至瓜洲，李庭芝与姜才涕泣誓将士，出兵夺两宫，将
士皆感泣。乃尽散金帛犒兵，以四万人夜捣瓜洲，战三时，众拥帝避去。才追至蒲
子市，夜，犹不退。阿珠使人招之，才曰：“吾宁死，岂作降将军耶！”真州苗再
成亦谋夺驾，不克。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86637.html' class='pagedaohang'>【上一篇】<i>:卷第一百八十三 【元纪一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86635.html' class='pagedaohang'>【下一篇】<i>：卷第一百八十一 【宋纪一百八十一】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>