<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二 【宋纪二】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二 【宋纪二】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86817.html' class='pagedaohang'>【上一篇】<i>:卷第三 【宋纪三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86815.html' class='pagedaohang'>【下一篇】<i>：卷第一 【宋纪一】</i></a></span>
</ul>
<div class="articleContent" id="articleContent"> <p>
起重光作噩正月，尽玄黓Yan茂十二月，凡二年。

</p><p>
○太祖启运立极英武睿文神德圣功至明大孝皇帝建隆二年（辽应历十一年）
</p><p>
春，正月，丙申朔，御崇元殿受朝，退，群臣诣皇太后宫门称贺。
</p><p>
壬寅，幸新造船务观习水战。
</p><p>
戊申，太仆少卿王承哲坐举官失实，责授殿中丞。
</p><p>
己酉，帝御明德门观灯，宴从臣，南唐、吴越使皆与焉。
</p><p>
壬子，商州鼠食苗，诏免其赋。
</p><p>
周显德末，遣官度民田，多为民所诉。至是，帝谓宰臣曰：“度田本欲勤恤下
民，近多邀功滋弊，当慎选其人，以副朕意。”丁巳，分遣常参官诣诸州度民田。
</p><p>
诏浚蔡渠，通淮右之漕也，命右领军卫上将军陈承昭督其役。
</p><p>
己未，遣郭玘飨周庙。
</p><p>
甲子，斩泽州刺史张崇诂，以其党李重进也。
</p><p>
监修王溥等上《唐会要》一百卷，诏藏史馆。
</p><p>
遣使赐吴越王战马、橐驼。
</p><p>
二月，丙寅，幸飞山军营阅砲车。
</p><p>
辽主释赵王喜衮于狱。喜衮雄伟，善骑射，性轻僄无恒，谋反有迹，辽主以亲
释之。未几，复谋反，仍下狱。
</p><p>
南唐主定计迁都南昌，立吴王从嘉为太子，留金陵监国。以右仆射严续知枢密
院事，汤悦佐之。舟行过当涂，大宴。至宋家洑，暴风飘御舰几至北岸。翌日，从
官皆乘轻舟奔问。
</p><p>
壬申，命给事中范陽刘载浚五丈渠，通东方之漕。帝谓侍臣曰：“烦民奉己之
事，朕必不为。开导沟洫以济京邑，盖不获已耳。”
</p><p>
癸酉，权知贡举窦仪奏进士张去华等合格者十一人。
</p><p>
荆南高保勖进黄金什器。
</p><p>
丁丑，南唐主遣使来贺长春节。己卯，命通事舍人王守贞使江南，劳南唐主迁
都。
</p><p>
先是籓镇率遣亲吏视民租入，概量增溢，公取馀羡；符彦卿在天雄军，取民尤
悉。帝于是遣常参官分主其事，乃出公粟赐彦卿以愧其心。
</p><p>
禁民二月至九月无得采捕弹射，著为令。
</p><p>
令：“文武官及百姓，自今长春节及它庆贺，不得辄有贡献。”
</p><p>
三月，南唐主至南昌。城邑迫隘，宫府营廨，十不容一二，力役虽烦，无所施
巧，群臣日夜思归。南唐主北望金陵，郁郁不乐，欲诛始谋者，澄心堂承旨秦承裕，
常引屏风障之。枢密副使、给事中唐镐惭惧，发疡卒。
</p><p>
丙申，内酒坊火。坊与三司接，火作之夕，役夫突入省署盗官物。帝以酒坊使
左承规等纵其为盗，斩役夫三十八人，承规等皆弃市。
</p><p>
辛亥，以雄武节度使兼中书令太原郡王王景为凤翔节度使，充西面沿边都部署。
景起兵伍，性谦退，每朝廷使至，虽卑位皆尽礼。或言：“王位崇，不宜自损抑。”
景曰：“人臣重君命，固当如此，我惟恐不谨耳。”至是自秦州来朝，帝优待之，
宴赐加等，复遣镇凤翔。
</p><p>
北汉侵麟州，防御使杨重勋击走之。重勋，本名重训，避周帝讳，改今名。
</p><p>
辽司徒乌哩质子迭喇格，诬告其父谋反，复祚乘传及杀行人；以其父请，杖而
释之。
</p><p>
癸亥，帝步自明德门，幸作坊宴射，酒酣，顾前凤翔节度使临清王彦超曰：
“卿曩在复州，朕往依卿，卿何不纳我？”彦超降阶顿首曰：“当时臣一刺史耳，
勺水岂可容神龙乎！使臣纳陛下，陛下安有今日！”帝大笑而罢。闰月，甲子朔，
彦超上表待罪，帝遣使慰抚之，因谓侍臣曰：“沉湎于酒，何以为人！朕或因宴会
至醉，经宿未尝不悔也。”侍臣皆再拜。
</p><p>
殿前都点检、镇宁军节度使慕容延钊罢为山南西道节度使，侍卫亲军都指挥使
韩令坤罢为成德节度使。自是殿前都点检遂不复除授。
</p><p>
辽主如潢河。
</p><p>
丁丑，金、商、房三州民饥，遣使赈之。
</p><p>
是春，令长吏课民种植，每县定民籍为五等。第一种杂木百，每岁减二十为差；
桑、枣半之。男女十岁以上，人种韭一畦，阔一步，长十步。无井者，邻伍为凿之。
令佐以春秋巡视其数；秩满赴调，有司第其课而为之殿最。又诏：“自今民有逃亡
者，本州具户籍顷亩以闻，即检视之，勿使亲邻代输其租。”
</p><p>
夏，四月，癸巳朔，日有食之。
</p><p>
甲午，诏检田使、给事中常准夺两官。先是馆陶民郭贽，诣阙诉检田不均，诏
令它县官案视，所隐顷亩皆实。帝怒，责准，本县令程迪，决杖流海岛。
</p><p>
壬寅，诏：“先代帝王陵寝，令所属州府遣近户守视；前贤冢墓堕坏者，即加
修葺。”
</p><p>
己未，商河县令李瑶，坐赃杖死；左赞善大夫申文纬，奉使案田，不能举察，
除籍。帝深恶赃吏，以后内外官赃罪，多至弃市。
</p><p>
汉初，犯私曲者弃市；周令至五斤死。帝以其法尚峻，庚申，诏：“民犯私曲
十五斤，以私酒入城至三斗者，始处极典，其馀罪有差。”又以前朝盐法太峻，定
令：“官盐阑入禁地贸易至十斤，煮碱至三斤者，乃坐死。民所受蚕盐入城市，三
十斤以上者，奏裁。”
</p><p>
是月，辽主射鹿，不视朝。
</p><p>
五月，癸亥朔，帝御崇元殿受朝。以皇太后疾，赦杂犯死罪以下。
</p><p>
乙丑，诏司天少监洛陽王处讷等重核《钦天历》。先是《钦天历》成，处讷私
谓王朴曰：“此历不久即差。”亦指其当差处以示朴，朴深然之。
</p><p>
初，周世宗命国子司业兼太常博士洛陽聂崇义详定郊庙礼器，崇义因取三礼旧
图，考正同异，列为新图二十卷，至是来上，诏加褒赏，仍命太子詹事汝陰尹拙集
儒臣参议。拙多所驳难，崇义复引经解释，乃悉以下工部尚书窦仪，裁处至当，颁
行。
</p><p>
甲戌，令殿前、侍卫司及诸州长吏阅所部兵骁勇者，升其籍，老弱怯懦者去之。
初置剩员，以处退兵。
</p><p>
乙亥，辽司天王白、李正等进历。先是晋天福中，司天监马重绩奏上乙未元历，
号《调元历》。及太宗灭晋入汴，收百司僚属、技术、历象，迁于中京，辽始有历。
白等所进，即《调元历》也。白，蓟州人，明天文，善卜筮，晋司天少监，太宗入
汴得之。
</p><p>
丁丑，诏以安邑、解县两池盐给徐、宿、郓、济之民。先是数郡皆食海盐，溯
流而上，其费倍多，故厘革之。
</p><p>
己卯，罢常参官序迁法。旧制皆以岁月序迁，帝谓宰相曰：“是非循名责实之
道。”会监门卫将军魏仁涤等治市征有羡利，并诏增秩，自是不以序迁矣。
</p><p>
庚寅，供奉官李继昭坐盗卖官船弃市。
</p><p>
诏：“诸州勿复调民给传置，悉代以军卒。”
</p><p>
五代以来，州郡牧守多武人，任狱吏，恣意用法。时金州民有马汉惠者，杀人
无赖，闾里患之，其父母及弟共杀汉惠；防御使仇超、判官左扶悉按诛之。帝怒超
等持法深刻，并除名，流扶海岛。自是人知奉法。
</p><p>
六月，甲午，皇太后杜氏崩于滋德殿。后聪明有智度，每与帝参决大政，犹呼
赵普为书记，尝劳抚之曰：“赵书记且为尽心，吾儿未更事也。”尤爱光义，每出，
辄戒之曰：“必与赵书记偕行。”疾革，召普入受遗命。后问帝曰：“汝自知所以
得天下乎？”帝呜咽不能对。后曰：“吾方语汝以大事，而但哭邪？”问之如初。
帝曰：“此皆祖考及太后馀庆也。”后曰：“不然。正由柴氏使幼儿主天下，群心
不附故耳。汝与光义皆吾所生，汝後当传位汝弟。四海至广，能立长君，社稷之福
也。”帝顿首泣曰：“敢不如太后教！”因谓普曰：“汝同记吾言，不可违也。”
普即就榻前为誓书，于纸尾署曰“臣普记”。藏之金匮，命谨密宫人掌之。
</p><p>
己亥，群臣请听政，从之。庚子，以太后丧，权停时享。辛丑，见百官于紫宸
殿。庚申，帝释服。
</p><p>
是日，南唐主景殂。先期，自书遗令，留葬南都之西山，累土数尺为坟，且曰：
“违吾言，非忠臣孝子。”南唐主多才艺，好读书，在位慈俭，有君人之度。然自
附为唐室苗裔，訹于斥大境士之说，及福州、湖南再丧师，知攻取之难，始议弭兵
务农。尝曰：“兵可终身不用。”会周师大举，寄任多非其人，折北不支，至于蹙
国降号，忧悔而殂。
</p><p>
壬戌，以太后殡，不受朝。
</p><p>
先是辽南京留守萧思温，以老人星现，乞行赦宥，辽主许之。草赦既成，留数
月不出。翰林学士河间刘景曰：“唐制，赦书日行五百里，今稽期弗发，非也。”
辽主亦不报。至是月，始赦。
</p><p>
秋，七月，南唐主丧归金陵。有司议梓宫不宜复入大内，太子从嘉不可，乃殡
于正寝。从嘉即位，改名煜，尊母钟氏为太后。后父名泰章，易其号曰圣尊后。立
妃周氏为国后。大赦境内。罢诸道屯田务，归本州县。先是南唐主用尚书员外郎李
德明议，兴复旷土，为屯田，以广兵食，所使典掌者多非其人，侵扰州县，豪夺民
利，大为时患。至是悉罢使职，委所属县令佐与常赋俱征，随所租入，十分赐一以
为禄廪，民稍休息。
</p><p>
初，帝既克李筠及李重进，一日，召赵普问曰：“自唐季以来数十年，帝王凡
易八姓，战斗不息，生民涂地，其故何也？吾欲息天下之兵，为国家计长久，其道
何如？”普曰：“陛下言及此，天地人神之福也。此非它故，方镇太重，君弱臣强
而已。今欲治之，惟稍夺其权，制其钱粮，收其精兵，则天下自安矣。”
</p><p>
时石守信、王审琦皆帝故人，各典禁卫。普数言于帝，请授以它职，帝曰：
“彼等必不吾叛，卿何忧””普曰：“臣亦不忧其叛也。然熟观数人者，皆非统御
才，恐不能制伏其下，万一军伍作孽，彼亦不得自由耳。”帝悟，于是召守信等饮，
酒酣，屏左右谓曰：“我非尔曹力，不及此。然天子亦大艰难，殊不若为节度使之
乐，吾终夕未尝高枕卧也。”守信等请其故，帝曰：“是不难知，居此位者，谁不
欲为之！”守信等顿首曰：“陛下何为出此言？今天下已定，谁敢复有异心！”帝
曰：“卿等固然，设麾下有欲富贵者，一旦以黄袍加汝身，汝虽欲不为，其可得乎？”
守信等顿首涕泣曰：“臣等愚，不及此，惟陛下哀矜，指示可生之途。”帝曰：
“人生如白驹过隙，所为好富贵者，不过欲多积金钱，厚自娱乐，使子孙无贫乏耳。
卿等何不释去兵权，出守大籓，择便好田宅市之，为子孙立永远之业，多致歌儿舞
女，日饮酒相欢，以终其天年！朕且与卿等约为婚姻，君臣之间，两无猜疑，上下
相安，不亦善乎！”皆拜谢曰：“陛下念臣等至此，所谓生死而肉骨也。”明日，
皆称疾请罢。帝从之，赏赉甚厚。庚午，以石守信为天平节度使，高怀德为归德节
度使，王审琦为忠正节度使，张令鐸为镇宁节度使，皆罢军职；独守信兼侍卫都指
挥使如故，其实兵权不在也。殿前副点检自是亦不复除云。
</p><p>
壬申，以光义行开封尹、同平章事，廷美为山南西道节度使。先是范质奏疏言：
“光义、廷美皆品位未崇，典礼犹阙，乞并加封册，或列于公台，或委之方镇；皇
子、皇女虽襁褓者，乞下有司，许行恩制。”故有是命。
</p><p>
质又言：“宰相者，以举贤为职，以掩善为不忠。窃见端明殿学士吕馀庆、枢
密副使赵普，精通治道，经事霸府，历年滋深，皆公忠可倚任，乞授以台司，俾申
大用。”帝嘉纳之。
</p><p>
是月，陈承昭塞隶、滑决河役成，赐钱三十万。
</p><p>
吴越自五月不雨至七月。
</p><p>
八月，甲辰，南唐桂陽郡公徐邈奉其主景遗表来上。嗣主煜请追复帝号，许之。
旋谥景为明道崇德文宣孝皇帝，庙号元宗。
</p><p>
义武节度使、同平章事清苑孙行友，代兄方简镇易定?俞八年，而狼山妖尼深
意党益盛。帝初即位，行友不自安，累表乞解官归山，帝不许。行友惧，乃缮治甲
兵，将弃其孥，还据山寨以叛。兵马都监叶继能密表其事，帝遣閤门使武怀节驰骑
会镇、赵之兵，伪称巡边，直入定州。行友不之觉，既而出诏示之，令举族归朝，
行友仓皇听命。既至，命侍御史李维岳即讯，得实，己酉，制削夺行友官爵，禁锢
私第；取深意尸，焚之都城西北隅。
</p><p>
女真国遣使贡名马。女真之先，居古肃慎地，元魏时号勿吉，至隋，改号靺鞨，
唐初，有黑水、粟末两部，后粟末盛强，号渤海国，黑水因役属之。五代时，辽尽
取渤海之地，黑水部民居混同江之南者，系籍于辽，号熟女真；居江之北者，不系
籍于辽，号生女真。至是以马入贡。诏蠲登州沙门岛居民租赋，令专治舟船渡所贡
马。
</p><p>
诏：“缘边诸寨有犯大辟者，送所属州军鞫之，无得辄斩。”
</p><p>
国子博士洛陽郭忠恕，被酒与太子中舍符昭文喧竞于朝堂，御史弹奏，忠恕叱
台吏，夺其奏毁之。己未，责忠恕乾州司户参军，昭文免所居官。
</p><p>
庚申，周世宗实录成，四十卷，赐监修国史王溥、修撰官扈蒙器币有差。
</p><p>
南唐主煜遣中书侍郎冯谧来进金银缯彩。谧，即延鲁也。且表自陈绍袭之意，
帝优诏以答。初，周世宗既取江北，贻书江南，如唐与回鹘可汗之式，但呼国主而
已。于是始改书称诏。
</p><p>
九月，甲子，以高保勖为荆南节度使。保勖婬恣，好营造台榭，穷土木之功，
军民咸怨，记室孙光宪谏，不听。
</p><p>
辽谐里来降。
</p><p>
高保勖遣其弟保寅来朝。先是，保融于城北潴江水七里以阂行者，及保寅归，
谕令决去，使道路无阻。保寅还，言于保勖曰：“区宇将一，宜首奉土归朝，无为
它人取盎贵。”保勖不听。
</p><p>
戊子，遣鞍辔库使梁义如江南吊祭，帝召见，面赐约束。因谓左右曰：“朕每
遣使四方，常谕以谨饬，颇闻鲜克由礼，远人何观焉！自今出使四方，要当审择其
人。”
</p><p>
诏罢大宴，以皇太后丧故也。
</p><p>
冬，十月，癸巳，南唐主遣户部侍郎韩熙载、太府卿曲霖助葬皇太后山陵。
</p><p>
丙申，命枢密承旨方城王仁赡使江南，贺南唐主新立。
</p><p>
戊戌，敕：“沿边诸州，禁民无得出塞侵盗戎马，前所盗者，悉令还之。”
</p><p>
丙午，祔葬明宪皇太后于安陵。
</p><p>
是月，命知制诰河南卢多逊看详进策献书人文字升降以闻。
</p><p>
十一月，甲子，皇太后祔庙。
</p><p>
己巳，幸相国寺，遂幸国子监。
</p><p>
以恩州团练使云中李汉超为齐州防御使，寻命兼关南兵马都监。汉超任关南，
力修政治，吏民爱之。
</p><p>
濠、楚民饥，诏令长吏开仓赈贷。
</p><p>
西山巡检使郭进败北汉军于汾西，获马、牛、驴数千计。进威令严肃，帝每遣
戍卒，必谕之曰：“汝辈谨奉法，我犹贷汝，郭进杀汝矣。”尝有军校诬讼进不法
事，帝诘知其情，送进，令杀之。会北汉来寇，进语其人曰：“汝敢论吾，信有胆
气。令贳汝罪，汝能掩杀敌兵，当即荐汝。”其人踊跃赴战，大捷，进具其事送之
于朝，请赏以官，帝曰：“尔诬害我忠良，此才可赎罪耳。”命以其人还之。进复
请曰：“使臣失信，则不能用人矣。”帝乃从之。
</p><p>
十二月，乙未，昭义节度使李继勋奏败北汉军千馀人，斩首百馀级，获辽州刺
史傅廷彦弟勋以献。
</p><p>
代州刺史折仁理，党项蕃部之大姓也，世居河西，帝以其有捍边功，召令入见，
复命归领剌史如故。
</p><p>
周广顺初，镇州诸县，十户取才勇者一人为弓箭手，馀九户资以器甲刍粮。是
岁，诏释之，凡一千四百人。
</p><p>
始置藏冰务，常以孟夏命官用币，以黑牲祭玄冥之神，乃开冰，祭于太庙。
</p><p>
初，南汉女巫樊胡子，自言玉皇降其身，因宦者陈延寿以见其主鋹。鋹于内殿
设幄帐，陈宝器，胡子冠远游，衣紫袍，坐帐中宣祸福，呼鋹为太子皇帝，国事皆
决于胡子，内太师龚澄枢、女侍中卢琼仙等附之。是岁，芝菌生宫中，野兽触寝门，
苑中羊吐珠，井旁石自起，行百馀步乃仆；胡子以为符瑞，讽群臣入贺。

</p><p>
○太祖启运立极英武睿文神德圣功至明大孝皇帝建隆三年（辽应历十二年）
</p><p>
春，正月，庚申朔，以丧不受朝贺。
</p><p>
己巳，命淮南道官吏发仓廪以赈饥民。初，户部郎中沈义伦使吴越归，言：
“扬、泗饥民多死。郡中军储尚百馀万，可贷民，至秋，乃收新粟。”沮之者曰：
“若岁荐饥，将无所取偿，孰执其咎？”帝以诘义伦，对曰：“国家以廪粟济民，
自宜感召和气，立致丰稔，宁复忧水旱邪！”帝悦，故有是命。
</p><p>
甲戌，广皇城，命有司画洛陽宫殿，按图修治。
</p><p>
令诸州长吏劝农课桑。自后岁首必下此诏。
</p><p>
诏州县不得役侨居民。
</p><p>
癸未，幸国子监。
</p><p>
丁亥，以监察御史刘湛为膳部郎中。湛榷茶蕲春，岁入增倍，迁拜越级，非旧
典也。
</p><p>
辽诸王多坐事系狱，辽主以御史大夫萧护斯有才干，诏穷治，称旨。二月，己
丑朔，迁护斯为北院枢密使，赐对衣、鞍马，仍命世预宰相选。护斯辞曰：“臣子
孙贤否未可知，得一客省使足矣。”从之，辽主嗜酒，用刑多滥，护斯居要地，龂
龂自保，未尝一言匡救，议者以是少之。
</p><p>
庚寅，令：“翰林学士、文班常参官曾任幕职、州县者，各举堪为宾佐、令录
者一人；异时贪浊畏懦、职事旷废者，举主坐之。”
</p><p>
甲午，诏：“翰林学士、文班常参官每五日内殿起居，以次转对，并须指陈时
政得失，朝廷急务，刑狱冤滥，百姓疾苦，不得将闲慢事应诏。关急切者许非时上
章，无以触讳为惧。”
</p><p>
己亥，更定窃盗律，赃满五千足陌者乃处死。
</p><p>
蜀主以秦王玄喆为皇太子，令起居、前导者皆呼殿下，毋得斥言太子；宰相成
都李昊疏其不可，乃止。
</p><p>
壬寅，帝谓侍臣曰：“朕欲武臣尽令读书，俾知为治之道。”左右皆莫对。
</p><p>
丁未，诏：“宰相、枢密使带平章事兼侍中、中书令、节度使者纳礼钱，宰相、
枢密使三百千，籓镇五百千，充中书门下公用。”依唐制也。
</p><p>
甲寅，北汉侵潞、晋二州，守将击走之。
</p><p>
丙辰，幸国子监；遂幸迎春苑，宴从官。
</p><p>
三月，戊午朔，控鹤右厢都指挥使浚仪尹勋，配隶许州为教练使。勋督浚五丈
渠，陈留丁夫夜溃，勋擅斩其队长十馀人，又追获亡者七十馀人，皆馘其左耳。有
诣阙伸冤者，兵部尚书京兆李涛，卧病家居，力疾草奏，乞斩勋以谢百姓。涛家人
曰：“公久病，宜自爱。朝廷事，姑置之。”涛愤然曰：“死者人之常，吾岂能免！
但我掌兵柄，军校无辜杀人，岂得不论！”帝览其奏，嘉之，然念勋忠勇，止薄责
焉。
</p><p>
甲子，诏沂州民饥，赐以种食。
</p><p>
帝谓宰臣曰：“五代诸侯跋扈，多枉法杀人，朝廷置而不问，刑部之职几废。
自今决大辟者，录案闻奏，委刑部详覆。”
</p><p>
丙子，权知贡举单父王著奏进士马适等合格者十五人。
</p><p>
丁丑，女真来贡。
</p><p>
己卯，封丘县令苏允元，坐申雨降不实免官。
</p><p>
丁亥，徙北汉降民于邢、洺州，计口赋粟。
</p><p>
禁民火葬。
</p><p>
初，泉州节度使留从效卒，兄从愿之子绍鎡嗣领军务。未几，衙将临淮陈洪进，
诬绍鎡谋附钱氏，执送于南唐，推统军副使张汉思为留后。
</p><p>
夏，四月，乙未，延、宁二州大雨雪，沟洫冰。
</p><p>
丙申，以赵赞为彰武节度使，别受密旨，许便宜行事。赞将至延州，乃分置步
骑，前后络绎，林莽之中，远见旌旗，羌、浑迎者，莫测其数，无不畏服。赞，延
寿子也。帝注意谋帅，既命赞屯延州，又命董遵诲守环州，王彦升守原州，冯继业
镇灵武，以备西夏。李汉超屯关南，马仁瑀守瀛州，韩令坤镇常山，贺惟忠守易州，
何继筠领棣州，以拒契丹。又以郭进控西山，武守琪戍晋州，李谦溥守隰州，李继
勋镇昭义，以御太原。诸臣家族在京者，抚之甚厚；郡中筦榷之利悉与之，恣其图
回贸易，免所过征租。由是边臣皆富于财，得以养募死士，使为间谍，洞知敌情，
每入边，必能先知预备，设伏掩击。自此累年无西北之虞，得以尽力东南，取荆、
湖、川、广、吴越之地。
</p><p>
邢州言北汉民四百馀人来降。
</p><p>
己巳，赠兄光济为邕王，弟光赞为夔王；追册会稽郡夫人贺氏为皇后。
</p><p>
戊申，北汉攻麟州，防御使杨重勋击走之。
</p><p>
定难节度使李彝兴，遣使贡马三百匹。帝方命玉工治带，召其使，问彝兴腹围
几何，使言彝兴大腰腹，帝曰：“汝帅真福人。”即遣使以带赐之，彝兴感服。
</p><p>
五月，甲子，幸相国寺祷雨。时辽亦旱，庚午，辽主命左右以水相决，顷之果
雨。
</p><p>
乙亥，发潞州民开太行道，通馈运。
</p><p>
丙子，以河北诸州旱，遣使乘传检旱苗。
</p><p>
甲申，复幸相国寺祷雨；乙酉，诏撤乐，大官进蔬食。
</p><p>
是月，大治宫阙，仿西京制，命殿前都指挥使武安韩重赟董其役。
</p><p>
六月，癸巳，以枢密使吴廷祚为雄武节度使，知秦州。州西北夕陽镇，古伏羌
县地，西北接大薮，材植所出，戎人久擅其利。及尚书左丞寿陽高防知秦州，建议
置采造务，取其材以给京师。蕃部尚巴约帅众来争，帝不欲边境生事，乃遣廷祚代
之。先一日，谓之曰：“卿年高，久掌枢务，今与卿秦州，庶均劳逸。明日制出，
恐卿以离朕左右，不能无忧，故先告卿也。”
</p><p>
甲午，辽主祀木叶山及潢河。
</p><p>
先是周世宗之二年，始营国子监，置学舍。帝既即位，即命增葺祠宇，塑绘先
圣、先师之像。帝自赞孔、颜，命宰臣、两制以下分撰馀赞，车驾屡临幸焉。于是
左谏议大夫河南崔颂判监事，始聚生徒讲书，帝闻而嘉之。乙未，遣中使遍赐酒果。
寻又诏用一品礼，立十六戟于文宣王庙门。
</p><p>
丁酉，右补阙袁凤，坐检田不实，责授曲阜县令。
</p><p>
己亥，以旱故，减京畿及河北诸州死罪以下。
</p><p>
壬寅，京师雨。
</p><p>
丁未，命吴廷祚赍诏赴秦州，赦尚巴约等罪，所系戎俘并释遣之；遂罢采造务。
</p><p>
秋，七月，己未，禁诸州中元张灯。
</p><p>
壬戌，放南唐降卒弱者数千人归国。
</p><p>
乙丑，知舒州、左谏议大夫历城冯瓚言：“州界有菰蒲鱼鳖之利，居民旧以自
给。前防御使司超增收为市征，渔夺苛细，疲俗告病，宜蠲除其税。”从之。
</p><p>
文思使常岑子勋诈称供奉官，为泗州长吏所觉，捕送阙下；乙亥，斩勋于东市。
</p><p>
先是云捷军士有伪刻侍卫司印信者，捕得，斩之。帝曰：“诸军比加简练，尚
知此不逞邪！”命搜索，悉配沙门岛。于是奸猾敛迹。
</p><p>
己卯，北汉捉生指挥使路贵来降。
</p><p>
辛巳，遣给事中刘钺等按行河北旱田。
</p><p>
诏：“朝臣出使，还日，具所见民生利病以闻。”
</p><p>
右卫率府率薛勋掌常盈仓，受民租，概量重；诏免勋官，配隶沂州，仓吏弃市。
</p><p>
八月，丙戌朔，敕大理卿范陽剧可久为光禄卿，致仕。可久年逾七十，无请老
意，帝特命之。
</p><p>
庚寅，以镇海、镇东节度副使钱惟濬为建武节度使。惟濬，吴越王俶子也。俶
请授以岭南旄钺，帝从之。
</p><p>
癸巳，蔡河务纲官王训等四人，坐以糠土杂军粮，磔于市。
</p><p>
是日，遣引进使郭永迁会秦州吴廷祚率兵往尚书寨，驱蕃族归本部。
</p><p>
乙未，左拾遗、知制诰河中高锡上言：“近廷臣承诏各举所知，或有因行赂获
荐者。请自今许近亲、奴婢、邻里告诉，加以重赏。”又请注授法官及职官，各宜
问书法十条，以代试判。皆施行之。
</p><p>
九月，丙辰朔，以昭宪太后之兄杜审琼为左龙武大将军，其弟审璧为左神武大
将军，审进为左武卫大将军，并致仕，赐第京师。
</p><p>
诏：“及第举人不得呼知举官为恩门、师门及自称门生。”
</p><p>
戊午，天平节度使、侍卫马步军都指挥使、同平章事石守信表解军职，许之，
特加爵邑。
</p><p>
庚午，吐蕃尚巴约献伏羌县地。
</p><p>
壬申，修武成王庙。
</p><p>
癸酉，以百官次对章奏下尚书省，集丞、郎以上及御史中丞、两省五品以上参
详，其有裨政治者以闻。
</p><p>
丙子，禁民代桑枣为薪。又诏黄、汴河两岩，每岁委所在长吏课民多栽榆柳，
以防河决。
</p><p>
癸未，复置书判拔萃科。
</p><p>
甲申，武平节度使兼中书令周行逢疾革，召将吏属其子保权曰：“衡州刺史张
文表，与吾同起陇亩，以不得行军司马，志常怏怏，吾死，必为乱，当令杨师璠讨
之。”行逢薨，保权领军务，时年十一。
</p><p>
是月，辽主如黑山、赤山射鹿。
</p><p>
冬，十月，丙戌，幸造船务观习水战。
</p><p>
戊子，以棣州团练使何继筠为关南兵马都监。
</p><p>
癸巳，班《循资格》及《长定格》、《编敕格》各一卷。
</p><p>
己亥，幸岳台，命诸军习骑射。
</p><p>
广济县令李守中，坐赃，决杖配沙门岛。
</p><p>
辛丑，以枢密副使、兵部侍郎赵普为检校太保，充枢密使。枢密使不带正官自
普始。
</p><p>
张文表闻周保权立，怒曰：“我与行逢俱起微贱，立功名，安能北面事小儿乎！”
会保权遣兵更戍永州，路出衡陽，文表遂驱以叛，伪缟素，若将奔丧武陵者。过潭
州时，行军司马廖简知留后，素轻文表，不为之备。方宴饮，外白文表兵至，简殊
不介意，谓四座曰：“文表至则成擒，何足虑也！”饮笑如故。俄而文表率众径入
府中，简不能执弓，但箕踞大骂，遂遇害。文表取其印绶，自称权留后，具表以闻。
保权即命杨师璠悉众讨文表，告以先人之言，感激泣下。师璠亦泣，顾谓其众曰：
“汝见郎君乎，未成人而贤若此！”军士皆奋。保权又乞师荆南，且来求援。文表
亦上疏自理。
</p><p>
十一月，癸亥，诏：“县令考课，以户口增减为黜陟。”
</p><p>
甲子，大阅于西郊。帝谓近臣曰：“晋、汉以来，卫士不下数十万，然可用者
极寡。朕顷按籍阅之，去其冗弱，亲校其击刺骑射之艺，今悉为精锐矣。”
</p><p>
南唐遣水部郎中顾彝来贡。
</p><p>
刑部尚书蓟人边归谠请老，授户部尚书，致仕。
</p><p>
荆南节度使高保勖寝疾，召牙内都指挥使京兆梁延嗣曰：“我疾将不起，孰可
付后事者？”延嗣曰：“先主舍其子继冲，以军府付公，今继冲长矣。”保勖曰：
“子言是也。”即以继冲权判内外军马事。甲戌，保勖薨。
</p><p>
壬午，始颁历于南唐。
</p><p>
十二月，丙戌，左赞善大夫段昭裔坐检视民田失实，责授海州司法参军。
</p><p>
丁亥，以武平节度使副使、权知郎州周保权为武平节度使。
</p><p>
旧制，强盗赃满十匹者，绞；庚寅，诏改为钱三千足陌者处死。
</p><p>
癸巳，诏：“县复置尉一员，在主簿下，凡盗贼、斗讼，先委镇将者，命令与
尉领其事；自万户至千户，各置弓手有差。”五代以来，节度使补署亲随为镇将，
与县令抗礼，凡公事专达于州，县吏失职。至是还统于县，镇将所主，不及乡村，
但郭内而已。从枢密使赵普言也。
</p><p>
戊戌，蒲、晋、慈、隰、相、卫六州饥，诏所在发廪赈之。
</p><p>
庚子，班捕盗令：“给以三限，限各二十日。第一限内获者，令、尉各减一选；
获?俞半者，减两选。第二限内获者，各超一资；?俞半，超两资。第三限内获者，
令、尉各加一阶；?俞半，加两阶。过三限不获，尉罚一月俸，令半之。尉三罚，
令四罚，皆殿一选；三殿，停官。令、尉与贼斗而尽获者，并赐绯，尉除令，仍超
两资，令别加升擢。”
</p><p>
甲辰，遣中使赵璲等赍诏宣谕潭、朗，听张文表归阙，且命荆南发兵助周保权。
</p><p>
帝以西鄙羌戎屡为寇，改虢州刺史卢龙姚内斌为庆州刺史。
</p><p>
是岁，迁周郑王于房州。
</p><p>
河北、陕西、京东诸州旱、蝗，悉蠲其租。
</p><p>
辽国舅帐郎君萧延之奴海哩，强陵苏拉图里年未及之女，以法无文，加之宫刑，
仍付图里以为奴。著为令。
</p><p>
蜀主命官追督四镇、十六州逋税，龙游令四淳上疏谏曰：“今甲子欲交，陰陽
变动，天运人事，合有改更。如采厚敛之末议，必乱经国之大伦。”又言：“四海
财货，尽属至尊，百姓足则君莫不足。今务夺百姓，专赡六军，非本计也。”蜀主
不能用。淳谓所亲曰：“吾观僭伪纷纷改制，妃后妻妾，卿相僚佐，何如常称成都
尹，乃无灭族之祸乎！”或劝淳逊词抑节以取斌仕，淳曰：“吾安能附狗鼠求进哉？”
盖指枢密使王昭远辈也。
</p><p>
南汉许彦真既杀钟允章，益恣横，恶龚澄枢等居己上，颇侵其权，澄枢怒。会
有告彦真与先主李丽妃私通者，澄枢发其事。彦真惧，与其子谋杀澄枢。澄枢使人
告彦真谋反，下狱，族诛。
</p><p>
南汉主纳李托二女，长为贵妃，次为美人，皆有宠。拜托为内太师，政事必先
禀托而后行。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86817.html' class='pagedaohang'>【上一篇】<i>:卷第三 【宋纪三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86815.html' class='pagedaohang'>【下一篇】<i>：卷第一 【宋纪一】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>