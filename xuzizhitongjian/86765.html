<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第五十三 【宋纪五十三】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第五十三 【宋纪五十三】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86766.html' class='pagedaohang'>【上一篇】<i>:卷第五十四 【宋纪五十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86764.html' class='pagedaohang'>【下一篇】<i>：卷第五十二 【宋纪五十二】</i></a></span>
</ul>
<div class="articleContent" id="articleContent"> <p>
起玄黓执徐九月，尽昭陽大荒落七月，凡十一月。


</p><p>
○仁宗体天法道极功全德神文圣武睿哲明孝皇帝皇祐四年（辽重熙二十一年）
</p><p>
九月，戊申，侬智高杀广南钤辖蒋偕于贺州太平场，庄宅副使何宗古、右侍禁
张达、三班奉职唐岘皆殁。
</p><p>
偕始受命讨贼，驰驿十七日，至广州城下，入城，数知州仲简曰：“君留兵自
守，不袭贼，又纵部兵馘平民以幸赏，可斩也！”仲简曰：“安有团练使欲斩侍从
官！”偕曰：“斩诸侯剑在吾手，何论侍从！”左右解之，乃止。及贼去广州，杨
畋檄偕焚储粮，退保韶州。军次贺州，贼夜入其营，袭杀之。偕举动轻肆，卒以此
败。
</p><p>
山南东道节度使、同平章事贾昌朝初除母丧，乙卯，召赴迩英阁讲《乾卦》。
帝曰：“将相侍讲，天下盛事。”昌朝稽首谢。寻命昌朝判许州，将行，诏讲读官
饯于资善堂。
</p><p>
丙辰，降广南东、西路体量安抚经制贼盗杨畋知鄂州，同体量安抚经制贼盗曹
修为荆南都监，广南东路钤辖兼捉杀蛮贼蒋偕为潭州都监。
</p><p>
初，畋与修闻侬智高徙军沙头，将济江，即命偕弃英州，焚储粮，乃召内殿承
制丌赟、岑宗闵、閤门祗候开封王从政退保韶州，仍移文御史台及谏院，故并责之。
时偕死已九日矣。
</p><p>
马军副都指挥使、耀州观察使周美卒。驾临奠，辍朝一日，赠忠武节度使，谥
忠毅。
</p><p>
自陕西用兵，美前后十馀战，平族帐二百，焚寨二十四，招种落内附者十一族，
复故城堡甚众。在军中所得俸禄赏赐，多分其麾下，有馀悉以飨劳之，及卒，家无
馀资。
</p><p>
丁巳，命知桂州余靖提举广南东路兵甲、经制贼盗。
</p><p>
己未，赠岭南诸州死事者官有差，知封州曹觐为太常少卿，知康州赵师旦为光
禄少卿。始，师旦尝知江山县，断治出于己，吏不能得民一钱，弃物道上，人无敢
取。及是丧过江山，江山人哭祭于路，数百里不绝，康州立庙祭之。及田瑜安抚广
南，亦为觐立庙封州。
</p><p>
庚申，侬智高破昭州，知州柳应辰弃城走，广西钤辖王正伦与贼斗于馆门驿，
死之，閤门祗候王从政、三班奉职徐守一、借职文海皆被害。从政骂贼不绝口，至
以汤沃之，终不屈而死。
</p><p>
辛酉，以太常博士韩绛为右正言。帝面谕曰：“卿朕所选用，言事不宜沽激，
当存朝廷事体，务令可行，毋使朕为不听谏者。”绛前使江南，所宽减财力、赈救
全活十数事；创为五则，以均衙役；斥陂湖利，夺其锢者予贫民；罢信州民运盐，
趣发运司以时输送；宣州守贪暴不法，收以付狱，州人相贺。使还称旨，故有是命。
</p><p>
癸亥，诏：“外官有所陈事，并附递闻朝廷，毋得申御史台。”时州郡多以状
申御史台，欲其缴奏而行之。
</p><p>
杨畋、曹修经制蛮事，师久无功，改命孙沔及余靖等，帝犹以为忧。或言侬智
高欲得邕、桂七州节度使即降，枢密副使梁适曰：“若尔，岭外非朝廷有矣！”帝
问宰相庞籍，谁可将者，籍荐枢密副使狄青。青亦上表请行；翼日，入对，自言：
“臣起行伍，非战伐无以报国，愿得蕃落骑数百，益以禁兵，羁贼首至阙下。”帝
壮其言。庚午，改宣徽南院使、荆湖南、北路宣抚使、提举广南东、西路经制贼盗
事。初，欲用入内都知任守忠为青副，谏官李兑言唐以宦官观军容，致主将掣肘，
是不足法，遂罢守忠。
</p><p>
是月，辽主谒怀陵，追上嗣圣皇帝、天顺皇帝尊谥，更谥彰德皇后曰靖安，谥
齐天皇后曰仁德。旋谒祖陵，增太福谥曰大圣大明神烈天皇帝，更谥贞烈皇后曰淳
钦，恭顺皇帝曰章肃，后萧氏曰和敬。
</p><p>
冬，十月，甲戌，殿中丞胡瑗落致仕，为光禄寺丞、国子监直讲，同议大乐。
</p><p>
丙子，诏鄜延、环庆、泾原路择蕃落广锐军曾经战斗者各五千人，仍逐路遣使
臣一员，押赴广南行营，从狄青请也。青言：“贼便于乘高履险，步兵力不能抗，
故每战必败。愿得西边蕃落兵自从。”或谓南方非骑兵所宜，枢密使高若讷言：
“蕃落善射，耐艰苦，上下山如平地，当乘瘴未发时，疾驰破之，必胜之道也。”
青卒用骑兵破贼。
</p><p>
丁丑，侬智高入宾州，知州陈东美弃城。
</p><p>
戊寅，辽主驻中会川。
</p><p>
己卯，降空名宣头、答刂子各一百道，锦袄子、金银带各二百，下狄青以备赏
军功。
</p><p>
兵部郎中、天章阁待制仲简，落职知筠州。
</p><p>
庚辰，狄青辞，置酒垂拱殿。青既行，帝谓辅臣曰：“青有威名，贼必畏其来，
左右使令，非亲信者不可，虽饮食卧起，皆宜防窃发。”因驰使戒之。
</p><p>
辛巳，内降手诏付狄青：“应避贼在山林者，速招令复业。其乘贼势为盗，但
非杀人，及贼所胁从能逃归者，并释其罪。已尝刺面，令取字给公凭自便。若为人
所杀而冒称贼首级，令识验，给钱米周之。其被焚劫者，权免户下差径；见役，仍
宽与假，使营葺室居。凡城壁尝经焚毁，若初无城及虽有城而不固，并加完筑。器
甲朽敝不可用者，缮治之。”右正言韩绛，言青武人，不可独任。帝以问庞籍，籍
曰：“青起行伍，若用文臣副之，必为所制，而号令不专，不如不遣。”乃诏广南
将佐皆禀青节制，若孙沔、余靖分路讨击，亦各听沔等指挥。
</p><p>
甲申，侬智高复入邕州，知州宋克隆弃城。克隆承贼践蹂之后，不营葺守备，
颇纵士卒下诸山寨，杀逃民，诈为获盗，一级赏钱十千文，诈给亲兵贴，以为尝有
功。及智高再至，克隆无以御贼，遂遁去。
</p><p>
丁亥，夏主遣使如辽，乞弛边备，防辽即遣萧友括往谕之。
</p><p>
戊子，辽主如显、懿二州。
</p><p>
庚寅，帝谓辅臣曰：“比日言政事得失者少，岂非言路壅塞所致乎！其下閤门、
通进银台司、登闻理检院、进奏院，自今州县奏请及臣僚表疏，毋得辄有阻留。”
</p><p>
甲午，诏：“比有军卒邀车驾进状而卫士失呵止者，其贷之。”帝初幸景灵宫，
既登辇，因戒卫士：“今岁天下举人皆集京师，如有投诉者，勿呵止之。”及军卒
进状，卫士亦不之禁，有司欲论罪，帝具以其事语辅臣而贷之。
</p><p>
辽以南院大王潞王札拉为南院枢密使，进封越国王；辽兴军节度使萧虚烈封郑
王。
</p><p>
戊戌，辽主射虎于南撒葛柏。
</p><p>
十一月，壬寅朔，日有食之。
</p><p>
辽增谥文献皇帝为文献钦义皇帝，及谥二后曰端顺，曰柔贞，复更谥世宗孝烈
皇后为怀节。丁未，增孝成皇帝谥曰孝成康靖皇帝，更谥圣神宣献皇后为睿智。
</p><p>
先是以知制诰长社何中立知秦州，谏官、御史皆言中立非边才；己酉，改知庆
州。中立奏曰：“臣不堪于秦，则不堪于庆矣，愿守汝州。”不报。会戍卒有告大
校受赃者，中立曰：“是必挟它怨也。鞭告者，窜之。或谓：“贷奸可乎？”中立
曰：“部曲得持短长以制其上，则人不安矣。”
</p><p>
癸丑，以都官员外郎大名郭申锡为侍御史。申锡尝知博州，戍兵出巡，有欲胁
聚为乱者，申锡戮一人，黥二人，乃定。奏至，帝谓执政曰：“申锡小辟，临事如
此，岂易得也！”京东盗执濮州通判井渊，诏移申锡知濮州。至未阅月，凶党悉获。
</p><p>
戊午，诏免江西、湖南、广南民供军需者今年秋税十之三。
</p><p>
庚申，赐故参知政事蔡齐墓次所建佛祠曰宝严。初，齐母张氏请赐，中书以为
无例；帝特赐之，因谓辅臣曰：“朕临御以来，命参知政事多矣，其间忠纯可纪者，
蔡齐、鲁宗道、薛奎而已。宰臣如王曾、张知白，皆履行忠谨，虽时有小失，而终
无大过。李迪心亦忠朴，但言多轻发耳。”庞籍等对曰：“才难，自古然也。”帝
复曰：“朕记其大，不记其小，然皆近名臣也。”
</p><p>
谏官韩贽言：“发运使旧例虽尝入奏，不闻逐次改官。乞今每岁更不许赴京奏
事，只差一人附奏年额足数。”诏：“发运使自今押米运至京城外，更不朝见。”
</p><p>
甲子，辽主次中会川。回鹘遣使贡名马、文豹于辽。
</p><p>
丙寅，辽录囚。
</p><p>
十二月，壬申朔，广西钤辖陈曙击侬智高，兵败于金城驿，东头供奉官王承吉、
白州长史徐噩死之。曙素无威令，既与贼遇，士卒犹聚博营中，使承吉将宜州忠敢
兵五百为先锋，仓卒披甲以前，遂致覆军。
</p><p>
丁丑，以枢密直学士程戡为端明殿学士、知益州。
</p><p>
初，孟知祥据蜀，李顺起为盗，岁皆在甲午。或言明年甲午，蜀且有变，帝谓
庞籍曰：“朕择重臣镇抚西南，莫如戡者。”遂再使守蜀。前守多以嫌不治城，戡
独修筑之。
</p><p>
戊子，知桂州余靖言：“交趾累移文乞会兵讨贼，而朝廷久未报。观其要约甚
诚，纵未能灭贼，亦可使相离贰。”朝廷从其请。已而狄青奏：“李德政声言将步
兵五万、骑一千赴援，此非情实；且假兵于外以除内寇，非我利也。以一智高横蹂
二广，力不能讨，乃假蛮夷兵。蛮夷贪得忘义，因而启乱，何以御之？愿罢交趾兵
勿用，且檄靖无通交趾使。”人咸服青有远略云。
</p><p>
先是迩英阁讲《尚书·无逸》。帝曰：“朕深知享国之君宜戒逸豫。”杨安国
言：“旧有《无逸图》，请列屏间。”帝曰：“朕不欲坐席背圣人之言，当别书置
之左方。”因令丁度取《孝经》之《天子》、《孝治》、《圣治》、《广要道》四
章对为右图，命王洙书《无逸》，知制诰蔡襄书《孝经》，又命翰林学士承旨王拱
辰为二图序，而襄书之。甲午，洙、襄皆以所书来上。
</p><p>
乙未，录颜真卿后。
</p><p>
戊戌，辽以郑王虚烈为北府宰相，以契丹行宫都部署耶律义先为特里衮，释役
徒限年者。
</p><p>
庚子，谏官韩绛因对而言曰：“天下柄不下移，事当简出睿断。”帝曰：“朕
固不惮处分，所虑未中于理，故每欲先尽大臣之虑而后行之。”绛又言：“林献可
遣其子取书抵臣，多斥中外大臣过失。臣不敢不以闻。”帝曰：“朕不欲留中，恐
开告讦之路。第持归焚之。”

</p><p>
○仁宗体天法道极功全德神文圣武睿哲明孝皇帝皇祐五年（辽重熙二十二年）
</p><p>
春，正月，壬寅朔，御大庆殿受朝。
</p><p>
乙巳，辽主如混同江。
</p><p>
丁未，诏广南西路转运使移文止交趾助兵，从狄青之请也。青合孙沔、余靖兵
自桂州次宾州。先是张忠、蒋偕皆轻敌取死，军声大沮。青戒诸将：“无得妄与贼
斗，听吾所为。”陈曙恐青独有功，乘青未至，辄以步卒八千犯贼，溃于昆关，其
下殿直袁用等皆遁。青曰：“令之不齐，兵所以败。”己酉晨，会诸将堂上，揖曙
起，并召用等三十二人，案所以败亡状，驱出军门斩之，沔、靖相顾愕然。靖尝迫
曙出战，因离席而拜曰：“曙失律，亦靖节制之罪。”青曰：“舍人文臣，军旅非
所任也。”诸将皆股栗。
</p><p>
诏：“广南东、西、湖南、江西路新置转运判官四员，盖缘岭表用兵，均漕輓
之劳，非久制也；候在任满三年，具逐人劳绩取旨，罢不复置。”
</p><p>
辛亥，观文殿学士兼翰林侍读学士、尚书右丞丁度卒。是日旬休，驾临奠，赠
吏部尚书，谥文简。度性纯质，左右无姬侍，常语诸子曰：“王旦为宰相十五年，
卒之日，子犹布衣。汝曹宜自力，吾不复有请也。”
</p><p>
丙辰，以广南用兵，罢上元张灯。
</p><p>
丁巳，会灵观火。道士饮酒殿庐，既醉而火发。居宇神像悉焚，独三圣御容得
存，乃诏权奉安于景灵宫。谏官贾黯言：“天意所欲废，当罢营缮，赦守卫罪，以
示儆惧修省之意。”
</p><p>
狄青既戮陈曙，乃案军不动，更令调十日粮，众莫测。贼觇者还，以为军未即
进。翼日，遂进军，青将前阵，孙沔将次阵，余靖将后阵，以一昼夜绝昆关。时值
上元节，令大张灯烛，首夜宴将佐，次夜宴从军官，三夜享军校。首夜，乐饮彻晓。
次夜二鼓，青忽称疾，暂起入内；久之，又谕沔主席行酒，少服药乃出，数劝劳坐
客。至晓，各未敢退，忽有驰报者，云“三鼓已夺昆关矣”。
</p><p>
初，贼谍知青宴乐，不为备。是夜，大风雨，青既度关，喜曰：“贼不知守此，
无能为矣。彼谓夜半风雨，吾不敢来也。”遂出归仁铺为阵。戊午，贼悉其众列三
锐阵以拒官军，执大盾、标槍，衣绛衣，望之如火。及战，前军稍却，右将开封孙
节死之。贼气锐甚，沔等惧失色。青起，自执白旗麾蕃落骑兵，张左右翼，出贼后
交击，左者右，右者左，已而左者复左，右者复右，贼众不知所为，大败走。侬智
高复趋邕州。追奔五十里，捕斩二千二百级，其党黄师宓、侬建中、智忠并伪官属，
死者五十七人，生禽五百馀人。智高夜纵火烧城遁，由合江入大理国。迟明，青按
兵入城，获金皇巨万，杂畜数千，招复老壮七千二百尝为贼所俘胁者，慰遣使归。
枭师宓等首于邕州城下，得尸五千三百四十一，筑京观城北隅。时有贼尸衣金龙衣，
众以为智高已死，欲具奏，青曰：“安知非诈邪！宁失智高，不敢诬朝廷以贪功也。”
</p><p>
青始至邕州，会瘴雾昏塞，或谓贼毒水下流，士卒饮者多死，青甚忧之。一夕，
有泉涌寨下，汲之甘，众遂以济。智高自起至平，几一年，暴践一方，如行无人之
境，吏民不胜其毒。先是谣言“农家种，籴家收”，已而智高为青所破，果如其谣。
</p><p>
当战于归仁也，右班殿直张玉为先锋，如京副使贾逵将左，西京左藏库副使孙
节将右。既阵，青誓曰：“不待令而举者斩！”及节搏贼死山下，逵私念：“所部
忠敢、澄海皆土兵，数困易衄，苟待令，必为贼所薄。且兵法，先据高者胜。”乃
引军疾趋山立，立始定而贼至。逵拥众而下，挥剑大呼，断贼阵为二；玉以先锋突
出阵前，而青指麾蕃落骑兵出贼后，贼遂大溃。逵乃诣帐下请罪，青拊逵背曰：
“违令而胜，权也，何罪之有！”
</p><p>
壬戌，以知定州韩琦为武康节度使、知并州，徙判并州李昭亮判成德军，知成
德军宋祁知宋州。琦至并州，首罢昭亮所兴不急之役。走马承受廖浩然，怙中官势，
既诬奏昭亮，所为益不法，琦奏还之，帝命鞭诸本省。
</p><p>
命知制诰王洙修纂地理书。
</p><p>
甲子，遣使抚问广南将校，赐军士缗钱。
</p><p>
二月，庚辰，辽主如春水。
</p><p>
癸未，以宣徽南院使、彰化节度使狄青为护国节度使、枢密副使，依前宣徽南
院使。
</p><p>
初，广西捷书至，帝大喜，谓宰相庞籍曰：“青破贼，卿议之力也。”遂欲擢
青枢密使、同平章事。籍以为不可，力争之，乃罢。
</p><p>
甲申，赦广南。凡战殁者，给?彗椟护送还家，无主者葬祭之。免贼所过州县
田赋一年，死事科徭二年；贡举人免解至礼部不预奏名者，亦以名闻。
</p><p>
乙酉，以孙沔、余靖并为给事中，仍诏靖留屯邕州，经制馀党，候处置毕，乃
还桂州。狄青尝问沔何以破贼，沔曰：“使贼出上计，取其保聚，退守巢穴，当徐
图之。据邕州以拒我师，犹为中计。若恃胜求战，此计最下。然贼有轻我心，必出
下计。将成禽耳。”已而果然。沔与青夜谋幄中，昼则惟青治青，附贼者多诛杀。
沔请与青分治，所免释数百人。命军中制长刀巨斧，人谓刀斧非所用，及战，贼皆
翳大盾，翼两标，置阵甚坚，矢石不可动，竟赖刀斧杂短兵搏击，阵乃破。众皆叹
服。
</p><p>
广南东、西、湖南、江西路安抚副使、入内押班石全彬及閤门祗候狄谘、右侍
禁狄咏并进官。谘、咏，皆青子也。赐青敦教坊第一区。
</p><p>
丙戌，诏广西都监萧注等追捕侬智高。
</p><p>
丁亥，下德音，减江西、湖南系囚罪一等，徒以下释之；丁壮馈运广南军需者，
减夏税之半，仍免科徭一年。
</p><p>
戊子，诏：“文武官遇南郊，得奏荐子孙，而年老无子孙者，听奏期亲一人。”
从知谏院李兑请也。
</p><p>
论广西弃城罪，壬辰，贷知邕州宋克隆死，除名，杖脊，刺配沙门岛。谿洞都
巡检刘庄，除名，杖脊，刺配福建牢城。宾州推官、权通判王方，灵山县主簿、权
推官杨德言，并除名免杖，刺配湖南本城，永不录用。
</p><p>
乙未，诏大宗正司，宗室有能习诗赋文词者以名闻。后二日，又诏通经者差官
试验，虑其专尚华藻，不留意典籍也。
</p><p>
赠荆湖北路都监孙节为忠武军留后，官其子二人，从子三人，给诸司副使俸终
丧。
</p><p>
三月，庚戌，右龙武大将军克悚上拟试诗、赋、论十卷，且请随举人赴殿试。
帝曰：“宗子好学，亦朝廷美事也。”令学士院召试三题，既中等，迁左卫大将军。
</p><p>
古渭州距秦州三百里，道经哑儿峡，边臣屡欲城之，朝廷以艰于馈饷，不许。
陕西转运使范样，狃于功利，权领州事，遽请修筑，未得报，辄自兴役。蕃部惊扰，
青唐族羌攻破广吴岭堡，围哑儿峡寨，杀官军千馀人。
</p><p>
辛酉，赐进士安陆郑獬等及第、出身、同出身。壬戍，赐诸科及第、出身。丙
寅，赐特奏名进士、诸科与广南特奏名出身及试衔文学、长史。
</p><p>
辽主如黑水泺。
</p><p>
夏，四月，庚午朔，陕西转运使、度支员外郎范祥降为屯田员外郎、知唐州，
坐擅兴古渭之役也。议者谓责祥太轻云。
</p><p>
命陕西转运使须城李参制置解盐，代范祥也。时参为陕西转运使，阅五年矣。
自军兴，诸路经略使多贷三司钱以佐军，谓之随军钱；军罢乃偿。参权庆州，钩考
得所贷八万缗，悉偿之，遂废其库。又，戍兵多而食苦不足，参视民阙乏，时令自
隐度谷麦之入，预贷以官钱，谷麦熟则偿，谓之青苗钱。数年，兵食常有馀。其后
青苗法盖取诸此。朝廷患入中法岁费增广，参请立飞钱于边郡以平估籴，权罢入中。
比参之法行，省榷贷钱以二千万计。
</p><p>
壬申，狄青还朝，置酒垂拱殿。
</p><p>
庚辰，御崇政殿，令蕃落骑兵布阵，如归仁铺破贼之势，观其驰逐击刺，等第
推赏，仍以拱圣马三百补其阙。都大提举教阅阵法、右班殿直张玉，迁内殿承制。
</p><p>
枢密直学士、给事中孙沔还自岭南，帝问劳，解所御服带赐之。壬午，命知杭
州，沔自请也。
</p><p>
戊子，辽主猎于鹤淀。
</p><p>
庚寅，诏毋得连用太宗、真宗旧名。
</p><p>
甲午，命参知政事刘沆、梁适监议大乐。
</p><p>
五月，乙巳，枢密使、户部侍郎高若讷，罢为尚书左丞、观文殿学士。
</p><p>
帝复欲用狄青为枢密使、同平章事，宰臣庞籍曰：“昔太祖时，慕容延钊将兵，
一举得荆南、湖南之地方数千里，兵不血刃，不过迁官加爵邑，锡金帛，不用为枢
密使。曹彬平江南，禽李煜，欲求使相，太祖不与，曰：‘今西有汾晋，北有幽蓟；
汝为使相，那肯复为朕死战邪！’赐钱二十万贯而已。祖宗重名器如山岳，轻金帛
如粪壤，此陛下所当法也。青奉陛下威灵，殄戮凶丑，诚可褒赏。然比于延钊与彬
之功，不逮远矣。若遂用为枢密使、同平章事，则青名位已极，万一它日更立大功，
欲以何官赏之？且枢密使高若讷无过，若何罢之？不若且与移镇，加检校官，多赐
金帛，亦足以酬青功矣。”帝曰：“向者谏官、御史言若讷举胡恢书《石经》，恢
狂险无行；又，若讷前导者殴人致死，何为无过？”籍曰：“今之庶僚举选人充京
官，未迁官者犹不坐，况若讷大臣，举恢以本官书《石经》，未尝有所选也，奈何
以此解其枢密哉！若讷居马上，前导去之里馀，不幸殴人致死，若讷寻执之以付开
封正其法，若讷何罪！且陛下既已赦之，今乃追举以为罪，无乃不可乎！”参知政
事梁适曰：“王则止据贝州一城，文彦博攻而拔之，还为宰相。侬智高扰广南两路，
青讨而平之，为枢密使，何足为过哉！”籍曰：“贝州之赏，论者已嫌其太厚。然
彦博为参知政事，若宰相有阙次补，亦当为之，况有功乎？又，国朝文臣为宰相，
出入无常；武臣为枢密使，非有大过，不可罢也。且臣不欲青为枢密使者，非徒为
国家惜名器，亦欲保全青之功名耳。青起于行伍，擢为枢密副使，中外咸以为国朝
未有此比。今青立功，言者方息，若又赏之太过，是复召众言也。”争之累日，帝
乃从之，曰：“然则更与其诸子官，如何？”籍曰：“昔卫青有功，四子皆封侯。
前世有之，无伤也。”帝既从籍言，后数日，两府奏事，帝顾籍笑曰：“卿前日商
量除青官，深合事宜，为虑远矣。”
</p><p>
是时适以若讷为枢密使，位在己上，宰相有缺当次补；青武臣，虽为枢密使，
不妨己涂辙，故于帝前争之。既不得，退，甚不怿，乃密为奏言：“狄青功大赏薄，
无以劝后。”又密使人以帝前之语告青，又使人语入内押班石全彬，使于禁中自颂
其功，极言青与孙沔褒赏太薄。帝既日闻之，不能无信，于是两府进对，帝忽谓籍
曰：“平南之功，前者赏之太薄，今以狄青为枢密使，孙沔为副；石全彬先给观察
使俸，更俟一年除观察使；高若讷迁一官加近上学士，置之经筵；召张尧佐归宣徽
院。”声色俱厉。籍错愕，对曰：“容臣等退至中书商议，明日再奏。”帝曰：
“只于殿门閤内议之，朕坐于此以俟。”籍乃与同列议奏，皆如圣旨。复入对，帝
容色乃和。因诏：“军国大政、边防重事，候前殿退，请对后殿，先一日具所陈以
闻。”故事，枢密使罢，必学士院降制，及罢若讷，止命舍人草词，后遂为例。
</p><p>
丙午，诏判河陽、宣徽南院使张尧佐归院供职。
</p><p>
丁未，以枢密直学士、给事中、知杭州孙沔为枢密副使。沔行至南京，召还。
</p><p>
以给事中、知桂州余靖为工部侍郎。时御史梁蒨倩数言靖赏薄，孙沔既与狄青
继践二府，故靖亦加秩。
</p><p>
戊申，诏曰：“闻诸路转运使多掊克于民，以官钱为羡馀，入助三司经费，又
高估夏秋诸物，抑人户输见钱，并宜禁绝之。”时三司常责诸道羡馀，淮南转运使
张瓖独上金九钱，三司怒，移文诋之甚急。瓖以赋数民贫为对，卒不能夺。
</p><p>
戊午，翰林学士承旨王拱辰言：“奉诏详定大乐，比臣至局，钟磬已成。窃缘
律有长短，磬有大小。黄钟九寸最长，其气陽，其象土，其正声为宫，为诸律之首，
盖君德之象，不可并也。今十二钟磬，一以黄钟为率，与古为异。臣亦尝询阮逸、
胡瑗等，皆言依律大小，则声不能谐。臣窃有疑，请下详定大乐所，更稽古义参定
之。”
</p><p>
辛酉，知谏院李兑言：“曩者紫宸殿阅太常新乐，议者以钟之形制未中律度，
遂斥而不用，复诏近侍详定。窃闻崇文院聚议，而王拱辰欲更前史文义，王洙不从，
语言往复，殆至喧哗。夫乐之道，广大微妙，非知音入神，岂可轻议！阮逸罪废之
人，务为异说，欲规恩赏。朝廷制乐数年，当国赋匮乏之时，烦费甚广；器既成矣，
又欲改为，虽命两府大臣监议，然未能裁定得当。请以新成钟磬与祖宗旧乐参校其
声，但取谐和近雅者合用之。”洙既与瑗、逸更造钟磬，而无形制容受之别，又数
劝帝用新乐于南郊，而议者多以为非，后亦不复用。
</p><p>
癸亥，御史中丞王举正罢为观文殿学士、知通进、银台司兼门下封驳事。初，
狄青迁枢密使，举正力争之，既不能得，因请解言职。帝称其有风宪体，遣使就第
赐白金三百两，而有是命。
</p><p>
以翰林学士孙抃权御史中丞。谏官韩绛论奏抃非纠绳才，不可任风宪。抃即手
疏曰：“臣观方今士人，趋进者多，廉退者少，以善求事为精神，以能讦人为风采，
捷给若啬夫者谓之有议论，刻深若酷吏者谓之有政事；谏官所谓才者，无乃谓是乎！
若然，臣诚不能也。”帝察其言，趣令视事，且命知审官院。抃辞以任言责不当兼
事局，乃止。
</p><p>
甲子，诏：“谏官、御史上章论事，毋或朋比以中伤善良。”
</p><p>
六月，辛未，还曹利用所籍乐游第宅。帝闵利用死非辜，既赐谥立碑，至是又
以其第还之。
</p><p>
壬申，辽主驻胡吕山。
</p><p>
乙亥，御紫宸殿，奏太常寺新定《大安》之乐，召辅臣至省爱馆阁学官预观之。
仍观宗庙祭器，赐详定官器币有差。
</p><p>
壬午，右武卫大将军宗谔上《治原》十五卷，降诏奖谕。宗谔，允宁子也。
</p><p>
丙戌，新修集禧观成。初，会灵观火，更名曰集禧，即旧址西偏复建一殿，共
祀五岳，名曰奉神殿。
</p><p>
壬辰，诏：“诸路转运使上供斛斗，依时估收市物，毋得抑配人户；仍停考课
赏罚之制。”先是三司与发运使谋聚敛，奏诸路转运使上供不足者皆行责降，有馀
则加升擢，由是贪进者竞为诛剥，民不堪命。帝闻之，特降是诏。
</p><p>
甲午，赠邕州司户参军孔宗旦为太子中允。知袁州祖无择始以宗旦死事闻故也。
</p><p>
乙未，诏：“河北荐饥，转运使察州县长吏能招辑劳徠者上其状，不称职者举
劾之。”
</p><p>
秋，七月，乙巳，诏：“荆湖北路民因灾伤，所贷常平仓米免偿。”
</p><p>
己酉，诏曰：“朕思得贤才，故开荐举之路，虚心纳用。而比年以来，率多缪
滥，或人才庸下而褒引乖实，或宿负丑愆而亟请湔洗，或职任疏远而推授过重，考
其心迹，非衒鬻崇私，何以臻此！自今所举非其人者，其令御史台弹奏，当置于法。
见任监司以上，毋得论荐。”
</p><p>
准布大王率诸部长献马驼于辽。
</p><p>
庚戌，帝谓辅臣曰：“顷闻诸州军常于夏秋之际，先奏时雨沾足，田稼登茂；
后或灾伤，遂不敢奏，致使民税不得蠲除，甚非长吏爱民之意，宜申饬之。”
</p><p>
戊午，诏太常定谥毋溢美。
</p><p>
庚申，以庄宅副使开封赵滋权并代钤辖。初，滋授定州路驻泊都监，常因给军
食，同列言粟不善，滋叱之曰：“尔欲以是怒众邪！使众有一言，当先斩尔以徇！”
韩琦闻而壮之，以为真将相材。滋有是命，从琦所奏也。
</p><p>
辽主如黑岭。
</p><p>
闰月，戊辰朔，诏内侍省：“自今内侍供奉官至黄门，以一百八十人为额。”
</p><p>
诏：“广南经蛮寇所践而民逃未复者，限一年复业，仍免两岁催科及蠲其徭役
三年。”从体理安抚周沆所奏也。先是民避贼，多弃田里远去；吏以常法，满半载
不还，听它人占佃。沆曰：“是岂可与凶年逃租役者同科？”乃奏延期一年，已占
佃仍旧还之，贫者官贷以种粮。初，帝诏沆：“广南地恶，非贼所至处不必往。”
沆曰：“远民新罗荼毒，当布宣天子德泽。”遂遍行州县。
</p><p>
庚午，乌库贡于辽。
</p><p>
辛未，徙知青州文彦博知秦州，知秦州张智知青州。时方城古渭州，日议不合
故也。御史中丞孙抃言：“朝廷昨者筑城境外，众蕃之心已皆不安。今又特命旧相
临边，事异常例，是必转增疑虑，或生它变。闻知永兴军晏殊秩将满，不若遣镇关
中，兼制秦凤事宜，庶蕃部不至惊扰，在于国体，实为至便。”
</p><p>
壬申，户部侍郎、平章事庞籍罢，以本官知郓州。
</p><p>
初，齐州学究皇甫渊获贼，法当得赏钱，渊上书愿易一官。道士赵清贶者，籍
甥也，绐为渊白籍，而与堂吏共受渊赂。渊数诣待漏院自言，籍乃勒渊归齐州。有
小吏告清贶等受赂事，籍即捕送开封府，清贶及堂吏皆坐赃刺配岭外，行至许州死。
谏官韩绛言籍陰讽府杖杀清贶以灭口，又言事当付枢密院，不当中书自行，故罢之。
然谓籍陰讽开封，覆之无实也。
</p><p>
以判大名府陈执中为吏部尚书、平章事，给事中、参知政事梁适为吏部侍郎、
平章事。
</p><p>
甲戌，赠祕书监致仕胡且为工部侍郎，仍赐其家钱三十万，令襄州为营葬事。
知州项城马寻，言旦家贫，久不克葬，故恤之。寻以明习法律称，其在襄州，会岁
饥，或群入富家掠囷粟，狱吏鞫以强盗，寻曰：“此迫于饥耳，其情与强盗异。”
奏，得减死论，遂著为例。
</p><p>
乙亥，诏：“诸路知州军武臣，并须与僚属参议公事，毋得专决，仍令安抚、
转运使、提点刑狱司常检察之。”
</p><p>
丙子，以集贤校理李中师为淮南转运使。中师入辞，帝谓曰：“比闻诸路转运
使多献羡馀以希进，然遇灾伤，不免暴取于民，此朕所不取也，其戒之。”出内藏
库缗钱十万，?绢二十万，绵十万，下河北助籴军储。
</p><p>
庚辰，秦凤路言部署刘涣等破蕃部，斩首二千馀级。
</p><p>
戊子，诏礼部贡院：“自今诸科举人，终场问大义十道，每道举科首一两句为
问，能以本经注疏对而加以文词润色发明之者为上；或不指明义理而且引注疏备者
次之，并为通；若引注疏及六分者为粗；不识本义或连引它经而文意乖戾、章句断
绝者为不通。并以四通为合格。《九经》止问大义，不须注疏全备；其《九经》场
数并各减二场，仍不问兼经。”又诏：“开封府、国子监进士，自今每一百人解十
五人，其试官亲嫌，令府、监互相送；若两处俱有亲嫌，即送别头。”
</p><p>
己丑，诏：“古谓塞修城卒，权给保捷请给，仍以蕃官左班殿直讷支蔺氈为本
地分巡检，月俸钱五千，候一年，能弹压蕃部，即与除顺州刺史。”
</p><p>
蔺氈世居古渭州，密迩夏境。夏人牧牛羊于境上，蔺氈掠取之，夏人怒，欲攻
之，蔺氈惧力不敌，因献其地，冀得戍兵以敌夏人。范祥欲立奇功，亟往城之。蔺
氈先世跨有九谷，后浸衰，仅保三谷，馀悉为它族所锯。青唐族最强，据其盐井，
日获利，可市马八百匹。蔺氈白祥：“此本我地，亦乞汉家取之。”祥又多夺诸族
地以招弓箭手，故青唐及诸族皆怒，举兵叛。祥既坐责黜，张日请弃古渭勿城。夏
人复来言：“古渭州本我地，今朝廷置州于彼，违誓诏。”帝遣傅求制置粮草，专
度其利害，求言：“今弃勿城，夏人必据其地，更为秦州患。且已得而弃之，非所
以强国戚。按蔺氈祖父皆受汉官，其地非夏人所有明甚，但当更名古渭寨，不为州，
以应誓诏耳。”即召青唐等族酋，谕以“朝廷今筑城，实为汝诸族守卫，而汝叛，
何也？”皆言：“官夺我盐井及地，我无以为生。”求曰：“今不取汝盐井及地则
如何？”众皆喜，听命，遂罢兵。求乃割其地四分之一以畀青唐等族，卒城古渭。
始加蔺氈以爵秩。
</p><p>
癸巳，辽于长春州置钱帛司。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86766.html' class='pagedaohang'>【上一篇】<i>:卷第五十四 【宋纪五十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86764.html' class='pagedaohang'>【下一篇】<i>：卷第五十二 【宋纪五十二】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>