<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第四十 【宋纪四十】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第四十 【宋纪四十】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86779.html' class='pagedaohang'>【上一篇】<i>:卷第四十一 【宋纪四十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86777.html' class='pagedaohang'>【下一篇】<i>：卷第三十九 【宋纪三十九】</i></a></span>
</ul>
<div class="articleContent" id="articleContent"> <p>
起旃蒙大渊献正月，尽强圉赤奋若七月，凡二年有奇。


</p><p>
○仁宗体天法道极功全德神文圣武睿哲明孝皇帝景祐二年（辽重熙四年）
</p><p>
春，正月，壬寅，徙江东转运使蒋堂为淮南转运使兼发动司事。堂在淮南，岁
荐部吏二百员，曰：“十得二三，亦足报国矣。”
</p><p>
以度支判官、工部郎中许申为江南东路转运使。
</p><p>
凡铸铜钱，十分其剂，铜居六分，铅锡居三分，皆有奇赢，此其大法也。申在
三司，乃建议以药化铁杂铸，铜居三分，铁居六分，费省而利厚。朝廷从之，即诏
申用其法铸于京师。然大率铸钱杂铅锡，则其液流速而易成；杂以铁，则流涩而多
不就，工人若之。初命申铸万缗，逾月才得万钱。申自度言无效，乃求为江东转运
使，欲用其法铸于江州，朝廷又从之。诏申就江州铸百万缗，无漏其法。中外知其
非是，而执政主之，以为可行，然卒无成功。
</p><p>
先是盐铁副使任布，请铸大钱一当十，而申欲以铜铁杂铸，朝廷下其议于三司。
程琳奏曰：“布请用大钱，是透民盗铸而陷之罪。唐第五琦尝用此法，讫不可行。
申欲以铜铁杂铸，理恐难成，姑试之。”申诈得售，盖琳亦主其议故也。
</p><p>
天章阁待制孙祖德言：“伪铜，法所禁，而官自为之，是教民欺也。”固争之，
不从，遂出知衮州。
</p><p>
癸丑，置迩英、延义二阁，写《尚书·无逸篇》于屏。迩英在迎陽门之北，东
向；延义在崇政殿之西，北向。是日，御延义阁，召辅臣观盛度进读《唐书》，贾
昌朝讲《春秋》。既而曲宴崇政殿。
</p><p>
辽以奚六部太尉耶律罕璢为北面林牙。罕璢性不苟合，为枢密使萧谐哩所忌。
辽主初欲召用，谐哩言其目疾不能视，遂止。至是召见，谓曰：“朕欲早用卿，闻
有疾，故待之至今。”罕璢对曰：“臣昔有目疾，才数月耳，然亦不至于昏。第臣
驽拙，不能事权贵，是以不获早睹天颜。非陛下圣察，则愚臣岂有今日邪！”诏进
述怀诗，辽主嘉叹，方将大用，卒。
</p><p>
二月，燕肃等上考定乐器并见工人，戊午，御延福宫临阅，奏郊庙五十一曲。
因问李照：“乐何如？”照对：“乐音高二律，击黄钟则为仲吕，击夹钟则为夷则，
是冬兴夏令，春召秋气。盖五代乐坏，王朴创意造律准，不合古法。又，编钟、钅
尃钟无大小、轻重、厚薄、长短之差，铜锡不精。相传以为唐旧钟亦有朴所制者。
昔轩辕氏命伶伦截竹为律。复令神瞽协其中声，然后声应凤鸣，而管之参差亦如凤
翅，其乐传之夐古，不刊之法也。愿听臣依神瞽律法，试铸编钟一佺，可使度量权
衡协和。”诏许之，仍就锡庆院铸。
</p><p>
庚申，太常博士、直史馆宋祁上《大乐图义》二卷。
</p><p>
帝未有储嗣，取汝南郡王允让子宗实入宫中，皇后拊鞠之，时生四年矣。
</p><p>
丁卯，知兗州范讽，责授武昌行军司马，广东转运使庞籍，降授太常博士、知
临江军，光禄寺丞、馆阁校勘宋城石延年落职，通判海州，仍下诏以讽罪申饬中外。
</p><p>
先是籍为御史，数劾讽，宰相李迪右讽弗治，反左迁籍。籍既罢，益追劾讽不
置，且言讽放纵不拘礼法，苟释不治，则败乱风俗。会讽亦请辨，乃诏即南京置狱，
遣淮南转运使黄总、提点河北刑狱张嵩讯之。籍坐所劾讽有不如奏，法当免；讽当
以赎论。讽不待论报，擅还兗州。吕夷简疾讽诡激，且欲因讽以倾迪，故特宽籍而
重贬讽，凡与讽善者皆黜削。延年尝上书请庄献太后还政，讽任中丞，欲引延年为
属，延年力辞之，竟坐免。人谓籍劾讽不置，实夷简陰教之。
</p><p>
戊辰，工部尚书、平章事李迪，罢为刑部尚书、知亳州。
</p><p>
先是，帝御延和殿，召吕夷简、宋绶决范讽狱，以迪素党讽，不召，迪惶恐还
第，翼日，遂罢相。然迪性淳直，实不察讽之多诞也。
</p><p>
以枢密使王曾为右仆射兼门下侍郎、平章事、集贤殿大学士，参知政事王随、
枢密副使李谘并知枢密院事，参知政事宋绶为枢密副使，给事中蔡齐、翰林学士承
旨盛度为参知政事，枢密副使王德用、御史中丞韩亻意并同知枢密院事。
</p><p>
己巳，改李迪知相州；庚午，复改授资政殿大学士，留京师，仍班三司使上。
庚辰，降李迪为太常卿、知密州。
</p><p>
始，迪再入相，自以受不世遇，知无不为。及吕夷简继入中书，事颇专制，心
忌迪，潜短之于帝，迪不悟。既坐范讽姻党罢政，怨夷简，因奏夷简私交荆王元俨，
尝为补门下僧惠清为守阙鉴义。夷简请辨，帝遣知制诰胥偃、度支副使张传即讯，
乃迪在中书时所行，夷简以斋祠不预。迪惭惧待罪，故贬。然补惠清实夷简意，迪
但行文书，顾谓夷简独私荆王，盖迪偶忘之。它日，语人曰：“吾自以为宋璟，而
以夷简为姚崇，不知其待我乃如是也！”
</p><p>
以右谏议大夫、知天雄军杜衍为御史中丞。衍奏：“中书、枢密，古之三事大
臣，所谓坐而论道者也。止只日对前殿，何以尽天下之事！宜迭召见，赐坐便殿，
以极献替，月不过数四足矣。若末节细务，有司之职耳。陛下何必亲决！”
</p><p>
先是辽主为太子时，纳驸马都尉萧实哩之女为妃，及即位，立为后，未几，以
罪降为贵妃。秦王萧孝穆有长女，姿貌端丽，自辽主初即位始人宫，逾年生子洪基。
萧氏性宽容，辽主益重之，三月，乙酉朔，册为皇后。
</p><p>
己丑，以杜衍权判吏部流内铨。
</p><p>
先是选补科格繁长，主判不能悉阅，吏多受赇，出缩为奸。衍既视事，即敕吏
取铨法，问曰：“尽乎？”曰：“尽矣。”乃阅视，具得本末曲折。明日，晓诸吏
无得升堂，各坐曹听行文书，铨事悉自予夺。由是吏不能为奸利。居月馀，声动京
师。后改知审官院，其裁制如判铨法。
</p><p>
以知苏州、左司谏范仲淹为礼部员外郎、天章阁待制。
</p><p>
太常礼院言：“侍御史刘夔请去庄献明肃太后、庄懿太后所加太字。盖入庙称
后，系于夫，在朝称太，系于子。然二太后奉安别庙，准礼应加太字。”帝以夔不
习故典，诏本台谕之。
</p><p>
乙未，赐亳、秀、濮、郑四州学田各五顷。
</p><p>
丁酉，置国子监直讲一员，兼领监丞、主簿事。
</p><p>
戊申，出宜圣殿库真珠付三司，以助经费。
</p><p>
诏权停贡举。
</p><p>
夏，四月，甲寅朔，辽主如凉陉。
</p><p>
丁巳，李照言：“奉诏制玉律以候气，请下潞州求上党县羊头山矩黍及下怀州
河内县取葭莩。”从之。
</p><p>
己未，诏翰林学士承旨章得象、天章阁侍制燕肃与翰林侍读学士冯元详定刻漏。
</p><p>
始，李照既铸成编钟一佺以奏御，遂建请改制大乐，取京县矩黍，累尺成律，
钟铸审之，其声犹高，更用太府布帛尺为法。乃下太常制四律，照自为律管，以为
十二管定法。
</p><p>
戊寅，命冯元、聂冠卿、宋祁同修乐书。冠卿，新安人。
</p><p>
录曹修古之姪觐为试将作监主簿，仍听为修古后。
</p><p>
五月，甲申朔，诏曰：“王者奉祖宗，尚功德，故禋天祀地，则侑神作主，审
谛合食，则百世不迁。恭惟太祖皇帝，受天命，建大业，可谓有功矣。太宗，真宗，
二圣继统，重熙累洽，可谓有德矣。其令礼官考合典礼，辨崇配之序，定二桃之位，
中书门下详阅以闻。”
</p><p>
庚寅，禁镂金为妇人首饰。
</p><p>
李照上《九乳编钟图》。钟旧饰以旋虫，改为龙井。自创八音新器，又请别镵
石为编磬，辛卯，命内侍挟乐工往淮陽军治磬石。照又言：“即改制金石，则丝、
竹、匏、土、革、木亦当更治，以备献享。”乃铸铜为龠、合、升、斗四物，以兴
钟钅尃声量之率。及潞州上秬黍，照择大黍纵累之，检考长短。尺成，与大府尺合，
法愈坚定。
</p><p>
甲午，广南东、西路并言蛮獠寇边，高、窦、雷、化等州巡检许政死之。遣左
侍禁雍丘桑怿会广、桂二州都监讨捕。怿部分军士，尽禽诸盗。还京师，枢密吏求
赂，为改閤门祗候，怿不应；吏匿其功状，止免短使而已。
</p><p>
庚子，从太常礼院议，太祖、大宗、真宗庙并万世不迁。南郊升侑上帝，以太
祖定配，二宗迭配。
</p><p>
六月，辛酉，以亲郊，并侑二圣及真宗为不迁主，遣官告于太庙。
</p><p>
左司谏商水姚仲孙言：“伏闻议者欲改制雅乐，谓旧律太高，裁之就下。然或
制之未得其精，损之必差其度。臣闻其所为，率多诡异。至如炼白石以为磬，范中
金以作钟，又欲以三神、五灵、二十四孝为乐器之饰，臣虽愚昧，窃有所疑。望特
诏罢之，止用旧乐。”帝欲究李照术之是非，故不听。
</p><p>
先是太常钟磬每十六枚为一佺，而四清声相承不击。乙丑，李照言：“十二律
声已备，馀四清声乃郑、卫之乐，请于编县止留十二中声，去四清磬钟，则哀思邪
僻之声无由而起也。”冯元等驳之曰：“前圣制乐，取法非一，故有十三管之和，
十九管之巢，三十六簧之竽，二十五弦之瑟，十三弦之筝，九弦、七弦之琴，十六
枚之钟磬，各自取义，宁有一于律吕，专为十二之数也！钟磬八音之首，丝竹以下
受而为均，故圣人尤所用心焉。《春秋》号乐，总言金奏，《诗·颂》称美，实依
磬声，此二器非可轻改。且圣人既以十二律各配一钟，又设四清声以附正声之次，
原其意盖为夷则至应钟四宫而设也。夫五音，宫为君，商为臣，角为民，徵为事，
羽为物，不相陵谓之正，迭相陵谓之慢，百王所不易也。声之重大者为尊，轻清者
为卑，卑者不可加于尊，古今之所同也。故别声之尊卑者，事与物不与焉。何则？
事为君治，物为君用，不能尊于君故也。惟君、臣、民三者则自有上下之分，不得
相越。故四清声之设，正为臣、民相避，以为尊卑也。今若止用十二钟，旋相考击，
至夷则以下四管为宫之时，臣民相越，上下交戾，则陵犯之音作矣，此其不可者也。
其钟磬十六，皆本周、汉诸儒之说及唐家典法所载，欲损为十二，惟照独见。臣以
为如旧制便。”帝令权用十二枚为一格，且诏曰：“俟有知音者，能考四钟，协调
清浊，有司别议以闻。”
</p><p>
丁卯，出内藏库?绢百万，下三司市籴军储。
</p><p>
己巳，以都官员外郎曹修睦为侍御史。修睦，修古弟，用中丞杜衍荐也。
</p><p>
辛未，御崇政殿，召辅臣观新乐。
</p><p>
秋，七月，壬午朔，辽主猎于黑岭。因过祖州白马山，见齐天后坟冢荒秽，又
无影堂及洒扫人户，恻然而泣，左右皆沾涕。遂诏上京留守耶律赞宁、盐铁使郎元
化等于祖州陵园内选地改葬，其影堂廓库并同宣献太后园陵。
</p><p>
辽枢密使萧朴进封魏王，旋卒，赠齐王。
</p><p>
甲申，诏特赐寇准谥曰忠愍。
</p><p>
戊戌，群臣请上尊号曰景祐体天法道钦文聪武圣仁孝德；表五上，从之。
</p><p>
庚子，侍御史曹修睦言：“李照所改历代乐，颇为迂诞，而其费甚广；请付有
司案劾。”帝以照所作钟磬颇与众音相谐，但罢其增造，仍诏谕修睦。
</p><p>
知杭州郑回，言镇东节度推官阮逸颇通音律，上其所撰《乐论》十二篇并律管
十三，诏令逸赴阙。
</p><p>
八月，甲寅，宴紫宸殿，初用乐。
</p><p>
己巳，命李照同修《乐书》。
</p><p>
辛未，诏：“荐献景灵宫，朝享太庙，郊祀天地，自今同日受誓戒。”始用王
曾之言也。
</p><p>
甲戌，幸安肃门?包场阅习战。
</p><p>
丁丑，内出《景祐乐髓新经》六篇赐群臣。
</p><p>
己卯，以右谏议大夫、知兗州孔道辅为龙图阁直学士。时近臣有献诗百篇者，
执政请除龙图阁直学士，帝曰：“是诗虽多，不如孔道辅一言。”遂以命道辅。议
者因是知前日之斥果非帝意也。
</p><p>
初命朝臣为江、浙、荆湖、福建、广南等路提点银铜坑冶铸钱公事，其俸赐恩
例并与提点刑狱同。
</p><p>
九月，乙未，诏司天监制百刻水秤以测候昼夜。
</p><p>
丁酉，命李照为刑部员外郎，赐三品服，以造新乐成故也。起五月造，止八月，
成金石七县，而照自造新乐笙、竽、琴、瑟、笛、筚篥等十二种，皆不可施用，诏
但存大笙、大竽二种而已。照谓：“今筚篥，乃《豳诗》所谓苇管也，《诗》云：
‘一之日觱发，二之日栗冽。’且今筚篥，伶人谓之苇子，其名出此。”于是制大
管筚篥为雅乐，议者嗤之。
</p><p>
工部郎中、天章阁待制刘随卒，擢待制未旬日也。随与孔道辅、曹修古同时为
言事官，皆以清直闻。及是帝怜其贫，赐其家钱六十万。
</p><p>
壬寅，御崇政殿按新乐，诏大臣与观。
</p><p>
甲辰，赐郑州学田五顷。
</p><p>
初，诸王邸散居都城，过从有禁，非朝谒从祠，不得会见。己酉，诏即玉清昭
应宫旧地建宫，合十位聚居，赐名睦亲宅。
</p><p>
辽主如长宁淀。
</p><p>
参知政事宋绶，上所编修《中书总例》四百一十九册，降诏褒谕。先是吕夷简
奏令绶为此，既而谓人曰：“自吾有此例，使一庸夫执之，皆可为宰相矣。”
</p><p>
冬，十月，辛亥朔，复置朝集院，以待外官之还京师者。
</p><p>
壬子，蔡州言左武卫大将军、分司西京石普卒。普倜傥有胆略，颇通兵书、陰
陽、六甲、星历推步之术。太宗尝曰：“普性刚骜，与诸将少合。”然藉其善战，
每厚遇之。
</p><p>
癸亥，复置群牧制置使，仍诏自今止以同知枢密院或副使兼领之。
</p><p>
礼院言：“《春秋》何休、范宁等注，咸谓妇人无武事，独奏文乐。前诏议奉
慈之乐，有司援旧典，已用特磬代钅尃钟，取陰数尚柔，以静为体。今乐去大钟而
舞进干盾，颇戾经旨，请止用《文德之舞》。”奏可。
</p><p>
己巳，出内藏库缗钱七十万、左藏五十万，下河北转运司市军储。
</p><p>
许苏州立学，仍给田五顷。
</p><p>
是月，辽主如王子城。
</p><p>
十一月，辛己朔，以应天府书院为府学，仍给田十顷。
</p><p>
壬午，辽改南京总管府为元帅府。乙酉，行柴册礼于白岭，大赦。
</p><p>
戊子，废后郭氏薨。
</p><p>
后之获罪也，帝直以一时之忿，且为阎文应等所谮，故废之，既而悔之。后居
瑶华宫，帝累遣劳问，又为乐府词以赐，后和答，语甚忄妻怆，文应大惧。会后小
疾，文应与太医诊视，迁嘉庆院，数日，遽不起。中外疑文应进毒，然不得其实。
时帝致斋南郊，不即以闻，乃闻，深悼，以后礼葬。右正言、直集贤院王尧臣请推
举左右侍医者，不报。
</p><p>
癸巳，朝享景灵宫。甲午，享太庙及奉慈庙。乙未，祀天地于圜丘，以太祖、
太宗、真宗并配，大赦。
</p><p>
乙己，封宰臣吕夷简为申国公，王曾为沂国公。丁未，加恩百官。
</p><p>
十二月，壬子，加嘉勒斯赉为保顺军节度观察留后。
</p><p>
癸丑，辽诏诸军?包弩弓箭手以时阅习。
</p><p>
先是，辽筑哈屯城以镇西域诸部，纵民畜牧，反遭冠掠。党项部节度使耶律唐
古上疏曰：“自建哈屯城以来，西蕃数为边患，每烦远戍。岁月既久，国力耗竭。
不若复守故疆，省罢戍役。”不报。唐古旋致仕，乞勒其父乌珍功于石，辽主命学
士耶律庶成制文，勒石上京崇孝寺。
</p><p>
照宣使、入内都知阎文应，罢为秦州钤辖，寻改郓州；其子句当御药院士良，
罢为内殿崇班。时谏官姚仲孙、高若讷劾文应“方命宿斋太庙，而文应叱医官，声
闻行在；郭后暴薨，中外莫不疑文应置毒者；请并士良出之。”故有是命。文应又
称疾愿留，仲孙复论奏，乃亟去。文应专恣，事多矫旨付外，执政不敢违。天章阁
待制范仲淹，将劾奏其罪，即不食，悉以家事属其长子曰：“吾不胜，必死之。”
帝卒听仲淹言，窜文应岭南，寻死于道。
</p><p>
赵元昊遣苏奴儿将兵二万五千攻嘉勒斯赉，败死略尽，苏奴儿被执。
</p><p>
元昊自率众攻猫牛城，一月不下，既而诈约和，城开，乃大纵杀戮。又攻青唐、
安二、宗哥、带星岭诸城，嘉勒斯赉部将安子罗以兵十万绝归路，元昊昼夜战二百
馀日，子罗败，然兵溺宗哥河及饥死过半。
</p><p>
元昊又尝侵嘉勒斯赉，并临河湟，嘉勒斯赉知众寡不敌，壁鄯州不出，陰间元
昊，颇得其虚实。元昊已渡河，插旗识其浅，嘉勒斯赉潜使人移植深处。及大战，
元昊溃而归，士视旗渡，溺死十八九，所掳获甚众。嘉勒斯赉来献捷，朝廷议加节
度使，同知枢密院韩亿以为二酋皆籓臣，今不能谕令解仇，不当因捷加赏，遂寝。
</p><p>
癸亥，以范仲淹为吏部员外郎，权知开封府。仲淹自还朝，言事愈急，宰相陰
使人讽之曰：“待制侍臣，非口舌之任。”仲淹曰：“论思正侍臣职也。”宰相知
不可诱，乃命知开封，欲挠以烦剧，使不暇它议；亦幸其有失，亟罢去。仲淹处之
弥月，京邑肃然称治。
</p><p>
甲子，以左侍禁桑怿为閤门祗候，赏平蛮獠功也。怿辞不受，请推其赏以归己
上者，不许。或讥怿好名，怿叹曰：“士当自信其心以行，若欲避名，则善皆不可
为也。”
</p><p>
乙丑，许孟州立学，仍给田五顷。
</p><p>
辛未，诏以北海县尉孔宗愿为国子监主簿，袭封文宣公。
</p><p>
先是御史台辟石介为主簿，介上疏论赦书不当求五代及诸伪国后忤意，罢不召。
馆阁校勘欧陽修贻书中丞杜衍曰：“介一贱士，用之当否，未足害政，然可惜者，
中丞举动也。主簿于台中，非言事官，然大抵居台中者，必以正直刚明不畏避为称
职。介足未履台门之阈，已用言事见罢，真可谓正直刚明不畏避矣。介之才不止主
簿，直可为御史也。今斥介它举，必亦择贤。夫贤者固好辩，若入台又有言，则又
斥而它举乎？如此，则必得愚暗懦默者而后止也。”衍卒不能用。
</p><p>
太子中允、知淮陽军梁适，亦疏论硃全忠，唐之贼臣，今录其后，不可以为劝。
帝是其言，记适姓名禁中，寻召为审刑院详议官。适，颢之子也。
</p><p>
辽萧罕嘉努迁天成军节度使，徙彰愍宫使。辽主与语，才之，命为诗友。尝从
容问曰：“卿居外，有异闻乎？”罕嘉努对曰：“臣惟知炒栗，小者熟则大者必生，
大者熟则小者必焦，使大小均熟，始为尽美，不知其它。”罕嘉努尝掌栗园，故托
栗以讽谏。辽主大笑。命与枢密直学士耶律庶成作《四时逸乐赋》称旨。
</p><p>
制诏问治道之要，罕嘉弩对曰：“臣伏见比年以来，高丽未宾，准布犹强，战
守之备，诚不容已。乃者选盎民防边，自备粮糗，道路修阻，动淹岁月，比至屯所，
费已过半，只斗箪谷，鲜有还者。其无丁之家，倍其佣僦，人倍其劳，半途亡窜，
故戍卒之食，多不能给，求假于人，则十倍其息，至有鬻子割田不能偿者。或逋役
不归，在军物故，则更补以少壮。其鸭绿江之东，戍役大率如此。况渤海、女真、
高丽，合纵连横，不时征讨，富者从军，贫者侦候，加之水旱，菽粟不登，民以日
困，盖势使之然也。
</p><p>
“方今最重之役，无过西戍。若能徙西戍稍近，则往来不劳，民无深患，议者
皆谓徙之非便，臣谓不然。准布诸部，自来有之，曩时北至胪朐河，南至边境，人
多散居，无所统一，惟往来钞掠。及太祖西征，至于流沙，准布望风悉降，西域诸
国皆愿入贡，因迁种落，内置三部，以益其国，不营城邑，不置戍兵，准布累世不
敢为寇。统和间，皇太妃出师西域，拓土既远，降附亦众。自后一部或叛，邻部讨
之，使同力相制，正得驭远人之道。及城哈屯，开境数千里，西北之民，傜役日增，
生业日殚，警急既不能救，叛服亦复不恒，空有广地之名而无得地之实。若贪土不
已，渐至虚耗，其患有不可胜言者。国家大敌，惟在南方，今虽连和，难保它日。
若南方有变，屯戍辽邈，猝难赴援，我进则敌退，我还则敌来，不可不虑也。
</p><p>
“方今太平已久，正可恩结诸部，释罪而归地，内徙戍兵以增保障，外明约束
以正疆界。每部各立酋长，岁修职贡，叛则讨之，服则抚之，诸部既安，必不生衅。
如是，则臣虽不能保其久而无变，知其必不深入侵掠也。
</p><p>
“比年以来，群黎凋敝，利于剽窃，良民往往化为凶暴，甚者杀人无忌，亡命
山泽。愿陛下轻傜省役，使民务农，衣食既足，自安教化而重犯法矣。今宜徙哈屯
城于近地，与西南副都部署乌库、德?寽勒等声授相接，罢黑岭二军，并开、保州，
皆隶东京，益东北戍军及南京总管兵，增修壁垒，候尉相望，缮楼橹，浚城隍，以
为边防。此方今之急务也，愿陛下裁之！”擢翰林都林牙。

</p><p>
○仁宗体天法道极功全德神文圣武睿哲明孝皇帝景祐三年（辽重熙五年）
</p><p>
春，正月，甲申，辽主如鱼儿泺。枢密使萧孝先请改国舅乙室小宝帐敞史为将
军，从之。
</p><p>
戊子，命李谘、蔡齐、程琳、杜衍、丁度同议茶法。谘以前坐变法得罪，固辞；
不许。
</p><p>
时三司吏孙居中等言：“自天圣三年变法，而河北入中虚估之弊，复类乾兴以
前，蠹耗县官，请复行见钱法。”度支副使杨偕亦陈三说法十二害，见钱法十二利，
以为止用三说，所支一分缗钱足以赡一岁边计。故命谘等更议，仍令召商人至三司，
访以利害。
</p><p>
壬辰，追册故金庭教主、冲静元师郭氏为皇后，命知制诰丁度、内侍押班蓝元
用同护葬事。寻诏中书、门下停其谥册、祔庙。丁酉，葬于奉先资福院侧，卤簿仪
物并用孝章皇后故事。
</p><p>
时上元节，有司张灯俟乘舆出。右正言王尧臣言后已复位号，今方在殡，不当
游幸，同知礼院王拱辰亦以为言，帝为罢葬日张灯。
</p><p>
己酉，许洪州、密州立学，仍各赐田五顷。
</p><p>
先是帝以三司胥吏猥多，或老疾不知书计，诏御史中丞杜衍等与本司差择之。
有欲中衍者，扬言于外曰：“衍请尽黜诸吏。”于是三司后行硃正、周贵、李逢吉
等百人辄相率诣宰相吕夷简第宣诉，夷简拒不见。又诣王曾第，曾以美言谕之，因
使列状自陈。既又诣衍第投瓦砾，肆丑言。明日，衍对，请下有司推究。而曾具得
其姓名。二月，乙卯，正、贵杖脊配沙门岛。逢吉第二十二人决配远州军牢城，其
为从者皆勒停。
</p><p>
丙辰，诏翰林学士冯元、礼宾副使邓保信与镇江节度推官阮逸、湖州乡贡进士
海陵胡瑗较定旧钟律，瑗以经术教授吴中，范仲淹前知苏州，荐瑗知音，白衣召对
崇政殿，与逸俱命。
</p><p>
太常少卿、直昭文馆开封扈偁言：“京师天下之本，而士民僭侈无法，一袭衣
直不翅千万，请条约之。”壬戌，诏两制与礼院同详定制度以闻。
</p><p>
三月，复入中见钱算请官茶法，凡商贾入钱于京师者，给南方茶；入刍粮于边
者，给京师衣诸州钱。
</p><p>
乙未，御崇政殿，召辅臣观所定钟律。丙申，翰林侍读学士冯元等上秬黍新尺，
别为钟磬各一架。
</p><p>
戊戌，诏曰：“致仕官旧皆给半俸，而仕尝显者，或贫不能自给，非所以遇高
年，养廉耻也。自今大两省、大卿正监、刺史、閤门使以上，致仕给俸如分司官，
长吏岁时以朕意劳赐之。”
</p><p>
权判户部句院叶清臣上疏请驰茶禁，以岁所课均赋郭乡邨人户，其略曰：“议
者谓榷卖有定率，征税无彝准，通商之后，必亏岁计。臣案管氏盐铁法，计口受赋，
茶为人用，与盐铁均，必令天下通行以口定赋，民获善利，又去严刑。口出数钱，
人不厌取，比于官自榷易，驱民就刑，利病相须，炳然可察。”诏三司与详定所相
度以闻。皆以为不可行。
</p><p>
是月，李谘等请罢河北入中虚估，以实钱偿刍粟，实钱售茶，皆如天圣四元年
制。又以北商持券至京师，旧必得交引铺保任并三司符验，然后给钱，以是京师坐
贾，率多邀求，三司吏稽留为奸，乃悉罢之，命商持券径趋榷货务，验实，立偿之
钱。又言：“前已用虚估给券者，给茶如旧，仍给景祐二年以前茶。”又言：“天
圣年尝许陕西入中，茶商利之，争欲售陕西券，故不得入钱京师，请禁止。”并言：
“商人输钱五分，馀为置籍召保，期年半悉偿，失期者倍其数。”事皆施行。谘等
复言：“奭等变法，岁损利不可胜计。今一旦复用旧法，恐豪商不便，依托权贵以
动朝廷，请先期申谕。”于是帝为下诏戒敕，而县官滥费自此少矣。
</p><p>
诏权停贡举。
</p><p>
夏，四月，辽以潞王查噶为南府宰相，崇德宫使耶律玛陆为特里衮。
</p><p>
甲子，辽主幸后弟萧无曲第，曲水泛觞赋诗。
</p><p>
丁卯，辽颁新定条制。
</p><p>
己巳，辽主与大臣分朋击鞠。
</p><p>
五月，戊寅朔，范仲淹言：“臣近亲奉德音，以孔道辅曾言迁都西洛，臣谓未
可也。国家太平，岂可有迁都之议！但西洛帝王之宅，负关、河之固，边方不宁，
则可退守。宜渐营廪食，陕西有馀，可运而下，东路有馀。可运而上，数年之间，
庶几有备。太平则居东京通济之地以便天下，急难则居西洛险固之宅以守中原。
《易》曰：‘王公设险以守其国。’此之谓也。先王修德以服远人，然安不忘危，
故不敢去兵。陛下内惟修德，使天下不闻其过，外惟设险，使四夷不敢生心，此长
世之道也。”
</p><p>
丙戌，天章阁待制、权知开封府范仲淹，落职知饶州。
</p><p>
仲淹言事无所避，大臣权幸多恶之。时吕夷简执政，仕进者往往出其门。仲淹
言：“官人之法，人主当知其迟速升降之序，进退近臣，不宜全委宰相。”又上
《百官图》，指其次第曰：“如此为序迁，如此为不次，如此则公，如此则私，不
可不察。”夷简滋不悦。
</p><p>
帝尝以迁都事访诸夷简，夷简曰：“仲淹迂阔，务名无实。”仲淹闻之，为四
论以献：一曰《帝王好尚》，二曰《选贤任能》，三曰《近名》，四曰《推委》，
大抵讥指时政。又言：“汉成帝信张禹，不疑舅家，故有王莽之乱。臣恐今日朝廷
亦有张禹坏陛下家法，不可不早辨也。”夷简大怒，以仲淹语辨于帝前，且诉仲淹
越职言事，荐引朋党，离间君臣。仲淹亦交章对析，辞愈切，由是降出。侍御史韩
缜，希夷简意，请以仲淹朋党榜朝堂，戒百官越职言事，从之。
</p><p>
时治朋党方急，士大夫畏宰相，少肯送仲淹者。天章阁待制李纮、集贤校理王
质，皆载酒往饯，质又独留语数夕。或以诮质，质曰：“希文贤者，得为朋党，幸
矣。”希文，仲淹字也。质尝知蔡州，州人岁时祠吴元济庙。质曰：“安有逆丑而
庙食者！”毁之，更立狄仁杰、李愬像，祠之。
</p><p>
范仲淹既贬，谏官、御史莫敢言，祕书丞、集贤校理余靖言：“仲淹前所言事
在陛下母子、夫妇之间，犹以其合典礼故加优奖；今坐刺讥大臣，重加谴责。傥其
言未协圣虑，在陛下听与不听耳，安可以为罪乎？汲黯在廷，以平津为多诈，张昭
论将，以鲁肃为粗疏，汉皇、吴主，两用无猜。陛下自亲政以来，三逐言事者，恐
非太平之政也。请速改前命。”壬辰，靖落职监筠州酒税。
</p><p>
己未，贬太子中允、馆阁校勘尹洙为崇信军节度掌书记、监郢州洒税。先是洙
上言：“臣尝以范仲淹直谅不回，义兼师友。自其被罪，朝中多云臣亦被其荐论，
仲淹既以朋党得罪，臣固当从坐，乞从降黜，以明典宪。”宰相怒，遂逐之。
</p><p>
戊戌，贬镇南节度掌书记、馆阁校勘欧陽修为夷陵县令。
</p><p>
初，右司谏高若讷言：“范仲淹贬职之后，遵奉敕榜，不敢妄有营救。今欧陽
修移书抵臣，言仲淹平生刚正，通古今，班行中无与比者。责臣不能辨仲淹非辜，
犹能以面目见士大夫，出入朝中称谏官，及谓臣不复知人间有羞耻事。仍言今日天
子与宰臣以迕意逐贤人，责臣不敢言。臣谓贤人者，国家恃以为治也，若陛下以迕
意逐之，臣合谏；宰臣以迕意逐之，臣合争。范仲淹顷以论事切直，亟加进用；今
兹狂言，自取谴辱，岂得谓之非辜？恐中外闻之，谓天子以迕意逐贤人，所损不细。
请令有司召修戒谕，免惑众听。”因缴进修书，修坐是贬。
</p><p>
西京留守推官仙游蔡襄，作《四贤一不肖诗》，四贤，指仲淹、靖、洙、修；
不肖，斥若讷也。泗州通判陈恢，寻上章乞根究作诗者罪，左司谏韩琦，劾恢越职
希恩，宜重贬，不报，而襄事亦寝。
</p><p>
光禄寺主簿苏舜钦上疏言：“孔道辅、范仲淹刚直不挠，致位台谏，后虽改它
官，不忘献纳。二臣者非不知缄口数年，坐得卿辅，盖不愿负陛下委注之意；而皆
罹中伤，窜谪而去，使正臣夺气，鲠士咋舌。昔晋侯问叔向曰：‘国家之患孰为大？’
对曰：‘大臣持禄而不及谏，小臣畏罪而不敢言，下情不得上通，此患之大者。’
今国家班设爵位，当责其公忠，安可教之循默！赏之使谏，尚恐不言；罪其敢言，
孰肯献纳！物情闭塞，上位孤危，轸念于兹，可为惊怛！觊望陛下发德音，寝前诏，
勤于采纳，可常守隆平。若诏榜未削，欺罔成风，则不惟堂下远于千里，窃恐指鹿
为马之事复见于今朝矣。”
</p><p>
丁未，辽主如呼图里巴山避暑。
</p><p>
六月，戊申朔，许越州立学，仍给田五顷。
</p><p>
壬子，许阶州立学，仍给田五顷。
</p><p>
壬戌，辽命修南京宫阙、府署。
</p><p>
甲子，许真定府、博州、郢州立学，各给田五顷。
</p><p>
壬申，虔、吉州水溢，赐溺家钱有差。
</p><p>
秋，七月，己卯，新作延宁观，本王中正旧第，保庆太后出奁中物市其地而建
之。
</p><p>
初，有诏罢修寺观，及是谏官、侍御史以为言。帝谓辅臣曰：“此太后奁中物
耳。谏官、御史欲邀名邪？”参知政事宋绶进曰：“彼岂知太后所为，但见兴土木
违近诏，即论奏之。且事有疑似，传闻四方，为圣政之累，何可忽也！”
</p><p>
戊子，冯元、聂冠卿、宋祁等上《景祐广乐记》八十一卷；己丑，元等并进官。
</p><p>
庚寅，右谏议大夫、集贤院学士孙冲上所撰《五代纪》七十卷，降诏褒答。
</p><p>
乙未，初置大宗正司，以宁江节度使允让知大宗正事，彰化留后守节同知大宗
正事。时诸王子孙众多，既聚居睦亲宅，故于祖宗后各择一人，使司训导，纠违失。
凡宗族之政令，皆关掌奏，事毋得专达，先详视可否以闻。
</p><p>
己亥，命丁度、高若讷、韩琦同详定黍尺钟律。
</p><p>
还卢多逊家怀州所没田宅。
</p><p>
庚之，太平兴国寺灾。是夕，大雨，震电，火起寺阁中，燔开先殿及寺舍数百
楹。
</p><p>
朝廷始议修复，崇政殿说书贾昌朝言：“《易·震卦》之《象》曰：‘洊雷震，
君子以恐惧修省。’《春秋传》曰：‘人火曰火，天火曰灾。’窃惟近年寺观屡灾，
此殆天示谴告。请勿缮治，以示畏天戒、爱人力之意。’从之。
</p><p>
泗州新作普济院成，诏给田十顷；保庆太后施钱所建也。
</p><p>
辛丑，辽主录囚。有耶律札巴者，诬其弟罕格谋杀己，有司奏当反坐。临刑，
其弟泣诉：“臣惟一兄，乞贷其死。”辽主悯而许之。
</p><p>
辽有司获盗八人，皆弃市。既而获真盗，八家诉冤，中书令张俭再三申理，辽
主勃然曰：“卿欲朕偿命邪！”俭曰：“八家老稚无告，少加存恤，使得收葬，足
慰存殁矣。”辽主从之。
</p><p>
八月，己酉，班民间冠服、居室、车马、器用犯制之禁。
</p><p>
右司谏、直集贤院韩琦言：“乐音之起，生于人心，是以喜怒哀乐之情感于物。
则噍杀啴缓之声随而应之，非器之然也。故孔子曰：‘乐云乐云，钟鼓云乎哉！’
孟子对齐宣王云，今乐犹古乐，能与百姓同乐，则古今一也。臣奉诏与丁度等详定
阮逸、胡瑗、邓保信所造钟律，粗考前志，参验今法，二家之说，差舛未安。窃以
祖宗旧乐，遵用己久，属者徇一臣之偏议，变数朝之同律，赐金增秩，优赏其劳，
曾未周岁，又将易制，臣虑后人复有从而非之者，不惟有伤国体，实亦虚费邦用。
臣窃计之，不若穷作乐之原，为致治之本，使政令平简，民人熙洽，海内击壤鼓腹
以歌太平，斯乃治古之乐，可得以器象求乎！就达其原，又当究今之所急者。且西
北二陲，久弛边备，陛下与左右大臣宜先及之，缓兹求乐之议，移访安边之策，然
后将王朴、逸、瑗、保信三法，别诏稽古之臣，取其中合典志者以备雅奏，固亦未
晚。”诏丁度等速详定以闻。
</p><p>
九月，庚辰，幸睦亲宅，宴宗室及从官。
</p><p>
己丑，出内藏库缗钱五十万，下河北转运司市籴边储。
</p><p>
赐河南府新修太室书院名曰嵩陽书院。
</p><p>
辛卯，诏淮南转运使岁一诣阙奏事。先是罢发运使及岁入奏计，至是祠部郎中
杨告领转运使兼发运事，请复之。
</p><p>
壬辰，以阮逸为镇安节度掌书记、知城父县，故瑗试校书郎。初，召逸、瑗作
钟磬律度，丁度等详定，言案之与古多不合，帝犹推恩而遣之。
</p><p>
乙未，以崇政殿说书、国子监直讲王宗道、国子监说书杨中和并为睦亲宅讲书，
仍兼国子监讲说。睦亲宅讲书始此。
</p><p>
冬，十月，甲寅，新作朝集院成。
</p><p>
辽主自秋末猎黄华山，获熊三十六。是月，幸燕京，御元和殿，以《日射三十
六熊赋》、《幸燕诗》试进士于廷，赐冯立、赵徽等四十九人及第，以立为右补阙，
徽以下皆为太子中舍，赐绯衣、银鱼，遂大宴。辽御试进士自此始。丞相张俭等又
请幸礼部贡院，欢饮至暮而罢。
</p><p>
辽主甚重张俭，进见不名，赐诗褒美。俭衣唯?帛，食不重味，月俸有馀，周
给亲旧。方冬，奏事便殿，辽主见其衣袍弊恶，密令近侍以火夹穿孔记之，屡见不
易。辽主问其故，俭曰：“臣服此袍已三十年。”时尚奢靡，故以此微讽逾之。辽
主怜其清贫，令恣取内府物，俭奉诏持布三端而出，益见奖重。俭有弟五人，辽主
欲俱赐进士第，俭固辞。
</p><p>
十一月，戊寅，保庆太后杨氏崩。
</p><p>
始，帝起居饮食，后必与俱，拥祐勤备。性慈让，帝尝召其侄永节、永德见禁
中，欲授诸司副使，后辞曰：“小儿岂胜大恩！倘小辟可也。”乃并命为左右侍禁。
庄献崩，后嗣享尊号，帝奉笺称臣，后固辞。又岁奉缗钱二万助汤沐，后复辞，帝
不从。帝未有嗣，后从容劝帝选宗子养宫中，由是英宗自宫邸未龆龀养后所。后无
疾而终，殡于皇仪殿，敕知枢密院事王随为园陵监护使。礼官请为后服缌麻，帝改
用唐武宗服义安王太后故事，加服小宝，以五日易月而除，不视前后殿朝凡八日，
不朝前殿四日，御素纱巾幞、浅黄袍、黑革带，俟虞主祔奉慈庙，始服常服。内出
缗钱十万佐园陵费，上谥曰庄惠，祝册文并称孝子嗣皇帝。
</p><p>
十二月，戊申，诏：“宣敕答刂子，非经通进、银台司，毋得直下诸处。”初，
龙图阁直学士李纮领银台司，具言宣敕答刂子皆不经本司，封驳之职遂废不举，请
用旧制申明之，故有是诏。
</p><p>
丙寅，户部侍郎、知枢密院李谘卒。帝幸其第临奠，辍视朝一日，赠右仆射，
谥宪成。谘性明辨，周知世务，在枢密府，务革滥赏，其戎马功簿之目，能悉数帝
前，号为称职。
</p><p>
丁卯，以同知枢密院事王德用知枢密院事，翰林学士承旨、礼部侍郎章得象同
知枢密院事。得象为人庄重，杨亿尝称为公辅器，或问之，答曰：“闽士多轻狭，
而得象浑厚有容，此所以贵也。”在翰林十二年，庄献太后临朝，宦官炽横，太后
每遣内侍至学士院，得象必正色严待之，或不交一言，议者为此称焉。
</p><p>
赵元昊自制蕃书十二卷，国人纪事悉用蕃书，私改广运三年为大庆元年。再举
兵攻回纥瓜、沙肃三州，尽有河西故地。将谋入寇，恐嘉勒斯赉拟其后，复举兵攻
兰州诸羌，南侵至马衔山，筑城瓦川会，留兵镇守，绝吐蕃与中国相通路。
</p><p>
折惟中卒，以其子继宣权知府州事。
</p><p>
初，辽医人鲜知切脉审药，辽主命耶律庶成译方脉书行之，自是人皆通习。

</p><p>
○仁宗体天法道极功全德神文圣武睿哲明孝皇帝景祐四年（辽重熙六年）
</p><p>
春，正月，戊寅，赐蔡州学田十顷。
</p><p>
壬午，诏均诸州解额。
</p><p>
甲午，内藏库主者言：“岁斥缗钱六十万以助三司，盖始于天禧三年，时诏书
切戒三司毋得复有假贷。自明道二年距今才四年，而所贷钱帛凡九百十七万二千有
馀，请以天禧诏书申饬之。”奏可。
</p><p>
二月，己酉，祔葬庄惠皇太后于永安陵之西北隅。
</p><p>
初，殿中侍御史张奎请亲祀高禖。庚戌，礼院上其仪，诏从之。
</p><p>
己未，祔庄惠太后神主于奉慈庙。
</p><p>
乙丑，置赤帝像于宫中，以祈皇嗣。
</p><p>
丙寅，赐常州学田五顷。
</p><p>
三月，甲戌朔，置天章阁侍讲，以贾昌朝、王宗道、赵希言、杨安国为之。
</p><p>
追复卢多逊为工部尚书，以其子察援赦自陈也。
</p><p>
戊寅，诏礼部贡举。
</p><p>
辽以秦王萧孝穆为北院枢密使，徙封吴王。孝穆尝语人曰：“枢密选贤而用，
何事不济！若自亲烦碎，则大事凝滞矣。”故其所荐拔，皆忠直之士。然辽自萧哈
绰为枢密，以吏才进，其后转相亻放效，多不知大体。孝穆乃叹曰：“不能移风易
俗，臣子之道，固若是乎！”晋王萧孝先出为南京留守。萧孝先失太后之援，居恒
郁郁不乐。
</p><p>
丙申，内出庄惠太后阁金千馀两，市庄园、邸舍以给万寿观。时于万寿观建广
爱殿，奉安庄惠御容故也。
</p><p>
同知礼院吴育，言旧藏礼文故事，类例不一，请择儒臣与本院官约古今制度，
参定为一代之法；从之。
</p><p>
夏，四月，乙巳，赐宣州学田五顷。
</p><p>
丁未，诏学士院，自今制策登科人并试策论各一道。时将作监丞富弼献所为文，
命试馆职，弼以不能为诗赋辞，上特令试策论，因有是诏。弼寻授太子中允、直集
贤院。
</p><p>
甲子，宰臣吕夷简罢为镇安节度使、同平章事，判许州；王曾罢为左仆射、资
政殿大学士，判郓州；参知政事宋绶罢为尚书左丞、资政殿学士；蔡齐罢为吏部侍
郎，归班。
</p><p>
天圣中，曾为首相，夷简参知政事，事曾甚谨，曾力荐夷简为亚相。未几，曾
罢，夷简为首相，居五年罢，不半岁复位。李迪为次相，与夷简不协，夷简欲倾迪，
乃援曾入使枢密，不半岁迪罢，即代之。始，曾久外，有复入意，绶实为达意于夷
简，夷简即奏召曾。及将以曾代迪，缓谓夷简曰：“孝先于公，交契不薄，宜善待
之，勿如复古也。”夷简笑诺其言。绶曰：“公已位昭文，处孝先以集贤可也。”
夷简曰：“吾虽少下之，何害？”遂请曾为首相，帝不可，乃为亚相。孝先，曾字；
复古，迪字也。既而夷简专决，事不少让，曾不能堪，论议多不合。曾数求去，夷
简亦屡丐罢，帝疑焉，问曾曰：“卿亦有所不足邪？”曾言夷简招权市恩；时外传
夷简纳知秦州王继明馈赂，曾因及之。帝诘夷简，至交论帝前。夷简乞置对，而曾
亦有失实者，帝不悦。绶素与夷简善，齐议事间附曾，故并绶、齐皆罢。
</p><p>
以知枢密院事王随、户部侍郎知郑州陈尧佐并为平章事，吕夷简尝密荐二人可
用故也。以参知政事盛度知枢密院事，同知枢密院事韩亿及三司使程琳、翰林学士
承旨石中立并参知政事，枢密直学士王鬷同知枢密院事。
</p><p>
乙丑，召宋绶入侍经筵。
</p><p>
辽主猎野孤岭。
</p><p>
闰月，辽主猎龙门县西山。
</p><p>
乙亥，知徐州李迪言：“所部滕县与兗州接境，欲因行县祠岱岳，并至景灵宫
祝圣算，祷皇嗣。”帝谓韩亿等曰：“大臣当询民间利病以分朝廷之忧，祈祷之事，
岂为政邪！”诏止之。
</p><p>
知制诰王举正，以宰相陈尧佐之婿，引故事避嫌，戊寅，改为龙图阁待制。举
正，化基子也。
</p><p>
赐故将作监丞张唐卿家钱帛米麦。唐卿进士第一人及第，通判峡州，吏事如素
习，未几，丁案忧，毁瘠呕血而卒，故有是赐。
</p><p>
光州言秘书监致仕丁谓卒。王曾闻之，语人曰：“斯人智数不可测，在海外犹
用诈得还。若不死，数年未必不复用。斯人复用，则天下之不幸，可胜道哉！吾非
幸其死也。”
</p><p>
五月，翰林侍讲学士兼龙图阁学士、户部侍郎冯元卒，特赠户部尚书，谥章靖。
元性简厚，非庆吊，未尝过谒两府。执亲丧，自括发至祥练皆案礼变服；不为世俗
斋荐，遇祭日，与门生对诵《孝经》而已。多识古今台阁品式，与孙奭齐名，凡议
典礼，多出二人。然论者谓元所陈但务广博，不如奭之能折衷也。
</p><p>
己酉，辽主清暑炭山。以耶律罕班为北院大王。罕班为政尚宽仁，部族安之。
</p><p>
甲寅，辽主录囚，以南院大王耶律信宁故匿重囚及侍婢赃污，命挞以剑脊而夺
其官。都监坐阿附及侍婢罪。皆论死，诏贷之。丙辰，以信宁为西南路招讨使。
</p><p>
庚申，辽主出飞龙厩马，赐皇太弟重元及北南面侍臣有差。
</p><p>
丙寅，有芝生于化成殿柱，召近臣宗室观之，仍出御制《瑞芝诗》赐宰臣王随
以下。翼日，儒臣并为赋颂以献。右司谏韩琦言：“《春秋》之法，但记灾异，至
于祥端。略而不书。臣愚望陛下特以灾异为重，于政教之间，思所未至者，随其变
而应之。至于珍祥奇瑞，虽陛下仁爱所感，亦望日谨一日，以虽休勿休为念。”
</p><p>
六月，壬申朔，辽主宴群臣，酒酣，赋诗，吴国王萧孝穆、北府宰相收箫巴萨
皆属和。
</p><p>
甲戌，奉安太祖御容于扬州建隆寺。景德中，尝即寺置殿，绘御容，而其制庳
陋。会占者言东南有王气，乃易以塑像，更命新殿曰章武。
</p><p>
乙亥，杭州大风，江潮溢岸高六尺，坏堤千馀丈，遣中使致祭。
</p><p>
己卯，辽主祀天地。癸未，赐南院大王耶律洪古命，辽主亲制诰辞，并赐诗以
宠之。
</p><p>
戊子，以御制《神武祕略》赐河北、河南、陕西缘边部署、钤辖、知州军，每
得代，更相付授。始，韩亿同知枢密院事，建言武臣宜知兵书，而禁不传，请纂集
其要赐之。帝于是作《神武祕略》凡三十篇，分十卷，仍自作序焉。
</p><p>
甲午，太子左监门率府副率宗实，特迁右内率府率。
</p><p>
丙申，诏开封府、国子监及别头试，自今封弥、誊录如礼部，从左司谏韩琦请
也。
</p><p>
诏颁行《礼部韵略》。
</p><p>
秋，七月，辛丑朔，辽以南北枢密院狱空，赏赉有差。
</p><p>
寅壬，辽主以皇太弟重元生子，赐诗及宝玩器物，曲赦死罪以下，癸卯，辽主
如秋山。
</p><p>
丁未，诏河东、河北州郡密严边备。
</p><p>
辛酉，诏三司出银十五万两下河北路，绢十万下河东路，助籴军粮。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86779.html' class='pagedaohang'>【上一篇】<i>:卷第四十一 【宋纪四十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86777.html' class='pagedaohang'>【下一篇】<i>：卷第三十九 【宋纪三十九】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>