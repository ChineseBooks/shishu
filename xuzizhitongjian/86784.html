<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第三十四 【宋纪三十四】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第三十四 【宋纪三十四】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86785.html' class='pagedaohang'>【上一篇】<i>:卷第三十五 【宋纪三十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86783.html' class='pagedaohang'>【下一篇】<i>：卷第三十三 【宋纪三十三】</i></a></span>
</ul>
<div class="articleContent" id="articleContent"> <p>
起著雍敦牂正月，尽上章涒滩七月，凡二年有奇。


</p><p>
○真宗膺符稽古神功让德文明武定章圣元孝皇帝天禧二年（辽开泰七年）
</p><p>
春，正月，乙未朔，永州大雪，六昼夜方止。江陵溪鱼皆冻死。
</p><p>
己亥，以赵安仁为御史中丞兼尚书右丞。左右丞兼中丞始此。
</p><p>
辛亥，辛元符观、资善堂，宴从臣及寿春郡王府官属，出御制赐寿春郡王《恤
黎民》等歌、《元符观》、《资善堂》等《记》、《颂》，并出寿春郡王诗什、笔
翰示宰相。
</p><p>
戊午，王饮若等上《天禧大礼记》四十卷。
</p><p>
己未，诏：“诸路灾伤州军并设粥，贱粜官粟，以惠贫民。”
</p><p>
是月，辽主如达离山。
</p><p>
二月，乙丑朔，辽主拜日，如浑河。
</p><p>
丁卯，以升州为江宁府，置军曰建康；命皇子寿春郡王为节度使，加太保，封
升王。先是宰臣屡请早议崇建，帝谦让久之，固请再三，乃许。
</p><p>
戊辰，以寿春郡王友张士逊、崔遵度并为升王府谘议参军，左正言、直史馆晏
殊为记室参军。
</p><p>
庚午，右正言刘煜请自今言事许升殿面对，从之。壬午，对右正言刘煜、鲁宗
道于承明殿，凡八刻。
</p><p>
三月，壬寅，帝谓宰臣曰：“近日疆陲肃静，民亦安阜。”向敏中对曰：“边
境虽安，而兵数未减，虑多冗费。”帝曰：“今京师兵可议裁减，存其精锐。”敏
中等曰：“军额渐多，农民转耗。近准诏已住召募，或斥去疲老，则冗食渐少。”
帝曰：“卿等宜讲求经久也。”
</p><p>
丙午，辽乌库节度使萧普达讨德?寽勒部之叛命者，灭之。
</p><p>
甲寅，右正言鲁宗道言：“大辟罪如婺州讹言者，望自今精加案覆。”帝出其
状以示辅臣，且曰：“自今当详议者，更加审细，贵无滥也。”
</p><p>
宗道每月风闻，多所论列，帝意颇厌其数。宗道因对，自讼曰：“陛下所以任
臣者，岂欲徒事纳谏之虚名邪？臣窃愧尸禄，请得罢斥！”帝慰谕良久。它日念之，
因题壁曰“鲁直”。
</p><p>
丙辰，诏：“州县先贷贫民粮种，止勿收。”
</p><p>
夏，四月，丙寅，辽赈川州、饶州饥。辛未，赈中京贫乏。
</p><p>
癸酉，辽禁匿名书。
</p><p>
乙亥，诏：“江、淮方稔，宜令更留粮储三二百万右，以充军食，免其扰民。”
</p><p>
庚寅，降天下死罪一等，流以下释之。灾伤地分，去年夏秋税及借粮种悉与除
放，今年夏税免十之三，大名府、登、莱、潍、密、青、渭州免十之四，不得折变
支移。欠负物色未及依限科校，候丰熟日渐次催纳。诸处造上供物，追集百姓工匠，
有妨农业，并令权罢；如系供军切要者，候次年裁奏。
</p><p>
壬辰，辽以吕德懋为枢密副使。
</p><p>
闰月，癸卯，知枢密院事马知节，罢为彰德军留后，留京师。
</p><p>
戊申，奖州团练使李溥坐贪猥责授忠正节度副使。初，黄震发溥奸赃，遣御使
鞫治，得溥私役兵健为姻家吏部侍郎林特起宅，又附官船贩鬻材木，规取利息，凡
十数事；未论决，会赦，有司以特故不穷治，大理寺详断官考城刘随请再劾之，卒
抵溥罪。随尝为永康军判官，军无城堞，伐木为栅，坏辄易之，颇困民力。随令环
植柳数十万侏，使联属为界，民得不扰。属县令受赃鬻狱，随劾之；益州李士衡因
为令请，随不从。士衡怒，奏随苛刻，罢归。初，西南夷市马入官，苦吏诛求，随
为绳案之。既罢，夷人数百诉于转运使曰：吾父何在？”事闻，乃得调。
</p><p>
壬子，辽以萧进忠为彰武军节度使兼五州制置。
</p><p>
皇城司言拱圣营西南真武祠泉涌祠侧疫，疠者饮之，多愈。甲寅，诏即其地建
祥源观。士女徒跣奔走瞻拜，判度支句院河南任布言不宜以神怪衒愚俗，不报。
</p><p>
戊午，吐蕃遣使言于辽，凡朝贡之期，乞假道夏国；辽主从之。
</p><p>
五月，甲子，太尉、尚书令兼中书令徐王元偓薨。帝临奠恸哭，赠太师、尚书
令，追封邓王，谥恭懿。
</p><p>
丙寅，辽封皇子宗真为梁王，宗元永清军节度使，宗简右卫大将军，宗愿左骁
骑大将军，宗伟右卫大将军，皇侄宗范昭义军节度使，宗熙镇国军节度使，宗亮绛
州节度使，宗弼濮州观察使，宗奕曹州防御使，宗显、宗肃皆防御使。
</p><p>
辽以张俭守司徒兼政事令。
</p><p>
丁卯，命宰臣王钦若管句修祥源观事。
</p><p>
右正言刘煜言：“前世传圣水者皆诡妄不经。今盛夏亢陽，不宜兴士木以营不
急。”疏入，不报。
</p><p>
丙戌，河陽三城节度使张旻言：“近闻西京讹言，有物如帽盖，夜飞入人家，
又变为大狼状，微能伤人。民颇惊恐，每夕皆重闭深处，至持兵器捕逐。”迢设祭
醮禳祷。
</p><p>
六月，乙未，以宣徽北院使、同知枢密院事曹利用知枢密院事。
</p><p>
乙巳，京师民讹言帽妖至自西京，入民家食人，民聚族环坐，达旦叫噪，军营
中尤甚。诏立赏格募告为妖者。既而得僧天赏、术士耿概、张岗等，鞫之，并弃市。
然讹言实无其状。时自京师以南，皆重闭深处，知应天府王曾令夜开里门。敢倡言
者即捕之，妖卒不兴。
</p><p>
辛亥，有彗出北斗，凡三十七日没。
</p><p>
秋，七月，甲子，辽主命翰林待诏陈升写《南征得胜图》于上京五鸾殿。
</p><p>
壬申，以星变赦天下流以下罪，死罪减一等。
</p><p>
诏：“自今锁厅应举人，所在长吏先考艺业，合格即听取解；如至礼部不及格，
当停见任；其前后考试官举送长吏，并重置其罪。”
</p><p>
甲戌，以刑部侍郎、知青州李士衡为三司使。帝作《宽财利论》赐士衡，士衡
请刻圣制于本厅，从之。士衡方进用，王钦若害之。会帝论时文之弊，钦若因言：
“路振，文人也，然不识体。”帝曰：“何也？”曰：“士衡父诛死，而振为赠告，
乃曰‘世有显人’。”帝颔之，士衡以故不大用。
</p><p>
八月，丁酉，群臣上表请立皇太子，不允；表三上，许之。
</p><p>
先是知梧州陈执中上《复古要道》三篇，帝异而召之。帝时已属疾，春秋高，
大臣莫敢言建储者。执中既至，进《演要》三篇，以早定根本为说。翼日，帝以它
疏示辅臣，皆赞曰：“善！”帝指其袖中曰：“更有善于此者。”出之，即《演要》
也。因召对便殿，劳问久之。寻擢为右正言。执中，恕之子也。
</p><p>
癸卯，诏：“前岁上圣号册宝所赐酺，今秋丰稔，可追行之。”
</p><p>
甲辰，立升王受益为太子，改名祯，大赦天下。
</p><p>
乙巳，以翰林学士晁迥为册立皇太子礼仪使，命祕书监杨亿撰皇太子册文，知
制诰盛度书册，陈尧咨书宝。
</p><p>
壬子，以参知政事李迪兼太子宾客。帝初欲授迪太子太傅，迪辞以太宗时未尝
立保傅，乃止兼宾客，而诏皇太子礼宾客如师傅。有殿侍张迪者，春坊祗候，太子
不欲其名与宾客同，改名克一。迪奏其事，帝喜，以告辅臣。
</p><p>
诏：“中书、门下五品，尚书省、御史台四品，诸司三品，见皇太子，并答拜，
自馀受拜。”
</p><p>
加彭王元俨太傅，进封通王。
</p><p>
癸丑，帝作《元良箴》赐皇太子，又作诗赐宾客而下。
</p><p>
甲寅，楚王元佐加兴元牧，徐国、邠国、宿国三长公主俱进加封号。
</p><p>
丁巳，诏皇太子月给钱二千贯。
</p><p>
礼仪院言：“至道中，敕百官于皇太子称名，宫僚称臣；续准敕，依皇太子所
请，宫僚止称名。”诏如至道之制。
</p><p>
九月，丁卯，御天安殿册皇太子。
</p><p>
壬申，三司假内藏银十万两。
</p><p>
戊辰，辽主诏：“内外官因事受赇，事觉而称子孙仆从者，禁之。”
</p><p>
庚午，辽主录囚。括马给东征军。
</p><p>
庚辰，御正陽门观酺，凡五日。帝作《稼穑倍登诗》、《欹器》、《戒酒》二
论示辅臣。
</p><p>
祥源观成，观宇凡六百一十三区。
</p><p>
是月，辽主驻土河川。
</p><p>
冬，十月，辽名中京新建二殿曰延庆，曰永安。
</p><p>
壬寅，辽以顺义军节度使石用中为汉人行宫都部署。
</p><p>
癸丑，左谏议大夫孙奭言：“茶法屡改，非示信之道，望遣官重定经久之制，
即诏，奭与三司详定，务从宽简。未几，奭出知河陽，事遂止。
</p><p>
奭初自密州代还，时方置天庆等节，天下设斋醮，张燕，费甚广。奭请裁省啊
用，不报。
</p><p>
丙辰，辽以东平郡王萧巴雅尔为都统，殿前都点检萧库哩副之，东京留守耶律
巴格为都监，伐高丽。仍谕高丽官吏能率众自归者厚资，坚壁相拒者追悔无及。
</p><p>
十一月，己未，以翰林学士晁迥为承旨。时朝廷数举大礼，诏令多出迥手。尝
夜召对，帝令内持御前巨烛送归院。
</p><p>
壬戌，辽以吕德懋知吏部尚书，杨又元知详覆院，刘慎行为彰武军节度使。
</p><p>
乙亥，起居舍人吕夷简言：“澶、魏丰熟，望出内藏钱二十万贯市刍粮。”从
之。
</p><p>
辽萧巴雅尔攻高丽兴化镇，高丽遣其臣姜邯赞、姜民瞻御之。先期设伏山谷，
以大绳贯牛皮塞城东大川以待之，辽师至，决塞发伏。辽师战不利，巴雅尔乃由慈
州直趋王城。进至新恩县，去王城百里，邯赞等遣兵来援，巴雅尔度王城不可下，
乃大掠而还。十二月，师至茶、陀二河，邯赞等追兵大至。诸将皆欲使高丽渡两河
而后击之；都监巴格独以为不可，曰：“敌若渡两河，必殊死战，此危道也，不若
战于两河之间。”巴雅尔从之。及战，高丽以强弩夹射，相持未决，忽风雨自南来，
旌旗北指，高丽兵乘势攻之，辽师大败，巴雅尔委甲仗而走，详衮多战死，天云及
皮室二军伤陷略尽。
</p><p>
参知政事张知白与宰相王钦若论议多相失，因称疾辞位，丙午，罢为刑部侍郎、
翰林侍读学士、知天雄军。
</p><p>
是岁，辽放进士张克恭等三十七人。

</p><p>
○真宗膺符稽古神功让德文明武定章圣元孝皇帝天禧三年（辽开泰八年）
</p><p>
春，正月，壬戌，辽建景宗庙于中京。封沙州节度使曹顺为燉煌郡王。
</p><p>
丁卯，翰林学士钱惟演等四人权同知贡举。
</p><p>
乙亥，诸路贡举人郭桢等四千三百人见于崇政殿。时桢冒缌丧贡举，为同辈所
讼，殿三举；同保人并赎金，殿一举。时有司欲脱宋城王洙，问洙曰：“果保桢否？
不然，可易也。”洙曰：“保之，不愿易也。”遂与桢俱罢。
</p><p>
京西转运使胡则言：“滑州进士杨世质等诉本州黜落，即取元试卷付许州通判
鄢陵崔立看详，立以为世质等所试不至纰缪，已牒滑州依例解发。”诏转运司具析
不先奏裁，直令解发缘由以闻，其试卷仰本州缴进，世质等仍未得解发。及取到试
卷，贡院言不合充荐，诏落世质等，而劾转运使及崔立罪。
</p><p>
立初为果州团练推官，役兵辇官物它州，道险，乃率众钱佣舟载归。知州姜从
革论如率敛法，三人当斩，立曰：“此非私己，罪止杖耳。”从革初不听，论奏，
诏如立议。帝记其名，代还，特转大理寺丞，知安丰县。
</p><p>
立性淳谨，尤喜论事。大中祥符间，士大夫争奏符瑞，立独言：“水发徐、兗，
旱连江、淮，无为烈风，金陵大火，是天所以戒骄矜；而中外多上云露、草木、禽
虫诸物之瑞，此何足为治道哉！愿敕有司：草木之异，虽大不录；水旱之变，虽小
必闻。”前后凡上四十馀事云。
</p><p>
是月，三司言：“使臣传宣取物，承前止是口传诏旨，别无凭由，致因缘盗取
钱物。今请下入内内侍省置传宣合同司，专差内臣一员主之，以绝斯弊。”从之。
</p><p>
二月，丁未，出皇太子所书御诗赐宰相。
</p><p>
辽以前南院枢密使耶律制心为中京留守，以汉人行宫都部署王继忠为南院枢密
使。
</p><p>
三月，戊午朔，日有食之。
</p><p>
乙丑，三司假内藏库银一十三万。
</p><p>
丙寅，亲试礼部奏名贡举人，得进士王整以下六十三人赐及第，八十六人同出
身，又赐学究、诸科各及第、出身有差。
</p><p>
乙亥，辽萧巴雅尔、耶律巴格自高丽还，以出师失律，数其罪而释之。
</p><p>
壬午，辽主阅飞龙院马。
</p><p>
入内副都知周怀政，日侍内廷，权任尤盛，附会者颇众。性识凡近，酷信妖妄。
有硃能者，本单州团练使田敏家厮养，性凶狡，遂赂怀政亲信得见，妄谈神怪事以
訹之。怀政大惑，援引能至御药使、领阶州刺史。俄于终南山修道观，与殿直刘益
辈造符命，托神言国家休咎，或臧否大臣。时寇准镇永兴，能为巡检，能诈言天书
降。帝访诸大臣，或言准素不信天书，今使准上之，百姓必大服；乃使怀政谕准。
准始不肯，其婿王曙诒书要准，乃从之。是月，准奏天书降乾祐山中。
</p><p>
夏，四月，辛卯，备仪仗至琼林苑迎导天书入内。太子右谕德鲁宗道上疏，略
曰：“天道福善祸婬，不言示化。人君政得其理，则作福以报之，失其道，则出异
以戒之，又何书哉？臣恐奸臣肆其诞妄以惑圣听也。”知河陽孙奭上疏言：“硃能
奸憸小人，妄言祥瑞，而陛下崇信之，屈至尊以迎拜，归秘殿以奉安，上自朝廷，
下及闾巷，靡不痛心疾首，反脣腹非。”又曰：“天且无言，安得有书？天下皆知
能所为，独陛下一人不知耳，乞斩能以谢天下。”帝虽不听，然亦不罪奭也。
</p><p>
河东转运使李放贡钱三十万贯，粮百二十万石，诏奖之。
</p><p>
己亥，召山南东道节度使、同平章事、判永兴军府寇准赴阙。
</p><p>
壬寅，召近臣诣真游殿朝拜天书。
</p><p>
是月，辽主如缅山。
</p><p>
五月，乙丑，左谏议大夫、知郓州戚纶，责授岳州团练副使，以提点刑狱官李
仲容奏纶有讪上语故也。纶善谈名理，喜言民政，颇近迂阔。事兄维，友爱甚厚。
士子谒见者，必询其所业，访其志尚，随才诱掖之。尝云：“归老后得十年在乡闾
讲习，亦可以恢道济世矣。”乐于荐士，每一奏十数人，皆当时知名者。晚节为权
幸所排，遂不复振。
</p><p>
壬申，辽以驸马萧克忠为长宁军节度使。
</p><p>
乙亥，以右正言刘煜判三司户部句院，盖执政者不欲其专任言责，故兼它职。
</p><p>
辛巳，监察御史刘平为盐铁判官，章频为度支判官。御史于是复兼省职。
</p><p>
辽迁宁州、渤海户于辽、土二河之间。
</p><p>
甲申，寇准自永兴来朝。准将发，其门生有劝准者曰：“公若至河陽称疾，坚
求外补，此为上策。傥入见，即发乾祐天书之诈，尚可全平生正直之名，斯为次也。
最下，则再入中书耳。”准不怿，揖而起，卒及于祸。
</p><p>
六月，戊子，保信军节度使丁谓自江宁来朝，召之也。
</p><p>
辽录征高丽战殁将校之子弟，未几，复益封其妻。
</p><p>
己丑，辽以伊勒希巴萧谐哩为西南面招讨使，御史大夫萧嘉济为伊勒希巴。
</p><p>
先是江淮发运使贾宗言：“诸路岁漕，自真、扬入淮、汴，历堰者五，粮载剥
卸，民罢牵挽，舰舟由此速坏。今议开扬州古河，缭城南接运渠，毁龙舟、新兴、
茱萸三堰，通漕路以均水势，岁省辟费十万，功利甚厚。”诏按视，以为当然。于
是役成，水注新河，与三堰平，漕船无阻，公私大称其便。
</p><p>
甲午，左仆射、平章事王钦若罢为太子太保。
</p><p>
时钦若恩遇浸衰，人有言其受金者，钦若自辨，乞下御史台覆实。帝不悦，曰：
“国家置御史台，固为人辨虚实邪！”钦若惶恐，因求出籓。会商州捕得道士谯文
易畜禁书，能以术使六丁六甲神，自言尝出入钦若家，得钦若所遗诗及书。帝以问
钦若，钦若谢不省，遂罢相。寻命判杭州。
</p><p>
丁酉，以李允则为客省使、知镇州，兼镇、定钤辖。
</p><p>
允则在雄州十四年，河北既罢兵，允则治城垒不辍。辽人疑违誓约。既而有以
为言，诏诘之。允则奏言：“初通好不即完治，它日复安敢动乎！”帝以为然。
</p><p>
城北旧有甕城，允则欲合大城为一，先建东岳祠，出黄金百两为供器，导以鼓
吹，居人争献金银。久之，密自撤去，声言盗自北至，遂下令捕盗，三移文北界。
乃兴板筑，扬言以护祠，而卒就关城，浚壕，起月堤，自此甕城之人悉内城中。
</p><p>
始，州民多以草覆屋，允则取材木西山，大为仓廪营舍。教民陶瓦甓，标里闬，
置廊市。城上悉累甓，下环以沟堑，莳麻，植榆柳。广阎承翰所修屯田，架桥引水，
作古梁，列堤道，以通安肃、广信、顺安军。岁修禊事，召界河战棹为竞度，纵北
人游观，潜寓水战。州北旧设陷马坑，城上起楼为斥堠，望十里，自罢兵，人莫敢
登。允则曰：“南北既讲和矣，安用此为？”命撤楼夷坑，为诸军蔬圃，浚井疏洫，
列畦垄，筑短垣，纵横其中，植以荆棘，而其地益险阻。因治坊巷，徙浮图北垣上，
登望三十里。下令安抚司所莅境，有隙地悉种榆，久之，榆满塞下。
</p><p>
上元旧不然灯，允则结采山，聚优乐，使民纵游。明日，侦知辽将欲间行入城
观之，允则与同僚伺郊外，果有紫衣人至，遂与俱入传舍，不交一言，出女奴罗侍
左右，剧饮而罢，且置其所乘驴庑下，使遁去，即辽之南京统军也。后数日，其人
得罪。
</p><p>
尝燕军中，而甲仗库火，允则作乐行酒不辍。少顷，火熄，命悉瘗所焚物，密
遣使持檄瀛州，以茗笼运器甲，不夹旬，兵数已完，人无知者。枢密院移诘之，对
曰：“兵械所藏，儆火甚严，方宴而燔，必奸人所为，舍宴救焚，事或不测矣。”
</p><p>
一日，民有诉为辽人殴伤而遁者，允则不治，与伤者钱二千，众以为怯。逾月，
辽人以其事来诘，答以无有。盖它谍欲以殴人为质验，比得报，以为妄，乃杀谍。
云翼卒亡人北界，允则移文督还，辽人报以不知所在。允则曰：“在某所。”辽人
骇，不敢隐，即归卒，乃斩以徇，后无敢亡者。
</p><p>
允则不事威仪，间或步出，遇民可与语者，延坐与语，以是洞知人情，盗发辄
获，人亦莫知其由。身无兼衣，食无重羞，不蓄资货，当时边臣鲜能及之者。
</p><p>
戊戌，以寇准为中书侍郎兼吏部尚书、平章事，保信军节度使丁谓为吏部尚书、
参知政事。故事，节度使除拜当降麻，翰林学士盛度以为参知政事当属外制，遂命
知制诰宋绶草辞，谓甚恨焉。谓在中书，事准甚谨。尝会食，羹污准须，谓起，徐
拂之，准笑曰：“参政国之大臣，乃为官长拂须邪？”谓甚愧之，由是倾构始萌矣。
</p><p>
己亥，辽以特里衮耶律哈噶为南府宰相，以南面林牙耶律韩留为特里衮。
</p><p>
滑州河决，泛澶、濮、郓、齐、徐境，遣使救被溺者，恤其家。
</p><p>
丁未，以吏部侍郎林特为尚书左丞、玉清昭应宫副使。特性邪险，善附会，故
丁谓始终善特，亟引用之。
</p><p>
秋，七月，辛酉，知河南府冯拯言：“父老、僧道、举人等列状，愿赴厥请车
驾封中岳。”帝曰：“兹事体大，未可轻议。”令拯慰遣之。
</p><p>
三司假内藏钱五十万贯，绢十万匹。
</p><p>
学士院言：“准诏，大理评事胥偃与试，偃乃盛度婿，又钱惟演亲戚，欲乞下
别处。”诏送舍人院试。自是有亲嫌者并如例。
</p><p>
戊辰，殿前都指挥使、忠武节度使曹璨卒。车驾临奠，赠中书令，谥武懿，录
其子侄。璨起贵胄，以孝谨称。习知韬略，虽无攻战之效，然累历边任，领禁卫十
馀年，善抚士卒。晚节颇伤吝啬，物议少之。璨母尝阅其家帑，见积钱数万，召璨
谓曰：“汝父履历中外，未尝有此积也，可知不及汝父远矣！”
</p><p>
三司假内藏钱帛二百四十五万。
</p><p>
庚午，辽主观市，曲赦市中系囚。
</p><p>
己卯，群臣表上尊号曰体元御极感天尊道应真宝运文德武功上圣钦明仁孝皇帝，
不允；凡五上，从之。
</p><p>
庚辰，屯田员外郎钟离瑾言：“窃见诸州长吏，才境内雨足苗长，即奏丰稔，
其后霜旱蝗螟灾沴，皆隐而不言，上罔朝廷，下抑氓俗。请自今诸州有灾伤处，即
时腾奏，命官检视。如所部丰登，亦须俟夏秋成日乃奏。如奏后灾伤者，听别上言；
隐而不言，则论其罪。”从之。
</p><p>
八月，丁亥，以天书再降，大赦天下。
</p><p>
滑州龙见河决。
</p><p>
彰德军留后马知节以疾留京师，逾年，表求外任，命知贝州兼部署。将行，请
对，帝闵其羸，令归本镇，上党、大名之民争来迎谒。疾浸剧，俄求还京师，卒。
遗命诸子令辞诏葬。帝深轸悼之，赠侍中，谥正惠，官其子孙四人。知节习兵事，
以方略自任。颇涉文艺，每应诏，亦为诗咏，所与游接，必一时名士。为治专务抑
豪强，恤孤弱。性刚直敢言，未尝少自卑屈。求之武人，盖鲜俪云。
</p><p>
辛丑，太白昼见。大会释、道于天安殿，建道场，凡万三千馀人。己亥，帝临
视，以药银铸大钱，面赐之。
</p><p>
戊申，自琼林苑迎奉天书入内。
</p><p>
庚戌，遣使安抚水灾州军，有合宽恤改更事件，与转运使、副、所在长吏会议
施行。
</p><p>
九月，乙丑，赐大理寺丞王质进士及第。质，旦弟之子，献文召试故也。
</p><p>
己巳，辽以石用中参知政事。
</p><p>
壬申，辽主录囚；甲戌，复录囚。
</p><p>
诏：“自今应犯赃注广南、川峡幕职、州县官，委逐路转运使常加纠察，再犯
赃罪者，永不录用。”时司勋员外郎梁象言：“川峡幕职、州县官，曾坐赃左降者，
多复恣贪，逾扰远民。请自今犯赃者不注川峡官，并除广南远恶州军。”帝以广南
犹吾民也，且非自新之道，故特有是诏。
</p><p>
辛巳，参知政事李迪言：“皇太子举动由礼，言不轻发，视伶官杂剧，未尝妄
笑。”帝曰：“常日居内廷，亦未尝妄言也。”寇准曰：“皇太子天赋仁德，严重
温裕，实邦家之庆也。”
</p><p>
壬午，辽主驻土河川。
</p><p>
冬，十月，辽诏下诸道，事无巨细，已断者每三月一次条奏。
</p><p>
癸巳，命横帐三房不得与卑小帐族为婚，凡嫁娶必奏而后行。
</p><p>
己酉，知审刑院盛度言：“在京及诸路止有断案三道，值降圣节不奏，自馀绝
无刑牍，请宣付史馆。”寇准曰：“此陛下以德化民、精意钦恤所致。”诏奖度等。
</p><p>
十一月，辛酉，閤门、太常礼院上《大礼称庆合班图》，皇太子序坐在宰相上，
太子恳让。帝以谕辅臣，寇准等面陈储副之重，不可兼抑，望遵仪制。凡再请，乃
许。
</p><p>
诏：“自今给事中、谏议大夫、中书舍人母、妻并封郡君。”初止封县，枢密
直学士、给事中王曙，寇准女婿也，因改旧制，议者非准专私而不忌云。
</p><p>
己巳，谒景灵宫。是日，月重轮。庚午，享太庙。辛未，合祭天地于南郊，大
赦天下。
</p><p>
丁丑，谒玉清昭应宫。还，御天安殿，受册尊号。
</p><p>
十二月，丙戌，富州蛮首向光泽表纳疆土。帝曰：“朝廷得之安用！当是其亲
族不相容耳。”命转运司察之，果然。
</p><p>
辛卯，辽主驻中京。
</p><p>
癸巳，以任中正、周起并为枢密副使。
</p><p>
河中府处士李渎、陕州处士魏野皆卒，诏各赠秘书省著作郎，赐其家米帛，州
县常加存恤，二税外蠲其差役。
</p><p>
乙巳，辽以广平郡王宗业为中京留守，大定尹耶律制心为特里衮。
</p><p>
辛亥，高丽王王询遣使如辽，请贡方物，辽主命纳之。
</p><p>
是岁，燕地饥疫，民多流殍，辽主以翰林学士杨佶同知南京留守事，发仓廪，
赈乏绝，贫民鬻子者计佣而出。先是佶尝知易州，治尚清简，征发期会必信，民便
之。

</p><p>
○真宗膺符稽古神功让德文明武定章圣元孝皇帝天禧四年（辽开泰九年。庚申，
一零二零年）
</p><p>
春，正月，乙丑，以华州观察使曹玮为宣徽北院使，镇国军留后、佥署枢密院
事。佥署兼领籓镇，自玮始也。
</p><p>
丙寅，开扬州运河。
</p><p>
丙子，改诸路提点刑狱为劝农使、副使兼提点刑狱公事。诏：“所至视民籍差
等，有不如式者惩革之。劝恤农民，以时耕垦，招集逃散，检括陷税，凡农田事悉
领之。”仍各赐《农田敕》一部。
</p><p>
二月，帝有疾，不视朝。
</p><p>
癸未，遣使安抚淮南、江、浙、利州饥民。
</p><p>
丁亥，户部员外郎兼太子右谕德鲁宗道奏：“请自今群臣除故枉法受赃外，其
因事计赃情可闵者，并奏裁。”从之。又请：“选人有罪，令铨曹于刑部、大理寺
两司中止问一处。”诏鍂曹：“自今刑部、大理寺定选人罪名不一，即送审刑院速
详定以闻。”
</p><p>
滑州言河塞，诏奖之。己亥，命翰林学士承旨晁迥致祭。庚子，群臣诣崇德殿
称贺。赐修河官吏、使臣、将士有差。是役，凡赋诸州薪石楗橛茭竹之数千六百万，
用兵夫九万人。帝亲制文刻碑以纪其功。
</p><p>
辛丑，发唐、邓八州常平仓赈贫民。
</p><p>
是月，辽主如鸳鸯泺。
</p><p>
三月，戊辰，改祯州为惠州。
</p><p>
癸酉，诏川峡、广南举人勿拘定额。
</p><p>
乙亥，以益、梓州路物价翔踊，命知制诰吕夷简、引进副使曹仪乘传赈恤之。
夷简等请“所至劳问官吏、将校，仍取系囚，与长吏等原情从轻决遣；民愿出谷救
饥民，元诏第加酬奖，望给空名告敕付臣往。”从之。
</p><p>
己卯，左仆射兼中书侍郎、平章事向敏中卒。帝即时临哭，赠太尉、中书令，
谥文简，子婿并迁官。敏中端厚恺悌，善处繁剧，累在衡轴，门无私谒，谨于采拔，
不妄推荐，居大位几三十年，时以重德目之。
</p><p>
夏，四月，乙酉，两月并见于西南。
</p><p>
翰林学士承旨晁迥，累表求解近职。庚寅，授工部尚书、集肾院学士，判西京
留司御史台，许一子官河南以就养。
</p><p>
命工部侍郎杨亿为翰林学士。大中祥符末，亿自汝州代还，久之不迁，或问王
旦曰：“杨大年何不且与旧职？”旦曰：“大年顷以轻去上左右，人言可畏，赖上
终始保全之。今此职欲出自清衷，以全君臣之契也。”逾六年，乃复入禁署。
</p><p>
分江南转运使为东西两路，从户部判官滕涉之请，以便按巡也。
</p><p>
丁亥，大风昼晦。
</p><p>
丙申，杖杀前定陶县尉麻士瑶于青州，黥配其亲属家僮有差，籍其家。
</p><p>
初，士瑶祖希梦，事刘铢为府掾，专以掊克聚敛，用致巨富。至士瑶，益豪纵，
郡境畏之，过于官府。士瑶素帷簿不修，又私蓄天文禁书、兵器，杀人为奸，虽镇
将、县官，多被殴刺。先是侍御史姜遵，风闻士瑶幽杀其侄温裕，奏遣监察御史章
频往鞫之，于是并得它罪，故悉加诛罚焉。时青州幕僚胡顺之实首发其事云。
</p><p>
顺之尝为浮梁县令，杖豪富臧氏之不输租者，又械杖本州职员、教练官，由是
吏莫敢扰。及在青州，高丽尝入贡，道出州境，中贵人挟以为重，使州官旅拜于郊，
顺之独不拜，因上书论辨，朝廷是之。
</p><p>
先是度支员外郎、直集贤院胶水祁?出知潍州，母亡，殡于州城之南。?既解
官，就殡所筑小室，号泣守护，蔬食三载，徒跣经冬，足堕二指。州以状闻。己亥，
降诏旌美。及其归葬，又赐粟帛，令州长吏每月就所居存问。
</p><p>
初，感德军节度使、知陕州王嗣宗，以老病再表愿入朝，优诏召还。以足疾不
任朝谒，复上表求再知许州。宰相寇准素恶其为人，庚申，特命以左屯卫上将军致
仕。
</p><p>
嗣宗历事三朝，所至以严明御下。性傲很，家有恩仇簿，已报者则句之，晚年
交游，皆入仇簿。为中丞日，尝忿宋白、郭贽、邢昺七十不请老，屡言于帝，请敕
其休致。及晚岁，疾甚，犹眷厚禄，徘徊不去，尝谓人曰：“仆惟此一事未能免物
议耳。”然敦睦宗族，待诸侄如己子。临终，令以《孝经》、弓剑、笔砚置圹中云。
</p><p>
五月，辽耶律资忠自高丽还。资忠之被留也，辽主时忆之，每与群臣宴，辄曰：
“资忠亦有此乐乎？”资忠留高丽六年，忠节不屈，怀念君亲，见诸著述，编为
《西亭集》。至是高丽送其归，辽主郊迎，同载以归，命大臣宴劳，留禁中数日，
谓曰：“朕将屈卿为枢密，何如？”对曰：“臣不才，不敢奉诏。”乃以为林牙、
知特里衮事。
</p><p>
高丽王询表请称籓纳贡，辽主许之。
</p><p>
癸酉，辽以耶律宗教检校太傅，宗诲为启圣军节度使，刘慎行为太子太傅，仍
赐保节功臣。
</p><p>
六月，丙申，右仆射兼中书侍郎、平章事寇准，罢为太子太傅、莱国公。
</p><p>
先是准为枢密使，曹利用副之。准素轻利用，议事有不合者，准辄曰：“君武
夫，岂解此大体耶！”利用由是衔之，而丁谓以拂须故亦恨准，及同为枢密使，遂
合谋欲排准。
</p><p>
翰林学士钱惟演，见谓权盛，驸丽之，与讲姻好，而惟演女弟实为马军都虞候
刘美妻。时帝不豫，艰于语言，政事多中宫所决，谓等交通诡祕，其党日固。刘氏
宗人横于蜀，夺民盐并，帝以皇后故欲舍其罪，准必请行法，重失皇后意，谓等因
媒蘖之。
</p><p>
准尝独请间曰：“皇太子人望所属，愿陛下思宗庙之重，传以神器，以固万世
基本。丁谓佞人也，不可以辅少主，请择方正大臣为羽翼。”帝然之。准密令翰林
学士杨亿草表请太子监国，且欲援亿以代谓。亿畏事泄，夜，屏左右为之辞，至自
起翦烛跋，中外无知者。
</p><p>
既而准被酒漏言，谓等益惧，力谮准，请罢政事，帝不记与准初有成言，诺其
请。会日暮，召知制诰晏殊入禁中，示以除目，殊曰：“臣掌外制，此非臣职也。”
乃召惟演。须臾，惟演至，极论准专恣，请深责。帝曰：“当与何官？”惟演请用
王钦若例，授准太子太保。帝曰：“与太傅。”又曰：“更与加优礼。”惟演请封
国公，出袖中具员册以进，帝于小柄中指“莱”字。惟演曰：“如此，则中书但有
李迪，恐须别命相。”帝曰：“姑除之。”殊既误召，因言恐泄机事，不敢复出，
遂宿于学士院。
</p><p>
壬寅，御试礼部奏名举人九十三人。
</p><p>
秋，七月，庚戌朔，日有食之。
</p><p>
癸亥，参知政事李迪、兵部尚书冯拯、翰林学士钱惟演对于滋福殿。初，寇准
罢，帝欲相迪，迪固辞，于是又以属迪。有顷，皇太子出拜帝前曰：“陛下用宾客
为相，敢以谢。”帝顾谓迪曰：“尚可辞邪？”
</p><p>
是日，惟演又力排寇准曰：“准自罢相，转更交结中外以求再用，晓天文卜筮
者皆遍召，以至管军臣僚，陛下亲信内侍，无不著意；恐小人朋党，诳惑圣听，不
如早令出外。”帝曰：“有何名目？”惟演曰：“闻准已具表乞河中府，见中书未
除宰相，兼亦闻有人许以再用，遂不进此表。”帝曰：“与河中府何如？”惟演乞
召李迪谕旨，因言：“中书宜早命宰相。”帝难其人，惟演对：“若宰相未有人，
可且用三两员参知政事。”帝曰：“参政亦难得人。”问；“今谁在李迪上？”惟
演以曹利用、丁谓、任中正对，帝默然。惟演又言：“冯拯旧人，性纯和，与寇准
不同。”帝亦默然，既而曰：“张知白何如？”惟演言：“知白清介，使参政则可，
恐未可为宰相。”帝颔之。惟演又言：“寇准朋党盛，王曙又其女婿，作东宫宾客，
谁不畏惧！今朝廷人三分，二分皆附准矣。臣言出祸从，然不敢不言。”帝曰：
“卿勿忧。”惟演再拜再退。
</p><p>
甲子，大雨，流潦泛溢公私庐舍大半，有压死者。
</p><p>
丙寅，以参知政事李迪为吏部侍郎兼太子少傅、平章事，兵部尚书冯拯为枢密
使、吏部尚书、同平章事。是日告谢，即赐袭衣、金带、鞍勒马，正谢日亦如之，
非常比也。
</p><p>
先是冯拯以兵部尚书判都省，帝欲加拯吏部尚书、参知政事，召学士杨亿使草
制。亿曰：“此舍人职也。”帝曰：“学士所职何官？”亿曰：“若除枢密使同平
章事，则制书乃学士所当草也。”帝曰：““即以此命拯。”
</p><p>
拯既受命，枢密领使者凡三人，前此未有，人皆疑怪。曹利用、丁谓因各求罢，
帝徐觉其误，召知制诰晏殊语之，将有所易置。殊曰：“此非臣职也。”遂召钱惟
演入，对曰：“冯拯故参知政事，今拜枢密使，当矣。但中书不应止用李迪一人，
盍用曹利用、丁谓！”帝曰：“谁可？”惟演曰：“丁谓文臣，任中书为便。”又
言“曹利用忠赤，有功国家，亦宜与平章事。”帝曰：“诺。”庚午，以枢密使、
吏部尚书丁谓平章事，枢密使、检校太尉曹利用加同平章事，皆用惟演所言，然所
以待寇准者犹如故。谓等惧甚，谋益深。壬寅，准入对，具奏谓及利用等交通踪迹，
又言：“臣若有罪，当与李迪同坐，不应独被斥。”帝即召迪至前质之。两人论辨
良久，帝意不乐，迪再三目准令退。及俱退，帝复召迪入对，作色曰：“寇准远贬，
卿与丁谓、曹利用并出外。”迪言：“谓及利用须学士降麻，臣但乞一知州。”帝
沉吟良久，色渐解。迪退，复作文字呈进，帝意遽释，乃更诏谓入对；谓请除准节
钺，令出外，帝不许。
</p><p>
甲戌，昭宣使、英州团练使、入内副都知周怀政伏诛。
</p><p>
初，帝疾浸剧，自疑不起，尝卧枕怀政股，与之谋，欲命太子监国。怀政实典
左右春坊事，出，告寇准，准遂请间建议。已而事泄，准罢相，丁谓等因疏斥怀政，
使不得亲近，然以帝及太子故，未即显加黜责。怀政忧惧不自安，陰谋杀谓等，复
相准，奉帝为太上皇，传位太子，废皇后。与其弟礼宾副使怀信谋，潜召客省使杨
崇勋、内殿承制杨怀吉、閤门祗候杨怀玉议其事，期以二十五日窃发。
</p><p>
前一夕，崇勋、怀吉诣谓等第告变，谓中夜微服乘妇人车，过曹利用计之，及
明，利用入奏于崇政殿。怀政时在殿东庑，即令卫士执之，诏宣徽北院使曹玮与崇
勋就御药院鞫讯，不数刻，具引伏。帝坐承明殿临问，怀政但祈哀而已。命载以车，
赴城西普安佛寺斩之。谓等并发硃能所献天书妖妄事，亟遣入内供奉官卢守明、邓
文庆驰驿诣永兴军捕能。
</p><p>
怀政既诛，有欲并责太子者，帝意惑之，李迪从容奏曰：“陛下有几子，乃欲
为此计！”帝大悟，由是东宫得不摇。
</p><p>
丁丑，太子太傅寇准降授太常卿，知相州，翰林学士盛度、枢密直学士王曙并
罢职，度知光州，曙知汝州，皆坐与周怀政交通，曙又准之婿也。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86785.html' class='pagedaohang'>【上一篇】<i>:卷第三十五 【宋纪三十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86783.html' class='pagedaohang'>【下一篇】<i>：卷第三十三 【宋纪三十三】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>