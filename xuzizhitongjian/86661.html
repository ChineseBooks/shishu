<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百五十七 【宋纪一百五十七】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百五十七 【宋纪一百五十七】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86662.html' class='pagedaohang'>【上一篇】<i>:卷第一百五十八 【宋纪一百五十八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86660.html' class='pagedaohang'>【下一篇】<i>：卷第一百五十六 【宋纪一百五十六】</i></a></span>
</ul>
<div class="articleContent" id="articleContent"> <p>
起阏逢困敦四月，尽柔兆摄提格十二月，
凡二年有奇。

</p><p>
○宁宗法天备道纯德茂功仁文哲武圣睿恭孝皇帝嘉泰四年（金泰和四年）
</p><p>
夏，四月，甲午朔，命内外诸军详度纯队法。
</p><p>
立韩世忠庙于镇江。
</p><p>
甲辰，知枢密院事许及之罢。时兵端已开，韩侂胄欲令及之守建康，及之辞不
行，遂罢。
</p><p>
赈恤江西水、旱州县。
</p><p>
丙申，金定县令以下考课法。庚子，增定关防奸细法。
</p><p>
乙巳，以张孝伯参知政事；吏部尚书钱象祖赐出身，同知枢密院事。
</p><p>
丙午，金定衣服制。
</p><p>
甲寅，金以久旱，下诏责躬，避正殿，减膳，撤乐，免旱灾州县徭役及今年夏
税，遣使审囚，理冤狱。乙卯，金宰臣上表待罪。金主答诏曰：“朕德有愆，上天
示异。卿等各趋乃职，思副朕怀。”
</p><p>
丙辰，诏：“严科举请属奔竞之弊，有辄私遗书及受私书不以闻者，重置于理。”
</p><p>
壬戌，金万宁宫端门灾。
</p><p>
五月，癸酉，金平章政事图克坦镒、右丞完颜匡罢。
</p><p>
甲戌，雨。
</p><p>
先是金御史中丞孟铸言：“今岁愆陽，已近五月，比至得雨，恐失播种之期。
可依种麻菜法，择地形稍下处，拨畦种谷，穿土作井，随宜灌溉。”金主从其言。
区种法自此始。
</p><p>
乙亥，诏：“诸军主帅各举部内将材三人，不如所举者坐之。”
</p><p>
癸未，追封岳飞为鄂王。飞先已赐谥，至是韩侂胄欲风厉诸将，乃追封之。寻
追封刘光世为鄜王，赠宇文虚中少保。
</p><p>
六月，壬辰朔，金罢兼官俸给。
</p><p>
丙申，置诸军帐前雄校，以军官子孙补之。
</p><p>
壬寅，诏侍从、台谏、两省集议裁抑滥赏。
</p><p>
乙巳，金始祭中霤。
</p><p>
壬子，诏沿江四川军帅简练军实。
</p><p>
丁巳，增庐州张勇军为千人。
</p><p>
秋，七月，甲子，以旱，诏大理、三衙、临安府、两浙及诸路决系囚。
</p><p>
戊辰，金主朝献于衍庆宫。
</p><p>
己巳，蠲内外诸军逋负营运息钱。辛未，蠲两浙州县阙雨州县逋租。
</p><p>
戊子，命诸路提刑、提举司措置保伍法。
</p><p>
八月，金大理丞姬端修罢，以议知大兴府赫舍哩执中罪不当也。执中鞫魏廷实
狱，廷实无罪而破其家，时论以为冤。御史台请移问，执中奏府断尚未决，御史台
遽令移推，下大理寺议。端修谓执中言涉私，当治罪。诏以端修别出情见，削一官，
解职。寻令吏部侍郎李炳等推问，炳等言御史台理直，金主但切责执中而已。孟铸
疏劾之曰：“京师百郡之道，四方取则。知府执中，贪残专恣，不奉法令，自奉圣
州罪解以后，怙罪不悛，蒙朝廷恩贷，转生跋扈。雄州诈夺人马；平州冒支己俸；
无故破魏廷实家，发其冢墓；拜表，以调鹰不至；祈雨，聚妓嬉戏，殴詈同僚，擅
令住职，失师帅之体。”金主以执中荐为东宫护卫，颇右之，谓铸曰：“执中粗人，
似有跋扈尔。”铸曰：“明天子在上，岂容有跋扈之臣！”金主悟，乃罢执中为武
卫军都指挥使。
</p><p>
丁酉，金以右丞相崇浩为左丞相，右丞布萨揆为平章政事，参知政事孙即康为
右丞，御使大夫布萨端为左丞，吏部尚书通吉思忠为参知政事。
</p><p>
己亥，陈自强等上《皇帝玉牒》。
</p><p>
癸丑，金以西京留守崇肃为御史大夫。
</p><p>
先是，金以旱求直言。癸卯，尚书省奏河南府卢显达、汝州王大材所陈，言涉
不逊，请以情理切害除其罪；从之，仍遍谕中外。
</p><p>
丁巳，金驰围场远地禁，纵民耕、捕、樵采，减教坊长行五十人，渤海教坊长
行三十人，文绣署女工五十人，出宫女百六十人。
</p><p>
戊午，参知政事张孝伯罢。
</p><p>
九月，丙寅，金主如蓟州秋山。
</p><p>
冬，十月，丙申，金诏：“亲军三十五以下，令习《孝经》、《论语》。”
</p><p>
庚子，以资政殿大学士、淮东安抚使张岩参知政事。
</p><p>
时以吴猎帅湖北，将赴镇，见监石门酒库黄幹，访以兵事。幹曰：“闻议者欲
为大举深入之谋。果尔，必败。此何时，而可进取哉！”
</p><p>
先是猎以户部员外郎总领湖广、江西、京西财赋，知韩侂胄将开边，荆襄必受
兵，乃贻书当路，请号召义士以保疆场，刺子弟以补军伍，增枣陽、信陽之戍以备
冲突，分屯陽逻五关以捍武昌，杜越境诱窃以谨边隙，选试良家子弟以卫府库。输
湖南米五十万石于襄陽，又以湖北漕司和籴米三十万石分输荆、郢、安、信四郡，
蓄银帛百万计，以备赏犒。拔董达、孟宗政、柴发等，分列要郡。至是赴镇，计金
攻襄陽，则荆州尤为重镇，乃修高氏三海，筑金銮、内湖、通济、保安四匮，达于
上海而注之中海；筑拱辰、长林、药山、枣林四匮，达于下海；分高沙、东奖之流，
由寸金提外历南纪、楚望诸门，东汇沙市为南海。又于赤湖城西南遏走马湖、熨斗
陂之水，西北置李氏匮，水势四合，可限戎马。高氏三海者，高保融据荆南时，分
江流，潴为大泽，以遏北方戎马者也。太祖并天下，虑窃据者为后世患，乃决而去
之。猎复修治，以为荆州之险。
</p><p>
癸卯，金主还都。
</p><p>
十一月，己未朔，诏：“两淮、荆襄诸州，值荒歉奏请不及者，听先发廪以闻。”
</p><p>
癸酉，金木冰，凡三日。
</p><p>
监察御史娄机知韩侂胄锐意欲用兵，极口沮之，谓：“恢复之名非不美。今士
卒骄逸，遽驱于锋镝之下，人才难得，财用未裕，万一兵连祸结，久而不解，奈何？”
侂胄不悦，其议愈密，外廷罔测。机又上疏极谏：“密谋虽人莫得知，而羽书一驰，
中外惶惑。”侍御史邓友龙方主用兵之议，机诘之曰：“今日孰可为大将？孰可为
计臣？正使以殿岩当之，能保其可用乎？”友龙不能答。
</p><p>
十二月，癸巳，以宰相陈自强请，遵孝宗典故，创国用司，总核内外财赋。户
部尚书李大性条陈利害，谓兵不宜轻举，忤韩侂胄意，出知平江府。遂以自强兼国
用使，费士寅、张岩同知国用事；掊克民财，州郡騷动。
</p><p>
己亥，诏必明年为开禧元年。
</p><p>
壬寅，禁州县私籍没民产。
</p><p>
甲辰，再蠲临安府民丁身钱三年。
</p><p>
少傅致仕周必大卒，谥文忠。
</p><p>
奈曼部长迪延汗，心忌蒙古特穆津，遣使谋于白达勒达部主阿喇呼斯曰：“吾
闻东方有称帝者。天无二日，民岂有二王耶？君能益吾右翼，吾将夺其弧矢也。”
阿喇呼斯即以报特穆津，寻举部来归。
</p><p>
是岁，特穆津大会于特默格川，议伐奈曼。众以方春马瘦，宜俟秋高为言。特
穆津弟鄂齐坚曰：“事所当为，断之在早，何可以马瘦为辞！”奇尔固岱曰：“奈
曼欲夺我弧矢，是小我也。我辈义当同死。彼恃其国大而言夸，苟乘其不备攻之，
功当可成也。”特穆津悦，曰：“以此众战，何忧不胜！”遂进兵。
</p><p>
迪延汗以诸部兵至，营于杭爱山。萨穆哈见蒙古军容整肃，谓左右曰：“奈曼
初举兵，视蒙古兵若t古t历羔儿，意谓辞皮亦不留。今吾观其气势，殆非往时矣。”
遂引所部兵遁去。
</p><p>
是日，特穆津与奈曼军大战，至晡，禽杀迪延汗，诸部军一时皆溃，夜，走绝
险，坠崖死者不可胜纪。明日，馀众悉降；于是塔塔尔诸部亦来降。已而复伐默尔
奇部，部长托克托奔迪延汗之兄博噜裕汗，其属岱尔乌逊献女迎降；俄复叛去，特
穆津遣军往平之。

</p><p>
○宁宗法天备道纯德茂功仁文哲武圣睿恭孝皇帝开禧元年（金泰和五年）
</p><p>
春，正月，癸酉朔，初置澉浦水军。
</p><p>
乙亥，金主诏有司：“自泰和三年，郡县三经行幸，民尝供亿者，赐今年租税
之半。”
</p><p>
丁卯，金主如先春宫春水。
</p><p>
壬申，金主朝献于衍庆宫。
</p><p>
丁丑，金调山东、河北军夫改治漕渠。
</p><p>
二月，己卯朔，金主谕曰：“近制，按察司以静镇而知大体为称职，苛细而暗
于大体为不称。由是各路按察，以因循为事，莫思举刺；郡县以贪默相尚，莫能畏
戢。自今若纠察得实，民无冤滞，能使一路镇静者，为称职；其或烦紊，使民不得
伸诉者，是为旷废。”
</p><p>
癸卯，诏国用司立《考核财赋之法》。
</p><p>
三月，庚申，太白昼见。
</p><p>
金主还都。
</p><p>
癸亥，金更定两税输限。
</p><p>
辛巳，以淮西安抚司所招军为强勇军。
</p><p>
金唐州得宋谍者，言韩侂胄屯兵鄂、岳，将谋北侵。
</p><p>
癸未，参知政事费士寅罢。韩侂胄欲以士寅镇兴元，为宣威之渐，士寅固辞，
遂罢。
</p><p>
金群臣屡请上尊号，是月，复以为请，金主不许。诏侍讲学士张行简作批答，
因问行简宋范祖禹作《唐鉴》论尊号事，行简对曰：“司马光亦尝谏尊号事，不若
祖禹之词深至，以为臣子生谥君父，颇似惨切。”金主曰：“卿用祖禹意答之。仍
曰太祖虽有尊号，太宗未尝受也。”行简乞不拘对偶，引祖禹以微见意，金主从之。
</p><p>
夏，四月，戊子朔，以钱象祖参知政事，吏部尚书刘德秀签书枢密院事。
</p><p>
癸卯，以江陵副都统李奕为镇江都统，皇甫斌为江陵副都统，兼知襄陽府。
</p><p>
金边臣奏宋兵入秦州界，又入巩州来远镇。癸巳，金主命枢密院移宋，依誓约
撤新兵，毋纵入境。
</p><p>
甲寅，武学生华岳上书，谏朝廷未宜用兵启边衅，且乞斩韩侂胄、苏师旦、周
筠以谢天下。侂胄大怒，下岳大理，编管建宁。
</p><p>
五月，己巳，赐礼部进士毛自知以下四百三十三人及第、出身。自知对策，言
当乘机以定中原，韩侂胄大喜，遂擢为第一。
</p><p>
乙亥，诏以卫国公餮衔皇子，进封荣王。
</p><p>
甲申，镇江都统戚拱，遣忠义人硃裕结弓手李全，焚金涟水县。全，潍州人，
锐头蜂目，权谲善下人，以弓马趫捷，能运铁槍，时号“李铁槍”。
</p><p>
金主闻南朝将用兵，召诸大臣问之。承晖、孟铸及太常卿赵之杰皆曰：“宋败
衄之馀，自救不暇，恐不敢叛盟。”完颜匡独曰：“彼置忠义保捷军，取先世开宝、
天禧纪元，岂忘中国者哉””通吉思忠亦言宋人败盟有状，金主然之，乃命平章政
事布萨揆为河南宣抚使，籍诸道兵以备宋。
</p><p>
六月，辛卯，诏内外诸军密为行军之计。
</p><p>
戊戌，诏诸路安抚司教阅禁军。
</p><p>
庚子，进程松资政殿大学士，为四川制置使。
</p><p>
辛丑，淮东安抚使郑挺坐擅纳北人牛真及劫涟水军，事败，夺二官，罢。
</p><p>
壬寅，天鸣有声。
</p><p>
复同安、汉陽、蕲春三监。
</p><p>
己酉，金制驻防军逃亡及边事失措陷败户口者罪。
</p><p>
秋，七月，庚申，以陈自强及侍御史邓友龙等请，诏韩侂胄平章军国事，立班
丞相上，三日一朝，赴都堂治事。论者谓侂胄系衔比吕夷简省“同”字则其体尤尊，
比文彦博省“重”字则所与者广，于是三省印并纳其第。侂胄自置机速房，甚者假
作御笔，升黜将帅，人莫敢言。
</p><p>
命兴元都统司招增战兵。
</p><p>
丙寅，以苏师旦为安远军节度使，领閤门事。
</p><p>
戊辰，赠赵汝愚少保。
</p><p>
壬申，金主朝献于衍庆宫。
</p><p>
己卯，韩侂胄等上《高宗御集》。
</p><p>
癸未，以韩侂胄兼国用使。
</p><p>
以旱，决系囚。
</p><p>
八月，丁亥，命湖北安抚使增招神劲军。
</p><p>
辛卯，金罢河南宣抚司。
</p><p>
初，布萨揆至汴，移文来责败盟，三省、枢密院答言：“边臣生事，已行贬黔，
所置兵亦已抽去。”揆信之。会殿前副都指挥使郭倪，濠州守将田俊迈，诱虹县民
苏贵等为间，言于揆曰：“宋之增戍，本虞他盗。及闻行台之建，益畏詟，不敢轻
去备。以其皆白丁，自裹粮Я，穷蹙饥疾，死者甚众。”揆益弛备，以其言白于金
主。群臣有劝先举者，金主曰：“南北和好四十馀年，民不知兵，不可。”河南统
军使赫舍哩子仁使宋还，言宋主修敬无它。金主以问完颜匡，匡曰：“子仁言是。”
金主曰：“汝变议耶？”匡曰：“子仁守疆圉，不妄生事。然有备无患，在陛下宸
断耳。”金主然之。及闻揆言，遂命罢宣抚司及临洮、德顺、秦、巩新置弓箭手。
</p><p>
权礼部侍郎李壁，使金贺生辰，行次扬州，会硃裕袭破涟水，金人愤甚，乞枭
裕首境上，诏从其请。壁至燕，与金人言，披露肝胆，金人之疑顿释。壁，焘之子
也。
</p><p>
癸巳，雨。
</p><p>
乙巳，以郭倪为镇江都统，兼知扬州。
</p><p>
闰月，戊寅，韩侂胄等上《钦宗玉牒》。
</p><p>
九月，丁亥，签书枢密院事刘德秀罢。
</p><p>
戊子，金中都西北方黑云间，有赤气如火色，次及西南、正南、东南方皆赤，
有白气贯其中。至中夜，赤气满天，四更乃尽。
</p><p>
戊戌，攻金比陽寺庄，杀副巡检阿哩恩腾嘉努。
</p><p>
甲辰，焚金黄涧，虏其巡检高颢。
</p><p>
韩侂胄欲审敌虚实，丁未，遣陈景俊使金贺正旦。
</p><p>
以邱崈为江淮宣抚使，崈辞不拜。初，韩侂胄以北伐之议示崈，崈曰：“中原
沦陷且百年，在我固不可一日而忘；然兵凶战危，若首倡非常之举，兵交，胜负未
可知，则首事之祸，其谁任之？此必有夸诞贪进之人，侥幸万一，宜亟斥绝。不然，
必误国矣。”侂胄不纳。至是命崈宣抚江淮，崈手书力论：“金人未必有意败盟，
中国当示大体，宜申儆军实，使吾常有胜势，若衅自彼作，我有词矣。”侂胄不悦。
</p><p>
冬，十月，甲子，江州守臣陈铸，以岁旱，图献瑞禾；诏夺一官。
</p><p>
丙寅，升嘉定府为嘉庆军。
</p><p>
丁丑，袭金比陽，杀其军事判官萨都。
</p><p>
十一月，乙酉，置殿前司神武军五千人，屯扬州。
</p><p>
是日，兵入金内乡，攻洛南之商县，至丹河，为金商州司狱寿祖所败。
</p><p>
丁酉，金诏山东、陕西帅臣训练士卒以备非常。仍以银十五万两分给边帅，募
民侦伺，复遣武卫军副都指挥完颜太平、殿前右卫副将军富察阿哩赴边，伺边部阑
人，伏兵掩之。
</p><p>
金以张行简为顺天军节度使。临行，金主问之曰：“卿未更治民，今至保州，
民之情伪，卒难臆度，如何治之则可？”行简对曰：“臣奉行法令，不敢违失，狱
讼之事，以情察之，钤制公吏，禁抑豪强，以镇静为务，庶几分万之一。”金主曰：
“在任半岁或一年，所得利害上之。”行简至保州，上书曰：“比者括官田给军，
既一定矣，有告欲别给者，辄从其告，至今未已；名曰官田，实取之民以与之。夺
彼与此，徒启争端。臣所管已拨深泽县地三百馀顷，复告水占沙碱者三之一，何时
可定，臣谓当限以月日，不许再告为便。”下尚书省议，奏请如实有水占者，为按
视改拨，若沙碱瘠薄，当准已拨为定；从之。
</p><p>
召辛弃疾知绍兴府，兼两浙安抚使，又进宝文阁待制，皆辞免；进枢密都承旨，
未受命而卒。
</p><p>
王阮有文武干略，尝知濠州，请复曹玮方田、种世衡射法，日讲守备，至是改
知抚州。韩侂胄素闻其名，特召入奏，将诱以美官，夜遣密客诣阮，阮不答，私谓
所亲曰：“吾闻公卿择士，士亦择公卿。刘歆、柳宗元失身匪人，为万世笑。今政
自韩氏出，吾肯出其门哉！”对毕，拂衣出关。侂胄大怒，降旨与祠。
</p><p>
十二月，庚午，增刺马军司弩手。
</p><p>
癸酉，诏永除两浙身丁钱。
</p><p>
戊寅，金遣赵之杰来贺明年正旦，入见，礼甚倨。韩侂胄请帝还内，诏使人更
以正旦朝见。著作郎东陽硃质上书请斩金使，不报。
</p><p>
是岁，蒙古特穆津伐夏，拔拉吉哩寨，经罗索城，大掠而还。

</p><p>
○宁宗法天备道纯德茂功仁文哲武圣睿恭孝皇帝开禧二年（金泰和六年，蒙古
太祖称帝之元年）
</p><p>
春，正月，癸未朔，蠲两浙路身丁绸绵。
</p><p>
丁亥，贺金正旦使陈景俊辞还，金主使孟铸就馆谕曰：“大定初，世宗许宋世
为侄国，朕遵守至今。岂意尔国屡有盗贼犯我边境，以此遣大臣宣抚河南。及得尔
国公移，料已罢黜边臣，抽去兵卒，朕即罢司；未几盗贼甚于前日。群臣以尔国渝
盟为言，朕惟和好岁久，委曲涵容，巩侄宋皇帝或未详知，卿归国，当具言之。”
金主本无意用兵，故再三申谕。景俊还，以告陈自强，戒勿言，由是用兵益决。
</p><p>
癸已，以金使悖慢，馆伴使、副以下夺官有差。
</p><p>
乙未，增太学丙舍生为百二十人。
</p><p>
丙申，吴曦遣兵围抹熟龙堡，为金将富鲜长安所败。
</p><p>
辛丑，更名国用司曰国用参计所。
</p><p>
丁未，金主如春水。
</p><p>
庚戌，西河州守将约金陕西统军判官完颜固喇、巩州兵马钤辖完颜齐锦会境上，
伏兵袭之，杀金木波长赵彦雄等七人。固喇马陷于淖，中流矢，齐锦仅以身免。
</p><p>
辛居，诏：“坑户毁钱为铜者不赦，仍籍其家。著为令。”
</p><p>
时以举人奸弊滋多，命诸道漕司、州、府、军、监，凡解举人，合格试卷姓名，
类申礼部。举人于考官，自缌麻以上亲及大功以上婚姻之家，皆回避。惟临轩亲试，
谓之天子门生，虽父兄为考官亦不避。
</p><p>
是月，雅州蛮高吟师寇边，遣官军讨之。
</p><p>
夏镇夷郡王安全，废其主纯佑而自立。纯佑卒于废所，年三十，谥昭简皇帝，
庙号桓宗，墓曰庄陵。安全，崇之孙，越王仁友之子也。
</p><p>
乙卯，以火灾，彻氏，避正殿。
</p><p>
丁巳，以久雨，命决系囚。
</p><p>
甲戌，孟铸言于金主曰：“提刑改为按察司，又差官覆察，权削而望轻，于政
体不便。”下尚书省议，贾铉曰：“按察使既盖监察体访，复遣官覆察，诚为繁冗。
请自今差监察时，即便遣官偕往，更不覆察。诸疑狱并令按察使从正与决。”从之。
</p><p>
己卯，复御正殿。
</p><p>
二月，癸丑，寿慈宫火，太皇太后移居大内。
</p><p>
三月，癸巳，以程松为四川宣抚使，吴曦为宣抚副使。松移司兴元东，以军三
万属之；曦进屯河池西，以军六万属之，仍听节制财赋，按劾计司。曦由是益得自
专，松无所关预。松始至，欲以执政礼见曦，责其庭参；曦闻之，及境而还。松用
东西军一千八百自卫，曦多抽摘以去，松不悟。知大安军安丙，陈“十可忧”于松，
既而松开府汉中，夜，延丙议，丙为松言“曦必误国”。丙，广安人，尝为吴挺客，
素知曦，松亦不省。
</p><p>
乙巳，参知政事钱象祖罢。
</p><p>
韩侂胄锐意用兵，象祖执不可，遂以怀奸避事罢之。寻夺二官，信州居住。
</p><p>
己酉，知处州徐邦宪入见，请立太子，因以肆赦弭兵；侍御史徐楠劾罢之。
</p><p>
雅州蛮犯碉门砦，知砦曹琦断其桥，蛮人不得归，肆掠，制置司委卢操权知砦，
又遣通判汉州张师夔同知雅州，节制军马；师夔尝献安边十策，故用之。既而作檄
谕降，高吟师见檄词俚拙，笑掷于地。夏，四月，壬子，师夔率兵次始陽，蛮人惧，
欲求款，寨将彭安不可，议闭砦门以困之。蛮怒，攻砦门，又掠水渡村，绵州校屈
彦言于操曰：“贼今无备，可开门击破之。”操曰：“上官只令防遏，安得生事？”
师夔见事亟，以三百兵自卫，还雅州。贼遂焚碉门，官军失利，准备将张谦战死。
</p><p>
丙辰，金亳州同知防御使圣贤努，闻宋师围寿春，率步骑六百赴之，师退。
</p><p>
癸亥，金河南统军使赫舍哩子仁上言：“谍知皇甫斌遣兵四万规取唐，三万人
规取邓，故不敢无备。”乃聚郑、汝、陽翟之兵于昌武，以南京副留守兼兵马副都
总管赫舍哩毅统之；聚亳、陈、襄邑之兵于归德，以河南路副统军图克坦鐸统之；
自以所部驻汴。乃拟山东西路军七千付统军赫舍哩执中，驻大名，河北东、西路军
万七千屯河南，皆给以马，有老弱者易其人。”金主皆从之。
</p><p>
甲子，以京湖宣谕使薛叔似为湖北、京西宣抚使，御史中丞邓友龙为两淮宣谕
使。
</p><p>
下纳粟补官令。
</p><p>
程松遣兵攻天水界，至东柯谷，为金将刘鐸所败。
</p><p>
金主诏大臣议南伐。左丞相崇浩、参知政事贾铉曰：“宋边卒狗盗鼠窃，非举
兵也。”左丞布萨端曰：“小寇当昼伏夜出，岂敢白日列阵，犯灵壁，入涡口，攻
寿春耶？此宋人欲多方误我。不早为之所，一旦大举，将堕其计中。”金主深然之。
丙寅，诏布萨揆领行省于汴，许以便宜从事。尽征诸道籍兵，分守要害。
</p><p>
戊辰，以吴曦兼陕西、河东路招抚使。
</p><p>
己巳，调三衙兵增戍淮东。
</p><p>
权礼部侍郎李壁奏言：“秦桧首倡和议，使父兄百世之仇不复开于臣子之口，
宜亟贬桧以示天下。”庚午，削桧王爵，改谥缪丑，制词有曰：“兵于五材，谁能
去之！首驰边疆之备；臣无二心，天之道也，忍忘君父之仇？”又曰：“一日纵敌，
遂贻数世之忧；百年为墟，谁任诸人之责？”当时传诵之。
</p><p>
乙亥，以郭倪兼山东、京、洛招抚使，鄂州都统赵淳兼京西北路招抚使，皇甫
斌兼京西北路招抚副使。
</p><p>
郭倪遣武义大夫兗人毕再遇与镇江都统陈孝庆取泗州，克日进兵。金人闻之，
闭榷场、塞城门为备。再遇曰：“敌已知吾济师之日矣。兵以奇胜，当先一日，出
其不意。”孝庆从之，丁丑，进兵薄泗州。泗有东、西两城，再遇令陈戈旗、舟楫
于石下，如欲攻西城者，自以麾下兵从陡山径趣东城南角，先登杀敌。金人大溃，
从北门遁。西城犹坚守，再遇立大将旗，呼曰：“我，大宋毕将军也，中原遗民可
速降。”旋有淮平知县缒城乞降，于是两城皆定。郭倪来飨士，出御宝刺史牙牌授
再遇。再遇曰：“国家河南八十一州，今下泗州两城，即得一刺史，继此何以赏之？”
固辞不受。
</p><p>
江州统制许进复新息县，光州忠义人孙成复褒信县。
</p><p>
五月，辛巳朔，陈孝庆复虹县。
</p><p>
吴兴郡王抦卒，追封沂王，谥靖惠。
</p><p>
癸未，禁边郡官吏擅离职守。
</p><p>
丙戌，江州都统王大节引兵攻蔡州，不克，军大溃。
</p><p>
丁亥，韩侂胄闻已得泗州及新息、褒信、颍上、虹县，遂请帝下诏伐金，直学
士院李壁所草也。初，兵部侍郎叶适论对，尝言：“甘弱而幸安者衰，改弱而就强
者盛。”侂胄闻而嘉之，以为直学士院，欲籍其草诏以动中外，而适以疾辞职，乃
改命壁。
</p><p>
戊子，金以平章政事布萨揆兼左副元帅，陕西兵马都统使充为右监军，知真定
府事乌库哩谊为右都监。
</p><p>
辛卯，金主以宋兵方炽，东北新调之兵、河南之众不足支，命河北、大名、北
京、天山之兵万五千屯真定、河间、清县等以为应。
</p><p>
壬辰，金主谕尚书省曰：“今国家多故，凡言军国利害，五品以上官，以次奏
陈，朕将亲问之，六品以下，具帖子以进。”
</p><p>
癸巳，金以枢密副使完颜匡为右副元帅。马军司统制田俊迈入蕲县，金布萨揆
谓诸将曰：“符离、彭城，齐、鲁之蔽。符离不守，是无彭城。彭城陷，则齐、鲁
危矣。”乃遣纳兰邦烈、穆延斯赉塔以精骑三千戍宿州，俊迈率众往袭，为金人所
败。甲午，池州副都统郭倬，主管军马行司公事李汝翼，以众五万继至，遂围城，
攻之甚力，城中丛射，不能逼。会婬雨潦溢，南师露处劳倦，邦烈遣骑二百出南军
后，突击之，南军乱；斯赉塔率骑蹂之，杀伤数千人。俊迈等夜遁，金人追击，复
大败。郭倬执俊迈以与金人，乃得免。
</p><p>
郭倪遣毕再遇取徐州，行至虹，遇郭倬、李汝翼兵，裹创而问之。曰：“宿州
城下大水，我师不利，统制田俊迈已为敌擒矣。”再遇督兵疾次灵壁，遇陈孝庆驻
兵凤凰山，将引还，再遇曰：“宿州虽不捷，然兵家胜负不常，岂宜遽自挫！吾奉
招抚命取徐州，假道于此，宁死灵壁北门外，不死南门外也！”会倪以书抵孝庆，
令班师，再遇曰：“郭、李兵溃，金必追蹑，吾当自御之。”金果以五千馀骑分两
道至，再遇令敢死士二十人守灵壁北门，自领兵冲阵。金人见其骑，惊曰：“毕将
军耶？”遂遁。再遇手挥双刀，绝水追击，杀敌甚众，甲裳尽赤，逐北三十里。金
将有持双铁简跃马而前，再遇以左刀格其简，右刀斩其胁，金将堕马死。诸军发灵
壁，再遇独留未动，度军行三十馀里，乃火灵壁。诸将问：“夜不火，火今日，何
也？”再遇曰：“夜则照见虚实，昼则烟埃莫睹。彼已败，不敢迫，诸军乃可安行
无虞。汝辈焉知兵易进而难退耶？”乃还泗州。以功除左骁卫将军。
</p><p>
癸巳，京西北路招抚副使皇甫斌引兵攻唐州，为金刺史乌克逊鄂屯等所败。
</p><p>
兴元都统秦世辅出师至城固县，军大乱。
</p><p>
甲午，诏以宗室均为沂王抦嗣，赐名贵和。均父希瞿，太祖九世孙也。
</p><p>
庚戌，太白经天。
</p><p>
金主以时方用兵，山东重地，须大臣安抚，乃以完颜守贞知济南府。守贞寻卒，
金主闻而悼之，敕有司致祭，赙、赠依故平章政事富察通例，谥曰肃。
</p><p>
吴曦谋据蜀以叛，与其从弟晛、徐景望、赵富、硃胜之、董镇等日夜密计，欲
遣人求封于金。金人亦欲诱曦降，使其从梁、益南下。
</p><p>
六月，金主赐羲诏曰：“宋自佶、桓失守，构窜江表，僭称位号，偷生吴会。
时则乃祖武安公玠，捍御两川，洎武顺王璘，嗣有大勋，固宜世祚大帅，遂荒西土，
长为籓镇，誓以河山，后裔纵有栾黡之汰，犹当十世宥之。然威略震主者身危，攻
盖天下者不赏，自古如此，非止于今。卿家专制蜀汉，积有岁年，猜嫌既萌，进退
维谷，代之而不受，召之而不赴，君臣之义，已同路人，譬之破桐之叶，不可以复
合，骑虎之势，不可以中下矣。此事流传，稔于朕听，每一思之，未尝不当馈叹息，
而卿犹偃然自安。且卿自视翼赞之功，孰与岳飞？飞之威名战功，暴于南北，一旦
见忌，遂被惨夷之祸，可不畏哉？故知者顺时而动，明者因机而发，与其负高世之
勋，见疑于人，惴惴然常惧不得保其首领，曷若顺时因机，转祸为福，建万世不朽
之功哉？今赵扩昏孱，受制强臣，比年以来，顿违誓约，增屯军马，招纳叛亡。朕
以生灵之故，未欲遽行讨伐，姑遣有司移文，复因来使宣谕；而乃不顾道理，愈肆
凭陵，虔刘我边陲，攻剽我城邑。是以忠臣扼腕，义士痛心，家与为仇，人百其勇。
失道至此，虽欲不亡，得乎？朕已分命虎臣，临江问罪，长驱并骛，飞渡有期，此
正豪杰分功之秋也。卿以英伟之姿，处危疑之地，必能深识天命，洞见事机。若按
兵闭境，不为异同，使我师并力巢穴，而无西顾之虞，则全蜀之地，卿所素有，当
加封册，一依皇统册构故事。更能顺流东下，助为掎角，则旌麾所指，尽以相付。
天日在上，朕不食言。今送金宝一钮，至可领也。”命蜀汉安抚使完颜纲相机设间
以诱之。
</p><p>
建康都统李爽，以兵围寿州，金刺史图克坦羲拒守，逾月不能下。壬子，河南
统军判官奇珠及迈格等来援，羲出兵应之，爽大败。
</p><p>
甲寅，韩侂胄以师出无功，罢两淮宣抚使邓友龙，而以邱崈代之，驻扬州。崈
至镇，部署诸将，悉以三衙江上军分守江、淮要害。侂胄遣人来议招收溃卒，且求
自解之计，崈谓宜明苏师旦、周筠等偾师之奸，正李汝翼、郭倬等丧师之罪。崈欲
全淮东兵力，为两淮声援，奏：“泗州孤立淮北，所屯精兵几二万。万一金人南出
清河口及侵天长等城，则首尾中断。莫若弃之，还军盱眙。”从之。于是王大节、
李汝翼、皇甫斌、李爽等皆坐贬。
</p><p>
雅州蛮未平，张师夔罢，以通判遂宁府冯瑜权州事，兴元统领王钺将兵六千往
讨之。乙卯，钺入碉门，蛮人降，唯高吟师不至。钺遣人谕之，吟师乃出，即擒斩
之，并杀其酋六十三人。
</p><p>
金初置急递铺，腰铃转递，日行三百里；非军期、河防，不许起马。
</p><p>
丁巳，金诏：“彰德府宋韩侂胄祖琦坟，毋得损坏，仍禁樵乎。”辛酉，金诏
有司：“宋宗族所居，各具以闻，长官常加提控。”
</p><p>
戊辰，金升寿州为防御，以图克坦羲为防御使。
</p><p>
韩侂胄既丧师，始觉为苏师旦所误；召李壁饮，酒酣，语及师旦始谋事。壁微
摘其过以觇之，因极言“师旦怙势招权，使明公负谤，非窜谪此人不足以谢天下。”
侂胄然之。秋，七月，辛巳，罢师旦，籍其家，旬日，除名，韶州安置。
</p><p>
初，彭龟年闻师旦建节，曰：“此韩氏之陽虎，其祸韩氏必矣！”既而闻将用
兵，曰：“祸其在此乎！”竟如其言。
</p><p>
召倪思试礼部侍郎兼直学士院。韩侂胄先以书致殷勤曰：“国事如此，一世人
望，岂宜专以洁己为贤哉？”思报曰：“但恐方拙不能徇时好耳。”时赴召者，未
引对，先谒侂胄。或劝用近例，思曰：“私门不可登，矧未见君乎！”逮入见，首
论言路不通：“自吕祖俭谪徙，而朝士不敢输忠；自吕祖泰编窜，而布衣不敢极说；
胶庠之士欲有吐露，恐之以去籍，谕之以呈稿，谁肯披肝沥胆，冒触威尊！近者北
伐之举，仅有一二人言其不可。如使未举之先，相继力争之，更加详审，不致轻动。”
又言：“苏师旦赃以巨万计，胡不黥戮以谢三军？皇甫斌丧师襄汉，李爽败绩淮甸，
秦世辅渎败蜀道，皆罪大罚轻。”又言：“士大夫寡廉鲜耻，列拜于势要之门，甚
者匍匐门窦，称门生不足，称恩座、恩主甚至于恩父者，谀文丰赂，又在所不论也。”
侂胄闻之，大怒。思既退，谓侂胄曰：“公明有馀而聪不足。堂中剖决如流，此明
有馀；为苏师旦蒙蔽，此聪不足也。周筠与师旦，并为奸利，师旦已败，筠尚在。
人言平章骑虎不下之势，此李林甫、杨国忠晚节也。”侂胄悚然曰：“闻所未闻。”
司谏毛宪劾思，与祠。
</p><p>
梁、洋义士统制毋思袭和尚原，取之。
</p><p>
壬午，雅州蛮出降。
</p><p>
商荣攻东海县，金命完颜卞僧败之。还，中流矢死。
</p><p>
甲申，金朝献于衍庆宫。
</p><p>
丁亥，金命翰林直学士陈大任专修《辽史》。召张行简为礼部尚书，兼侍讲，
同修国史。秘书监进《太一新历》，金主命行简校之。
</p><p>
甲午，统制戚春以舟师攻邳州，金刺史完颜从正败之，春赴水死。
</p><p>
癸卯，以张岩知枢密院事，礼部尚书李壁参知政事，先是韩侂胄尝与朝士论人
才，有乏贤之叹，因言：“今从官中，薛象先沈毅有谋，然失之把持；邓伯允忠义
激烈，然失之轻；李季章通今知古，然失之弱。”象先，叔似字；伯允，友龙字；
季章，壁字也。壁使北还，言兵未可动，故侂胄以为弱。至是叔似、友龙俱无功，
壁乃秉政。
</p><p>
是月，魏国公留正卒，谥忠宪。
</p><p>
宝谟阁直学士杨万里卒。韩侂胄用事，欲网罗四方知名士，尝筑南园，属万里
为之记，许以掖垣。万里曰：“官可弃，记不可作也。”闻侂胄用兵，亟呼纸，书
曰：“韩侂胄奸臣，专权无上，动兵残民，谋危社稷。吾头颅如许，报国无路，惟
有孤愤！”笔落而逝。
</p><p>
夏镇夷郡王安全使桓宗母罗氏上表于金，言纯佑不能自守，与大臣定议，立安
全为王。金主赐罗氏诏，询其意，夏人复以罗氏表来，乃册安全为夏国王。
</p><p>
八月，丁卯，斩郭倬于镇江。
</p><p>
辛未，诏：“诸州无证有佐之狱毋奏裁。”
</p><p>
程松遣将袭取方山原，为金元帅右都监富察贞所败。
</p><p>
壬申，太白昼见，经天。
</p><p>
以淮东安抚使所招军为御前强勇军。
</p><p>
乙亥，金赦唐、邓、颍、蔡、宿、泗六州，免来年租税三分之一。
</p><p>
九月，辛巳，金富罕贞取和尚原。
</p><p>
己丑，朝献景灵宫。庚寅，朝献太庙。辛卯，合祭天地于明尝，大赦。
</p><p>
戊戌，金左丞布萨端行省于汴。己亥，户部侍郎梁镗行六部尚书事于山东。时
完颜守贞已卒，金主特起张万公知济南府、山东路安抚使。山东连岁旱、蝗，沂、
密、莱、莒、潍五州尤甚。万公虑民饥盗起，当预备赈济，而兵兴，国用不给，乃
请将僧、道度牒并盐引付山东行部给买，纳粟易换，又言督责有司禁戢盗贼之方，
金主皆从之。
</p><p>
冬，十月，辛酉，以将士暴露，罢瑞庆节宴。
</p><p>
金主召布萨揆赴阙，密授以成算，俾还军，分兵为九道南下：揆以行省兵三万
出颍、寿，元帅完颜匡以兵二万五千出唐、邓，河南路统军使赫舍哩子仁以兵三万
出涡口，左监军赫舍哩执中以山东兵二万出清河口，左监军完颜充以关中兵一万出
陈仓，右都监富察贞以岐、陇兵一万出成纪，蜀汉路安抚使完颜纲以汉、蕃步骑一
万出临潭，临洮路兵马都总管舒穆噜仲温以陇右步骑五千出盐川，陇州防御使完颜
璘以兵五千出来远。
</p><p>
丙子，赫舍哩执中自清河口渡淮，遂围楚州，宣抚使檄知盱眙军毕再遇授之，
而以段政、张贵代守盱眙。金人知再遇既去，即攻盱眙，政等惊溃，金人遂入盱眙。
再遇闻之，还军复定盱眙，乃行。时金兵七万在楚州城下，三千人守淮陰粮草，又
载粮三千艘泊大清河。再遇谍知之，曰：“敌众十部，难以力胜，可计破也。”乃
遣统领许俊间道趋淮陰，夜二鼓，衔枚至敌营，各携火伏粮车间五十馀所，闻哨声
举火。敌惊窜，擒乌库哩帅勒、富察元努等二十三人。
</p><p>
十一月，辛巳，金完颜匡破枣陽军。
</p><p>
甲申，以邱崈佥书枢密院事，督视江淮军马。金人攻淮南日急，或劝崈弃庐、
和州，为守江计，崈曰：“弃淮则与敌共长江之险。吾当与淮南共存亡。”乃增兵
防守。
</p><p>
金完颜匡侵光化军及神马坡，江陵副都统魏友谅突围趋襄陽。
</p><p>
乙酉，招抚使赵淳焚樊城。
</p><p>
金布萨揆引兵至淮，遣人密测淮水，惟八叠滩可涉，即遣鄂屯襄扬兵下蔡，声
言欲渡。守将何汝砺、姚公佐以为诚然，悉众屯花靥以备之。揆乃遣完颜萨布等潜
渡八叠，驻南岸。南军不虞其至，遂皆溃走，自相蹂践死者不可胜计。揆遂夺颍口，
下安丰军及霍邱县，遂攻合肥。
</p><p>
戊子，金人侵庐州，田琳拒却之。
</p><p>
是日，金富察贞攻湫池堡，破天水，肆掠关外四州，吴曦置不问。
</p><p>
己丑，金尚书省奏减朝官及承应人月俸折支钱，以军兴故也。
</p><p>
乙未，以湖广总领陈廉为湖北、京西宣抚副使。
</p><p>
丁酉，金人侵旧岷州，守将王喜遁去。
</p><p>
丙申，金赫舍哩子仁破滁州。
</p><p>
乙巳，金富察贞破西和州。
</p><p>
金人破信陽军及随州，又围襄陽府。金主遣使谕布萨揆曰：“前得卿奏，先锋
已得颍口，偏师又下安丰，斩馘之数，或以万计。近又西师奏捷，枣陽、光化既为
我有，樊城、邓城亦自溃散。又闻随州阖城归顺，山东之众久围楚州，陇右之军克
期出界，卿提大军攻合肥。赵扩闻之，料已破胆，失其神守，度彼之计，乞和为上。
昔尝书三事付卿，以今事势计之，径度长江，亦其时矣。淮南既为我有，际江为界，
理所宜然。如使赵扩奉表称臣，岁增贡币，缚送贼魁，还所俘掠，亦可罢兵。卿宜
广为渡江之势，使彼有必死之忧。从其所请而纵之，馀息偷生，岂敢复萌它虑！卿
于此时经营江北，劳来安集，除其虐政横赋，以良吏抚字疲民，以精兵分守要害，
虽未系赵扩之颈，而朕前所画三事，上功已成矣。机会难遇，卿其勉之！”
</p><p>
癸卯，太皇太后赐钱一百万缗犒赏军士。诏诸路招募禁军，以待调遣。
</p><p>
十二月，丁未朔，金布萨揆进军攻和州，中军副统穆延斯赉塔中流矢死。斯赉
塔形不过中人，而拳勇善斗，所用槍长二丈，军中号为“长槍副统”。又工用手箭，
箭长不盈握，每用百数，散置铠中，遇敌抽箭，以鞭挥之，或以指钳取飞掷，数矢
齐发，无不中，敌以为神。克安丰，战霍丘、花靥，功居多，及死，将士皆惋惜之。
</p><p>
时宋军万五千骑屯六合，揆侦知之，即以右翼掩击，斩首八千级，进屯瓦梁河，
以扼真扬诸路之冲，乃整列军骑，沿江上下，毕张旗帜，江表大震。
</p><p>
戊戌，金完颜匡围德安府，别以兵徇下安陆、应城、云梦、孝感、汉川、京山
等县。
</p><p>
壬子，金富察贞破成州。
</p><p>
癸丑，金人去和州。甲寅，攻六合县，郭倪遣前军统制郭僎救之，遇于胥浦桥，
大败，倪弃扬州走。倪性轻躁，素以诸葛亮自许。其出师也，陈景俊为随军漕，谓
之曰：“木牛流马，则以烦公。”闻者匿笑。及屡败，自度不复振，对客泣数行，
法曹彭法面讥之曰：“此带汁诸葛亮也。”寻谪南康军安置。
</p><p>
吴羲将叛前数月，神思昏扰，夜数跃起，寝中叱咤四顾，或终夕不得寝，意颇
悔，欲且已。吴晛怂恿之曰：“此事宁得中止耶？”金完颜纲以金主之命欲招降曦，
进兵水洛，访得曦族人吴端，署为水洛城巡检使，遣人报曦，曦反意遂决。然以程
松在兴元，未敢发，诈称杖杀端而陰遣使送款于纲。及富察贞入成州，曦自焚河池，
退屯清野原。自是金人无复顾虑。
</p><p>
己未，金赫舍哩子仁破真州。时真州兵数万保河桥，布萨揆遣子仁往攻之，分
军涉浅，潜出其后。宋军大惊，不战而溃，斩首二万馀级，骑将刘挺、常思敬、萧
从德、莫子容并为所擒，真州遂陷。士民奔逃渡江者十馀万，知镇江府宇文绍节亟
具舟以济，又廪食之。
</p><p>
镇江副都统制毕再遇，在楚州与金人相持，濠、滁相继失守，谓诸将曰：“楚
州城坚兵多，而敌粮草已空，所虑独淮西耳。六合最要害，敌必并力攻之。”乃引
兵赴六合。
</p><p>
金人屯竹镇，距六合二十五里。再遇登城，偃旗鼓，伏兵南门，列弩手于城上；
敌方临濠，众弩俱发，遂出战，闻鼓声，城上旗帜尽举，金人惊遁，大败之。
</p><p>
金散将完颜图拉等以十万骑驻成家桥、马鞍山，进兵围城数重，欲烧坝木，决
濠水，再遇令劲弩射退之。既而赫舍哩子仁合兵进攻益急，城中矢尽，再遇令人张
青盖往来城上，金人意其主兵官也，争射之，须臾，矢集楼墙如猥，获矢二十馀万。
旋又增兵环城四面，营帐亘三十里。再遇令临门作乐以示闲暇，而间出奇兵击之。
金人昼夜不得休，乃引退；再遇追至滁，大雨雪，乃还。时金围楚州已三月，列屯
六十里，再遇遣将分道挠击，遂解围去。
</p><p>
再遇乃更造轻甲，长不过膝，披不过肘，兜鍪亦杀重为轻，马甲以皮，车牌易
以木，而设转轴其下，使一人之力可推可擎，军中甚以为便。
</p><p>
金人常以水柜取胜，再遇夜缚藁人数千，衣以甲胄，持旗帜戈矛，俨立成行，
昧爽，鸣鼓；金人惊视，亟放水柜。后知其非，意甚沮。乃出攻之，金人大败。
</p><p>
又尝引金人与战，且前且却，至于数四，视日已晚，乃以香料煮豆布地，复前
搏战，佯败走。金人乘胜追逐，马饥，闻豆香，皆就食，鞭之不前；反攻之，金人
死者不可胜计。
</p><p>
又尝与金人对垒，度金兵至者日众，难与争锋，一夕拔营去，留旗帜于营，缚
羊，置前足于鼓上，击鼓有声；金人不觉为空营，相持数日，及觉，欲追之，则已
远矣。
</p><p>
时诸将用兵皆败，惟再遇数有功。诏以为镇江都统，权山东、京东招抚司公事。
</p><p>
时吴曦已布腹心于金，将士未之知，犹力战，金人窃笑之。
</p><p>
曦退壁鱼关，招集忠义，厚赐以收众心。兴元都统制毋思以重兵守大散关，曦
因撤蓦关之戍，令人由板耻各绕出大散关后；思孤军不能支，遂溃。曦退屯兴州之
置口。举人陈国饬投匦上书，言曦必叛，韩侂胄不省。
</p><p>
完颜纲遣张仔会曦于罝口，曦言愿附金之情，仔请曦告身为报，曦尽出以付仔，
仍献阶州。绵乃以金主命，遣马良显持诏书、金印，立曦为蜀王，曦密受之。
</p><p>
李好义败金人于七方关，曦不上其捷，还兴州。是夜，天赤如血，光烛地如昼。
翼日，曦召幕属谕意，谓东南失守，车驾幸四明，今宜从权济事。王翼、杨骙之抗
言曰：“如此，则相公忠孝八十年门户，一朝扫地矣。”曦曰：“吾意已决。”即
遣兴州团练使郭澄提举仙人关，使任辛奉表献《蜀地图志》及《吴氏谱牒》于金。
</p><p>
金布萨揆欲通知罢兵，有韩元靖者，自言琦五世孙，揆遣之渡淮。邱崈获之，
诘所以来之故，元靖言：“两主交兵，北朝皆谓韩太师意。今相州宗族坟墓皆不可
保，故来依太师耳。”崈使毕其说，始露讲解之意，崈密使人护送北归，俾叩其实。
元靖既回，崈得金行省文书，以闻于朝。韩侂胄方以师出屡败，悔其前策，输家财
二十万以助军，而谕崈持书币赴敌营议和。崈乃遣陈壁充小使，持书与揆，愿讲好
息兵。揆曰：“称臣、割地，献首谋之臣，乃可。”崈复遣王文往言：“用兵乃苏
师旦、邓友龙、皇甫斌等所为，非朝廷意，今三人皆已贬黜。”揆曰：“侂胄若无
意用兵，师旦等岂敢专擅？”文还，崈复遣使相继，因许还其淮北流移人及今年岁
币。揆以方春地湿，不可久居，欲休养士马，乃许之。戊辰，揆自和州退屯下蔡，
独濠州留一军守之。
</p><p>
庚午，薛叔似、陈谦罢。叔似夙以功业自期，及临事，绝无可称，属郡多陷，
故罢。以京湖北路安抚使吴猎为湖北、京西宣抚使。
</p><p>
复两浙围田，募两淮流民耕种。
</p><p>
壬申，金诏完颜匡权尚书右丞，行省事、右副元帅如故。金主以赫舍哩执中纵
下掳掠，遣人杖其属官，诏放还所掠。
</p><p>
金完颜绰哈攻凤州，程松求援于吴曦，曦绐言当发三千骑往，松信之。及曦受
金诏，自称蜀王，宣言金使者欲得阶、成、和、凤四州以和，驰书讽松使去，松不
知所为。会报金兵至，百姓奔走，自相蹂躏。乙亥，松亟趋米仓山而遁，自阆州顺
流至重庆，以书抵曦丐赆礼，称曦为蜀王。曦以匣封致馈，松望见，疑为剑，亟逃
奔，使者追与之，乃金宝也。松受而兼程出峡，西望掩泪曰：“吾今始获保头颅矣！”
</p><p>
宝谟阁待制彭龟年卒。龟年学识正大，忠君爱国之忱，先见之识，敢言之气，
皆人所难。晚既投闲，悠然自得，几微不见于颜面。
</p><p>
是岁，蒙古诸部长尊立特穆津为皇帝，建九进白旗，即位于鄂诺河之源，诸部
长共上尊号曰青吉斯皇帝。蒙古主首命穆呼哩、博尔济为左、右万户，从容谓曰：
“国内平定，汝等之力居多。我与汝，犹车之有辕，身之有臂也。汝等切宜体此，
勿替初心。”
</p><p>
先是蒙古主宗亲咸辅堪汗为金所戕，尝欲复仇。会金降俘具言其主暴虐，乃定
议伐金，然未敢轻动也。遂举兵复伐奈曼，擒博啰裕汗以归。迪延汗子库楚类汗与
托克托奔额尔迪实河。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86662.html' class='pagedaohang'>【上一篇】<i>:卷第一百五十八 【宋纪一百五十八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86660.html' class='pagedaohang'>【下一篇】<i>：卷第一百五十六 【宋纪一百五十六】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>