<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第七十七 【宋纪七十七】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第七十七 【宋纪七十七】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86742.html' class='pagedaohang'>【上一篇】<i>:卷第七十八 【宋纪七十八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86740.html' class='pagedaohang'>【下一篇】<i>：卷第七十六 【宋纪七十六】</i></a></span>
</ul>
<div class="articleContent" id="articleContent"> <p>
玄黓Yan茂正月，尽阙逢困敦六月，凡二年有奇。


</p><p>
○神宗体元显道法古立宪帝德元丰五年（辽太康八年。壬戌，一零八二年）
</p><p>
春，正月，癸未朔，不受朝。
</p><p>
甲申，辽主如混同江。
</p><p>
丁酉，铁骊、五国诸长贡方物于辽。
</p><p>
己亥，白虹贯日。
</p><p>
辛丑，责授高遵裕郢州团练副使、本州安置，刘昌祚永兴军钤辖。唯种谔以米
脂寨功迁宫。
</p><p>
乙巳，详定浑仪官欧陽发进新造浑仪、浮漏，命集其说为《元丰浑仪法要》。
</p><p>
辛亥，以熙河经制李宪为泾原、熙河、兰会经略安抚制置使，知兰州李浩权安
抚副使。帝既释宪弗诛，宪复上再举之策，兼陈进筑五利，将从之。会李舜举入奏，
具陈师老民困状，乃罢兵，趣宪赴阙。己而再议西讨，道赐宪银帛四千，以为经略
安抚制置使，给卫三百，进景福殿使、武信军留后，使复还熙河，仍兼秦凤军马。
</p><p>
二月，癸丑朔，颁《三省、枢密、六曹条制》。
</p><p>
乌蛮乞弟遁去，林广乃率众深入。会大雨雪，浃旬，始次老人山。山形剑立，
度黑崖，至鸦飞不到山，进次归来州。天大寒，军士皆冻堕指，留四日，求乞弟不
可得。内侍麦文昺问广军事，广曰：“贼未授首，当待罪。”文昺乃出所受密诏曰：
“大兵深入讨贼，期在枭获元恶。如已破其巢穴，虽未得乞弟，亦听班师。”军中
皆呼万岁。丙辰，广以众还。
</p><p>
戊午，辽主如山榆淀。
</p><p>
辛酉，辽诏北南院官，凡给驿者必先奏闻；贡新及奏狱讼，方许驰驿，馀皆禁
之。
</p><p>
癸亥，华陰郡王宗旦薨。
</p><p>
丁卯，封武昌军留后宗惠为江夏郡王。
</p><p>
自纳谿之役，师行凡四十日，筑乐共城、江山砦、梅岭、席帽谿堡，西达淯井，
东道纳谿，皆控制要害，捷书闻，癸酉，赦梓州路，以归来州地赐罗氏鬼主。
</p><p>
进封常乐郡公栋戬为武威郡王，以会兵讨夏故也。时夏人欲与栋戬通好，许割
赂斫龙以西地，云：“如归我，即官爵一随所欲。”栋戬拒绝之，训整兵甲，以俟
入讨，且遣使来告。帝召见其使，令归语栋戬，尽心守圉。每称其上书情辞忠挚，，
虽中国士大夫存心公家者不过如此。帝知邈川事力固不足与夏人抗，但欲解散其谋，
使不与结和而已。
</p><p>
壬申，辽以耶律颇德为南府宰相兼知北院枢密使事，以耶律延格为特里衮，以
萧托卜嘉兼知契丹行宫都部署事。
</p><p>
三月，乙酉，提举江南西路常平等事刘谊上书言：“陛下所立新法，本以为民。
为民有倍称之息，故与之贷钱；为民有破产之患，故与之免役；为民无联属之任，
故教伍保；为民有积贷之不售，故设市易。皆良法也。行之数年，天下讼之，法弊
而民病，其于役法尤甚。”又言：“蹇周辅元立盐法以救淡食之民，今民间积盐不
售，以致怨嗟；卖既不行，月钱逋负，追呼刑责，将满江西。其势若此，则安居之
民转为盗贼，其将奈何？”帝以谊职在奉行法度，既有所见，自合公心陈露，辄敢
张皇上书，特勒停。
</p><p>
己亥，以日当食，避殿，减膳；赦天下，降死罪一等，流以下原之。
</p><p>
诏杭州岁修吴越王坟庙。
</p><p>
壬寅，鄜延路副总管曲珍败夏人于金汤。
</p><p>
乙巳，御集英殿，赐进士、明经诸科黄裳以下及第、出身、同出身一千四百二
十八人。裳。南剑州人也。
</p><p>
庚戌，黄龙府女真部长附于辽，予官，赐印绶。
</p><p>
是月，辽行秬黍所定升斗。
</p><p>
夏，四月，壬子朔，云陰，日食不见。
</p><p>
甲寅，御殿，复膳。
</p><p>
己未，知延州沈括奏遣曲珍将兵于绥德城，应援讨葭芦寨左右见聚羌落；从之。
</p><p>
壬戌，崇文院校书杨完编类《元丰以来详定郊庙礼文》，成三十卷以进。
</p><p>
辽以耶律世迁为上京留守。
</p><p>
乙丑，以直龙图阁徐禧知制诰兼御史中丞。
</p><p>
癸酉，官制成，以王珪为尚书左仆射兼门下侍郎，蔡确为尚书右仆射兼中书侍
郎。
</p><p>
初议官制，盖仿《唐六典》，事无大小，并中书取旨，门下审覆，尚书受而行
之；三省分班奏事，各行其职，而政柄并归中书。确说珪曰：“公久在相位，必拜
中书令。”珪信不疑。一日，确因奏事罢，留身密言：“三省长官位高，恐不须置
令，但以左右仆射兼两省侍郎足矣。”帝从之。故确名为次相，实专政柄，珪拱手
而已，凡除吏皆不与闻。
</p><p>
帝虽以次序相珪、确，然不加礼重，屡因微失罚金，每罚辄门谢。宰相罚金门
谢，前此未有，人皆耻之。
</p><p>
甲戌，以知定州章惇为门下侍郎，参知政事张璪为中书侍郎，翰林学士蒲宗孟
为尚书左丞，翰林学士王安礼为尚书右丞。
</p><p>
录唐段秀实后，复其家。
</p><p>
蔡确既为右仆射，且兼中书侍郎，欲以自大，乃议尚书省必移中书，当加上字
以重之。王安礼争曰：“三省皆政事所自出，礼宜均一；确乃欲因人而为轻重，是
法由人变也，非所以敬国家。”已而正色问帝曰：“陛下用确为宰相，岂以才术卓
异有绝人者？抑亦叙迁適在此位邪？”帝曰：“适在此位耳。”安礼顾谓确曰：
“陛下谓適在此位，安得自大！”富弼在西京，上言蔡确小人，不宜大用，弗听。
</p><p>
时李宪乞再举伐夏，帝以访辅臣，王珪对曰：“向所患者用不足，朝廷今捐钱
钞五百分缗，以供军食有馀矣。”王安礼曰：“钞不可啖，必变而为钱，钱又变为
刍粟。今距出征之期才两月，安能集事？”帝曰：“李宪以为已有备，彼宦者能如
是，卿等独无意乎？唐平淮蔡，唯裴度谋议与主同，今乃不出公卿而出于Yan寺，朕
甚耻之。”安礼曰：“淮西，三州耳，有裴度之谋，李光颜、李愬之将，然犹引天
下之兵力，历岁而后定。今夏氏之强非淮蔡比，宪才非度匹，诸将非有光颜、愬辈，
臣惧无以副圣意也。”
</p><p>
丁丑，吕公著罢。始议五路举兵伐夏，公著谏，不听；寻上表求罢，仍谒告不
出。帝封还其奏，赐手诏曰：“在廷之臣，可为腹心之寄，无逾卿者，安得自暇自
逸！”公著乃复起视事。及西师无功，将图再举，公著又固谏，帝不悦。会章惇自
定州召为门下侍郎，公著因乞代惇守边；章再上，乃命以资政殿学士知定州。
</p><p>
五月，辛巳朔，行官制。诏尚书省左、右仆射、丞合治省事。
</p><p>
辛卯，手诏：“自颁行官制以来，内外大小诸司，凡有申禀公事，日告留滞，
比之旧日中书，稽延数倍，众皆有不办事之忧。可速根研裁议，早令快便，大率止
如旧中书发遣可也。”帝又以命令稽缓语辅臣，颇悔改官制。蔡确等虑帝意欲罢之，
乃力陈新官制置禄，比旧月省俸钱三万馀贯，帝意乃止。
</p><p>
己丑，三省言：“九寺、三监分隶六曹欲申明行下。”帝曰：“不可。一寺、
一监，职事或分属诸曹，岂可专有所隶！宜曰九寺、三监于六曹随事统属，著为令。”
</p><p>
诏尚书六曹分隶六察。
</p><p>
癸巳，作尚书省。
</p><p>
丰州卒张世矩等作乱，伏诛。诏家属应缘坐者，押赴丰州处斩；其党王安以母
老，诏特原之。
</p><p>
戊戌，诏两省辟举可任御史者各二人。
</p><p>
种谔西讨，得银、夏、宥三州而不能守。知延州沈括请城古乌延城以包横山，
下瞰平夏，使敌不得绝沙漠。甲辰，遣给事中徐禧及内侍押班李舜举往鄜延议之。
舜举退，诣政府，王珪迎谓曰：“朝廷以边事属押班及李留后，无西顾之忧矣。”
舜举曰：“西郊多垒，卿大夫之辱也。相公当国，而以边事属二内臣，可乎？内臣
止宜供禁延洒扫，岂可当将帅之任！”闻者代为珪惭焉。
</p><p>
六月，辛亥朔，环庆经略司遣将与夏人战，破斩其统军二人。
</p><p>
辽主如纳葛泺。
</p><p>
甲寅，监修国史王珪上《两朝正史》一百二十卷。是书比《实录》事迹颇多，
但非寇准而是丁谓，托帝诏旨，时以为讥。
</p><p>
丙辰，诏：“自今事不以大小，并中书省取旨，门下省安奏，尚书省施行。三
省同得旨事，更不带三省字行出。”从王安礼言也。是日，辅臣有言中书省独取旨，
事体太重，帝曰：“三省体均，中书揆而议之，门下审而覆之，尚书承而行之；苟
有不当，自可论奏，不当缘此以乱体统也。”先是官制所虽仿旧三省之名，而莫能
究其分省设官之意，乃厘中书、门下、尚书为三，各得取旨出命，纷然无统纪，至
是帝一言乃定。
</p><p>
夏遣使贡于辽。
</p><p>
丁巳，辽以耶律颇德为北院枢密使，耶律巢为南府宰相，刘筠为南院枢密使，
萧托卜嘉兼知北院枢密使事，王绩为汉人行宫都部署。辽主欲立皇孙延禧为嗣，恐
无以释众人之疑，乃出驸马都尉萧酬斡为国舅详衮。
</p><p>
戊午，诏编录《仁英两朝宝训》。
</p><p>
癸亥，诏：“尚书省六曹事应取旨者，皆尚书省检具条例，上中书省。”又诏：
“中书、门下省已得旨者，自今不得批答刂行下，皆送尚书省施行。著为令。”又
诏：“尚书省得弹奏六察御史失职。”
</p><p>
乙丑，准布贡于辽。
</p><p>
壬申，广南西路转运使马默言安化州蛮作过，帝曰：“默意欲用兵耳；用兵大
事，极须谨重。向者郭逵征安南，与昨来西师，兵夫死伤皆不下二十万。有司失一
死罪，其责不轻。今无罪置数十万人于死地，朝廷不得不任其咎也。”
</p><p>
帝临御久，群臣俯伏听命，无能有所论说，时因奏事有被诘责者，王安礼进曰：
“陛下固圣，而左右辅弼，宜择自好之士有廉隅者居之，则朝廷尊。至于论事苟取
容悦，偷为一切之计，人主将何便于此！”帝善其言。
</p><p>
丙子，辽以耶律慎思知右伊勒希巴事。
</p><p>
是月，河溢北京内黄埽。
</p><p>
秋，七月，辛巳，广南西路经略司言知宜州王奇与贼战，败绩。
</p><p>
壬午，诏罢大理官赴中书省谳案。
</p><p>
戊子，诏御史中丞舒亶举任言事或察官十人。
</p><p>
种谔谋据横山，其志未已，遣子朴上其策。会朝廷命徐禧、李舜举至鄜延议边
事，谔入对，言曰：“横山延袤千里，多马，宜稼，人物劲悍善战，且有盐铁之利，
夏人恃以为主；其城垒皆控险，足以守御。今之兴功，当自银州始，其次迁宥州于
乌延，又其次修夏州；三郡鼎峙，则横山之地已囊括其中。又其次修盐州，则横山
强兵、战马、山泽之利，尽遍中国，其势居高俯视兴、灵，可以直覆巢穴。”
</p><p>
及禧至延州，奏乞趣谔还。谔在道，禧已与沈括定议，先城永乐埭，乃上言：
“银州虽据明堂川、无定河之会，而故城东南已为河水所吞，其西北又陰天堑，实
不如永乐之形势险厄。窃惟银、夏、宥三州陷没百年，一日兴复，于边将事功实为
俊伟；但建州之始，烦费不资。若选择要会，建置堡栅，名虽非州，实有其地，旧
来疆塞，乃在心腹。已与沈括议筑砦堡各六，自永乐埭至长城岭置六砦，自背冈川
至布娘堡置六堡。”从之，诏禧护诸将往城永乐，括移府并塞总兵为援，陕西转运
判官李稷主馈饷。
</p><p>
甲午，辽主如秋山。
</p><p>
己酉，始建雩坛于南郊之左，祀上帝，以太宗配。
</p><p>
是月，决大吴埽堤，以舒灵平下埽危急。
</p><p>
辽南京霖雨，沙河溢，永清、归义、新城、安次、武清、香河六县伤稼。
</p><p>
八月，进封皇子均国公佣为延安郡王；以昭容硃氏为贤妃。
</p><p>
康申，帝有疾。诏岁以四孟月朝献景灵宫。
</p><p>
辛未，降凤州团练使种谔为文州刺史，以言者论谔前迂路出绥德，老师费财故
也。种谔自入对还，极言城永乐非计，徐禧怒，变色，谓谔曰：“君独不畏死乎，
敢误成事？”谔曰：“城之必败，败则死；违节制亦死；死于此，犹愈于丧国师而
沦异域也。”禧度不可屈，奏留谔守延州，而自率诸将往筑之。甲戌，城永乐。版
筑方兴，羌数十骑济无定河觇役；曲珍将追杀之，禧不许。
</p><p>
戊寅，河决郑州原武埽，溢入利津陽武沟、刁马河，归纳梁山泺。
</p><p>
诏曰：“原武决口已夺大河四分以上，不大治之，将诒朝廷巨忧。其辍修汴河
堤岸司兵五千，并力筑堤修闭。”
</p><p>
九月，甲申，永乐城成，距故银州治二十五里，赐名银川砦。徐禧等还米脂，
以兵万人属曲珍守之，李稷辇金银钞帛充牜刃其中，欲夸示禧，以为城甫就而中已
实。永乐接宥州，附横山，夏人必争之地。禧等去，夏人即来攻；曲珍使报禧，禧
不之信，曰：“彼若即来，是吾立功取盎贵之秋也。”边人驰告者十数，禧乃挟李
舜举等赴之。大将高永亨曰：“城小人寡，又无水泉，恐不可守。”禧以为沮众，
械送延州狱。丙戌，禧、舜举复入永乐城。夏人倾国而至，号三十万，禧登城西望，
不见其际。丁亥，夏人渐逼，永亨兄永能，请及其未阵击之，禧曰：“尔何知！王
师不鼓不成列。”乃以万人阵城下，坐谯门，执黄旗令众曰：“视吾旗进止。”贼
分兵进攻，抵城下。曲珍阵于水际，军不利，将士皆有惧色，遂白禧曰：“今众心
已摇，不可战，战必败，请收兵入城。”禧曰：“君为大将，奈何遇敌不战，先自
退邪？”俄夏人纵铁骑渡水，或曰：“此号铁鹞子，当其半济击之，乃可以逞；得
地，则其锋不可当也。”禧不听。铁骑既济，震荡冲突。时鄜延选锋军最为骁锐，
皆一当百，先接战，败，奔入城，蹂后阵。夏人乘之，师大败，将校寇伟、李师古、
高世才、夏俨、程博古及使臣十馀辈、士卒八百馀人尽没。曲珍与残兵入城，崖峻
径窄，骑缘岸而上，丧马八千匹。夏人遂围城。
</p><p>
初，沈括奏夏人逼永乐，见官兵整乃还，帝曰：“括料敌疏矣。彼来未出战，
岂肯遽退邪？必有大兵在后。”已而果然。
</p><p>
己丑，帝以疾愈，降京畿囚罪一等，徒以下释之。
</p><p>
庚寅，辽主谒庆陵。
</p><p>
壬辰，辽遣使行视畿县民被水患者。
</p><p>
乙未，诏李宪、张世矩将兵救永乐，又令沈括遣人与夏约，退军，当还永乐地。
</p><p>
夏人围永乐城，厚数里，游骑掠米脂，且据其水砦。将士昼夜血战，城中乏水
已数日，凿井不得泉，渴死者大半，至绞马粪汁饮之；夏人蚁附登城，尚扶创格斗。
沈括、李宪援兵及馈饷，皆为游骑所隔。种谔怨徐禧，不遣救。曲珍度不可支，请
禧乘兵气未竭，溃围而出，使人自求生。禧曰：“此城据要地，奈何弃之！且为将
而奔，众心摇矣。”珍曰：“非敢自爱，但敕使谋臣同没于此，惧蜃国耳。”高永
能亦劝李稷尽捐金帛募死士力战以出，皆不听。夏人呼珍来讲和，吕整、景思义相
继而行。夏人髡思义，囚之。戊戌夜，大雨，夏人环城急攻，城遂陷。高永能孙昌
裔劝永能从间道出，永能叹曰：“吾结发从事西羌，战未尝挫。今年已七十，受国
大恩，恨无以报，此吾死所也！”顾易一卒敝衣，战而死。徐禧、李舜举、李稷，
皆为乱兵所害；曲珍、王湛、李浦、吕整，裸跣走免；蕃部指挥马贵，独持刀杀数
十人而死。夏人耀兵于米脂城下，乃还。
</p><p>
禧好谈兵，每云：“西北可唾手取，恨将帅怯耳！”中惠卿力引之，故不次用。
自灵州之败，秦、晋困棘，天下企望息兵，而括、谔陈进取之策，禧更以边事自任，
狂谋轻敌，至于覆没。舜举资性安重，与人言，未尝及宫省事，至是被围急，断衣
襟作奏曰：“臣死无所恨，愿朝廷勿轻此贼！”
</p><p>
庚子，安化蛮寇宜州，知州王奇死之，诏赠忠州防御使。
</p><p>
丁未，辽主驻藕丝淀；大风雪，牛马多死，赐扈从官以下衣、马有差。
</p><p>
是月，河溢沧州南皮上下埽，又溢清地埽，又溢永静军阜城下埽。
</p><p>
冬，十月，戊申朔，沈括、种谔奏：“永乐城陷，汉、蕃官二百三十人，兵万
二千三百馀人皆没。”帝涕泣悲愤，为之不食。早朝，对辅臣痛哭，莫敢仰视，既
而叹息曰：“永乐之举，无一人言其不可者。”浦宗孟进曰：“臣尝言之。”帝正
色曰：“何尝有言！”在内惟吕公著，在外惟赵禼，尝言用兵非好事耳。”初帝之
除禧也，王安礼谏曰：“禧志大才疏，必误国事。”不听，及败，帝曰：“安礼每
劝朕勿用兵，少置狱，盖为此也。”自熙宁开边以来，凡得夏葭芦、吴保、义合、
米脂、浮图、塞门六堡，而灵州、永乐之役，官军、熟羌、义保死者六十万人，钱
粟银绢以万数者不可胜计。帝始知边臣不足任，深悔用兵，无意西伐矣。
</p><p>
辛亥，提举汴河堤岸司言：“洛口广武埽大河水涨塌岸，坏下牌头门，万一入
汴，人力无以枝梧，密迩都城，可为深虑。”诏都水监官速往护之。
</p><p>
甲寅，知延州沈括，以措置乖方，责授均州团练副使，随州安置；鄜延路副都
总管曲珍，以城陷败走，降授皇城使。
</p><p>
乙卯，辽主命耶律华格傅导梁王延禧，加金吾卫大将军。
</p><p>
乙丑，诏赠永乐死事臣徐禧吏部尚书，李舜举昭化军节度使，并赐谥忠愍；李
稷工部侍郎；高永能房州观察使，录其子世亮为忠州刺史；入内高品张禹勤皇城使。
各推恩赐赠有差。
</p><p>
壬申，诏户部右曹于京东、淮、浙、江、湖、福建十二路发常平线八百万缗输
元丰库。自熙宁以前，诸路榷酤场率以酬衙前之陪备官费者，至熙宁行免役，乃罢
收酒场，听民增直以售，取其价以给衙前。时有坊场钱，至元丰初，法既久，储积
赢羡。司农寺请岁发坊场百万缗输中都，三年，遂于寺南作元丰库贮之，几百楹。
凡钱帛之录诸司，非度支所主，输之，数益广，欲以待非常之用焉。
</p><p>
资政殿学士、知太原府吕惠卿加大学士，入见，将使仍镇鄜延。惠卿言：“陕
西之师，非唯不可以攻，亦不可以守，要在大为形势而已。”帝曰：“如惠卿言，
是陕西可弃也，岂宜委以边事！”癸酉，数其轻躁矫诬之罪，斥知单州。
</p><p>
种谔本意身任统帅，谓成功在己，而为徐禧、沈括所外。贼围永乐，谔以守延
为名，观望不救，永乐遂陷。帝冀其后效，置不问，且虞贼至，就命知延州。
</p><p>
丙子，辽主谒乾陵。
</p><p>
十一月，戊寅朔，罢御史察诸路官司，如有不职，令言事御史弹奏。著为令。
</p><p>
景灵宫成，辛巳，百官班于集英殿门，帝诣蕊珠、凝华等殿行告迁礼。壬午，
奉安神御于十一殿。癸未，初行朝献礼。乙酉，以奉安神御赦天下，官与享大臣子
若孙一人。庚寅，宴侍祠官于紫宸殿。
</p><p>
十二月，丁巳，新乐成。
</p><p>
庚申，辽主降皇后萧氏为惠妃，出居乾陵，还其妹于母家。
</p><p>
辛酉，原武决河口塞。
</p><p>
甲子，浚京师城外四壁之壕。
</p><p>
丙子，录永乐死事将皇城使寇伟、东上閤门副使景思谊等，赠恤有差。

</p><p>
○神宗体元显道法古立宪帝德元丰六年（辽太康九年）
</p><p>
春，正月，丁丑朔，御大庆殿受朝，用新乐。先是帝以朝会仪物敝，当改为，
诏閤门、御史台详定朝会仪，更造仗卫、舆辂、冠服，至是始陈于殿。仪鸾司幕屋
坏，毁玉辂。
</p><p>
辛巳，辽主如春水。
</p><p>
乙未，诏修周、汉以来陵庙。
</p><p>
乙巳，御崇政殿阅武士。
</p><p>
丙午，封楚三闾大夫屈平为忠洁侯。
</p><p>
二月，丁未朔，夏人围兰州，数十万众奄至，已据两关，李浩闭城距守。钤辖
王文顾请击之，浩曰：“城中骑兵不满数百，安可战？”文郁曰：“贼众我寡，正
当折其锋以安众心，然后可守。此张辽所以破合肥也。”及夜，集死士七百馀人，
缒城而下，持短刃突之，贼惊溃，争渡河，溺死者甚众。
</p><p>
丙辰，以夏人犯兰州，贬李宪为经略安抚都总管。以王文郁为西上閤门使，代
李浩知兰州。
</p><p>
甲子，三省言：“御史台六察按官，以二年为一任。欲置簿，各书其纠劾之多
寡当否为殿最，岁终条具，取旨升黜，事重者随事取旨。”从之。
</p><p>
三月，辛卯，夏人寇兰州，副总管李浩以卫城有功，复陇州团练使。
</p><p>
丙申，河东将薛义败夏人开葭芦西岭。
</p><p>
己亥，河东将高永翼败复人于真卿流部。
</p><p>
夏，四月，丙午朔，辽境大雪，平地丈馀，马死者十之六七。
</p><p>
辛亥，龙神卫四厢都指挥使、知延州种谔卒。谔善驭将士，然残忍好杀，左右
有犯者，立斩之；或先刳肺肝，坐者掩面，谔饮食自若。敌亦畏其敢战，故数有功。
自熙宁初，谔首兴边事，再举西伐，皆其始谋，终致永乐之败，每恨为徐禧、沈括
所抑，疽发背而卒。议者谓谔不死，边事不已。
</p><p>
甲子，礼部郎中林希上《两朝宝训》。
</p><p>
李浩败夏人于巴放谿。
</p><p>
辛未，雨土。
</p><p>
是月，中书舍人曾巩卒。巩为文自成一家。少与王安石游，安石声誉未振，巩
导之于欧陽修；及安石得志，遂与之异。帝尝问：“安石何如人？”对曰：“安石
文学行义不减扬雄，以吝，故不及。”帝曰：“安石轻富贵，何吝也？”曰：“臣
所谓吝者，谓其勇于有为，吝于改过耳。”吕公著尝言于帝曰：“巩行义不如政事，
政事不如文章。”故不至大用。
</p><p>
五月，庚寅，以旱虑囚。
</p><p>
夏人寇兰州，围九日。甲午，大战，侍禁韦定死之。
</p><p>
癸卯，诏赐资州孝子支渐粟帛。
</p><p>
是月，辽主如黑岭。
</p><p>
夏人寇麟州神堂砦，知州訾虎督兵出战，败之。诏虎自今毋得轻易出入，恐失
利损威以张虏势，遇有寇边，止令裨将以兵捍逐。
</p><p>
六月，乙巳朔，诏御史台六察各置御史一员。
</p><p>
癸丑，以礼部尚书黄履为御史中丞。履以大臣多因细故罚金，遂言：“大臣罪
在可议，黜之可也，可恕，释之可也，岂可罚以示辱哉？”时又制侍郎以下不许独
对，履言：“陛下博访庶政，虽远外微官，犹令独对，顾于侍从乃弗得邪？”遂刊
其制。御史翟忠言事，有旨诘所自来。履谏曰：“御史以言为职，非有所闻，则无
以言。今乃究其自来，则人将惩之，台谏不复有闻矣。”
</p><p>
先是诏大理兼鞫狱所承内降公事，意必傅重；少卿韩晋卿独持平核实，无所上
下，帝知其才，尚书省建，擢刑部郎中。天下大辟请谳，执政或以为烦，将劾不应
谳者，晋卿适白事省中，因曰：“听断求实，朝廷之心也。今谳而获戾，后不来矣。”
议者或引唐日覆奏，欲令天下庶狱悉从奏决，晋卿曰：“法在天下，而可疑、可矜
者上请，此祖宗制也。今四海一家，欲械系待朝命，恐罪人之死于狱多于伏辜者矣。”
朝廷皆从之。
</p><p>
己未，辽主驻散水原。甲子，以耶律阿苏为契丹行宫都部署，以耶律慎思为北
院枢密副使。
</p><p>
庚午，辽主命诸路检校脱户罪至死者原之。
</p><p>
闰月，乙亥朔，夏主秉常遣使来贡。永乐之役，夏人亦以是困敝，其西南都统
昴星嵬名济移书泾原刘昌祚，乞通好如初。昌祚以闻，帝谕昌祚答之。及入寇屡败，
国用益竭，乃遣使来贡，上表曰：“臣自历世以来，贡奉朝廷，无所亏，迨至于近
岁，尤甚欢和。不意憸人诬间，朝廷特起大兵，侵夺疆土城砦，因兹构怨，遂致交
兵。今乞朝廷示以大义，特还所侵。倘垂开纳，别效忠勤。”帝赐诏曰：“比以权
强，敢行废辱，朕令边臣往问，匿而不报。王师徂征，盖讨有罪。今遣使造庭，辞
礼恭顺，仍闻国政悉复故常，益用嘉纳。已戒边吏毋辄出兵，尔亦慎守先盟。”
</p><p>
戊寅，诏陕西、河东经略司，其新复城砦徼循，毋出二三里；夏之岁赐悉如其
旧，唯乞还侵疆不许。
</p><p>
辽主知庶人浚之冤，悔恨无及，追谥为昭怀太子，以礼改葬玉峰山。
</p><p>
丙戌，汴水溢。
</p><p>
丁亥，准布贡于辽。
</p><p>
己丑，辽以知兴中府事邢熙年为汉人行宫都部署；以汉人行宫都部署王绩为南
院枢密副使。
</p><p>
丙申，守司徒、开府仪同三司韩国公富弼卒，谥文忠。
</p><p>
弼年八十，怀不能已，上疏论治道之要曰：“臣闻自古致天下治乱者，不出二
端而已：谀佞者进，则人主不闻有过，惟恶是为，所以致乱；谠直者进，则人主日
有开益，惟善是从，所以致治。臣自离朝廷，退居林下，间亦仰知时政，大率谀佞
者竞进，谠直者居外，虽有在朝者，盖恐触忤奸邪，亦皆结舌不敢有所开陈。”疏
奏，帝谓辅臣曰：“富弼有疏来。”章惇曰：“弼言何事？”帝曰：“言朕左右多
小人。”惇曰：“盍令分析孰为小人？”帝曰：“弼三朝老臣，岂可令分析！”王
安礼进曰：“弼之言是也。”罢朝，惇咎安礼曰：“右丞对上之言失矣。”安礼曰：
“吾侪今日曰‘诚如圣谕’，明日曰‘圣学非臣所及’，安得不谓之小人？”惇无
以对。
</p><p>
弼既上疏，又条陈时政之失以待上问，手封以付其子绍庭。及卒，绍庭上之。
其略曰：“今日上自辅臣，下及庶士，畏祸图利，习成弊风，忠词谠论，无复上达，
致陛下聪明蔽塞。天下祸患已成，尚不知警惧改悔，创艾补救，日甚一日，殆将无
及。陛下即位之初，邪臣纳说图治之际，听受失宜，自谓能拒绝众人，不使异论得
行，然后圣化可运，事功可成。此盖奸人自谋，利于苟悦，而柄任之臣，欲专权自
肆以成己志，遂误陛下，放斥忠直，进而邪佞，忠言杜绝，谄谀日闻。去岁纳边臣
妄议，大举以讨西戎，师徒溃败，两路騷然。当举事之初，执政大臣、台谏、侍从，
苟能犯颜极谏，则圣心自回，祸难自息矣。臣不知是时小大之臣，有为陛下力争其
不可者乎？今久戍未解，百姓困穷，岂讳过耻败不思救祸之时？天地至仁，宁与羌
夷校曲直胜负！愿归其侵地，休兵息民。朝廷之事，莫大于用人。夫辅弼之任，论
议之职，皆当极天下之选。彼贪宠患失，柔从顺媚者，岂可使之？事一出于上，则
下莫任其责，小人因得以为奸，事成则下得窃其利，事不成则君独当其咎，岂上下
同心，君臣一德之谓邪？”又曰：“宫闱之臣，委之统制方面，皆非所宜。在外则
挟权怙宠，陵轹上下。入侍左右，宠禄既过，则骄怨易启，势位相及，猜夺随至，
立党生祸。”又曰：“兴利之臣，亏损国体，为上敛怨。至若为场以停民贷，造舍
而蔽旧屋，榷河舟之载，擅路粪之利，急于敛取，道路嗟怨，此非上所以与民之意
也。”
</p><p>
弼恭俭好礼，与人言，虽幼贱必尽敬，气色穆然，不见喜愠。其好善疾恶，盖
出于天性。常言：“君子与小人并处，其势必不胜。君子不胜，则奉身而退，乐道
无闷。小人不胜，则交结构扇，千岐万辙，必胜而后已；迨其得志，遂肆毒于善良，
求天下不乱，不可得也。”弼忠义之性，老而弥笃，家居一纪，斯须未尝忘朝廷。
</p><p>
江、淮等路发运司岁漕谷六百二十万，副使蒋之奇领漕事，以是月至京师，入
觐。帝问劳备至，赐三品服，且曰：“朕不复除官，漕事一以委卿。”之奇辞谢，
因条画利病三十馀事，多见纳用。
</p><p>
秋，七月，乙巳，辽主猎于马尾山。
</p><p>
乙卯，祔孝惠、孝章、淑德、章怀皇后于庙。
</p><p>
丙辰，孙固引疾求去，遂罢为观文殿学士、知河陽。以同知枢密院韩缜知枢密
院，户部尚书安焘同知枢密院。
</p><p>
丁巳，辽主谒庆陵。癸亥，禁外官于部内贷取息，及使者馆于民家。
</p><p>
八月，己卯，太白昼见。
</p><p>
乙酉，前桐城县尉周谔上书，诏中书省记姓名。帝日阅匦函，小臣所言利害，
无不详览如此。
</p><p>
辛卯，蒲宗孟罢。先是宰执同对，帝有无人才之叹，宗孟曰：“人才半为司马
光邪说所坏。”帝不语，直视宗孟久之。宗孟惧甚，无以为容。帝复曰：“蒲宗孟
乃不取司马光邪？未论别事，其辞枢密副使，朕自即位以来，唯见此一人。它人虽
迫之使去，亦不肯矣。”又因泛论古今人物，宗孟盛称扬雄之贤，帝作色曰：“扬
雄剧秦美新，不佳也。”罢朝，王安礼戏宗孟曰：“扬雄为公坐累。”至是御史论
其荒于酒色及缮治府舍过制，遂守本官，知汝州。
</p><p>
以尚书右丞王安礼为尚书左丞，吏部尚书李清臣为尚书右丞。
</p><p>
九月，癸卿朔，日有食之。
</p><p>
戊辰，起居郎蔡京言：“旧修起居注官二员，不分左右，故月轮一员修纂。今
起居郎、舍人分隶两省，所以备左右史官，则左当书动，右当书言。乞自今，起居
郎、舍人随左右分记言动。”从之。
</p><p>
己酉，辽主射熊于白石山，加围场使尼噶为左金吾卫大将军。
</p><p>
辛未，五国部长贡于辽。
</p><p>
壬申，辽主召北南枢密院官议政事。
</p><p>
冬，十月，癸酉朔，夏国主秉常遣使上表，请复修职贡，乞还旧疆。安焘言：
“地有非要害者，固宜予之。然虏情无厌，当使知吾宥过而罢兵，不可示以厌兵之
意。”帝乃赐秉常诏，言：“地界已令鄜延路移牒宥州施行，其岁赐候地界了日依
旧。”
</p><p>
丁丑，辽主谒观德殿。
</p><p>
己卯，辽南院枢密使刘筠卒。
</p><p>
戊子，封孟轲为邹国公，以吏部尚书曾孝宽言孟轲未加爵命故也。
</p><p>
壬辰，辽混同郡王耶律伊逊在莱州，私藏兵甲，且谋奔宋；事觉，辽主命缢杀
之。
</p><p>
癸巳，会稽郡王世清薨。
</p><p>
庚子，尚书省成。
</p><p>
十一月，癸卯，加上仁宗谥曰体天法道极功全德神文圣武睿哲明孝皇帝，英宗
谥曰体乾应历隆宝盛德宪文肃武睿神富孝皇帝。甲辰，朝献景灵宫。乙巳，朝太庙。
丙午，祀昊天上帝于圆丘，以太祖配，始罢合祭天地。还，御宣秆门，大赦。
</p><p>
辽进封梁王延禧为燕国王，大赦。
</p><p>
以南院宣徽使萧谟噶为南府宰相，以三司使王经参知政事、知枢密院事。
</p><p>
甲寅，判河南府潞国公文彦博，以守太师、开府仪同三司致仕。
</p><p>
庚申，幸尚书省，召六曹长贰以下，询以职事，因诫敕焉。
</p><p>
是月，辽定诸令史、译史迁叙等级。
</p><p>
十二月，丁亥，辽以邢熙年知南院枢密使事。辛卯，以王言敷为汉人行宫都部
署。
</p><p>
先是高丽王徽殂，辽命其子三韩国公勋权知国事，至是勋复殂。
</p><p>
是年，辽放进士李君裕等五十一人。

</p><p>
○神宗体元显道法古立宪帝德元丰七年（辽太康十年）
</p><p>
春，正月，辛丑朔，辽主如春水。
</p><p>
丙午，以洺州防御使世准为安定郡王。
</p><p>
辽复建南京奉福寺浮图。
</p><p>
癸丑，夏人寇兰州，李宪等击走之。
</p><p>
甲寅，进贤妃硃氏为德妃。
</p><p>
辛酉，诏黄州团练副使苏轼移汝州。帝每怜轼才，尝语辅臣曰：“国史大事，
朕意欲俾苏轼成之。”辅臣有难色，帝曰：“非轼则用曾巩。”其后巩亦不副上意，
帝复有旨起轼，以本官知江州。蔡确、张璪受命，王珪独以为不可。明日，改江州
太平观，又明日，命格不下。于是卒出手答刂，徙汝州，有“苏轼黜居思咎，阅岁
滋深，人才实难，不忍终弃”之语。轼上表谢，且言有田在常州，愿得居之。帝从
其请，改常州团练副使。
</p><p>
戊辰，辽主如山检淀。
</p><p>
二月，庚午朔，河北转运使、措置河北籴便吴雍言：“见管人粮、马料总千一
百七十六万石，奇赢相补，可支六年。河北十七州边防大计，仓廪充实，虽因藉丰
年，实以吏能干职。同措置王子渊，在职九年，悉心公家，望考察成效，以劝才吏。”
诏赐子渊紫章服。
</p><p>
甲戌，太师致仕文彦入觐，置酒垂拱殿。
</p><p>
癸未，进封濮陽郡王宗晖为嗣濮王，封宗晟为高密郡王，宗绰建安郡王，安隐
安康郡王，宗瑗汉东郡王，宗愈华原郡王。
</p><p>
三月，辛丑，赐文彦博宴于琼林苑，帝制诗以赐之。
</p><p>
丁巳，大宴群臣于集英殿，皇子延安郡王侍立于御座之侧，王珪率百僚廷贺。
及升殿，帝命珪等与王相见，久之，王乃退。王未出閤，帝特令侍宴以见群臣。
</p><p>
辽主命知制诰王师儒、牌印郎君耶律固傅导燕王延禧。辽主追念萧乌纳保护皇
孙之功，尝谓师儒等曰：“乌纳忠纯，虽狄仁杰之辅唐，乌珍之立穆宗，无以过也。
卿等宜达燕王知之。”旋命乌纳以殿前都点检辅导燕王。
</p><p>
庚申，御崇政殿大阅。
</p><p>
壬戌，诏以太学外舍生钱唐周邦彦为试太学正。邦彦献《汴都赋》，文采可取，
故擢之。
</p><p>
夏，四月，丁丑，赐饶州童子硃天赐《五经》出身。
</p><p>
女真贡良马于辽。
</p><p>
癸巳，夏人寇延州安塞堡，将官吕真败之。
</p><p>
五月，壬子，虑囚，降死罪一等，杖以下释之。
</p><p>
庚申，诏中书舍人蔡卞往江宁府省视王安石疾病。卞，安石之婿也。
</p><p>
壬戌，诏：“自今春秋释奠，以邹国公孟轲配食文宣王，设位于兗国公之次。”
又追封荀况为兰陵伯，扬雄为成都伯，韩愈为昌黎伯，以世次从祀于二十一贤之间。
</p><p>
诏诸路帅臣、监司等举大使臣为将领。
</p><p>
辽主驻散水原。
</p><p>
乙丑，准布贡于辽。
</p><p>
六月，礼部言：“欧陽修等编《太常因革礼》，始自建隆，讫于嘉祐，为百卷。
嘉祐之后，阙而不录。熙宁以来，礼文制作，足以垂法万世，乞下太常，委博士接
续编纂，以备讨阅。”从之。
</p><p>
丙子，夏人寇德顺军，巡检王友死之。
</p><p>
戊子，集禧观使王安石请以所居园屋创禅寺，乞赐名额，从之，以保宁禅院为
额。安石自子雱死，晚年痛悼不已，遂舍半山园宅为寺，又割田为常住，以荐冥福
云。
</p><p>
辛卯，江夏郡王宗惠卒。
</p><p>
壬辰，辽禁毁铜钱为器。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86742.html' class='pagedaohang'>【上一篇】<i>:卷第七十八 【宋纪七十八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86740.html' class='pagedaohang'>【下一篇】<i>：卷第七十六 【宋纪七十六】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>