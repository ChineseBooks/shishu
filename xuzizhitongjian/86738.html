<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第八十 【宋纪八十】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第八十 【宋纪八十】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86739.html' class='pagedaohang'>【上一篇】<i>:卷第八十一 【宋纪八十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86737.html' class='pagedaohang'>【下一篇】<i>：卷第七十九 【宋纪七十九】</i></a></span>
</ul>
<div class="articleContent" id="articleContent"> <p>
起柔兆摄提格七月，尽著雍执徐六月，凡二年。


</p><p>
○哲宋宪元继道显德定功钦文睿武齐全昭孝皇帝元祐元年（辽大安二年）
</p><p>
秋，七月，丙辰朔，诏：“罢试补学官法，令尚书、侍郎、左右司郎中、学士、
待制、两省、御史台官、国子司业各举二人。”
</p><p>
丁巳，辽惠妃之母燕国夫人，先以入朝擅取驿马，夺其封号；复为巫蛊术厌魅
皇孙延禧，事觉，伏诛。妃弟萧酬斡，隶兴圣宫籍，流乌尔古德?寽勒部。
</p><p>
戊午，辽主猎沙岭。
</p><p>
辛酉，立十科举士法。旧制，铨注有格，概拘以法，法可以制平而不可以择才，
故令内外官皆得荐举。其后被举者既多，除吏愈难，神宗乃革去内外举官法，但用
吏部、审官院选榜。及帝即位，王岩叟言：“自罢辞举而用选榜，可以见功过而不
可以见人才。于是不得已而用其平日之所信，故有踏逐、申差之目。踏逐实荐举，
而不与同罪；且选才荐能而谓之踏逐，非雅名也。况委人以权而不容举其所知，岂
为通术！”遂复内外官举法。司马光奏曰：“为政得人则治。然人之才，或长于此
而短于彼，虽皋、夔、稷、契，各守一官，中人安可求备？故孔门以四科论士，汉
室以数路得人。若指瑕掩善，则朝无可用之人；苟随器指任，则世无可弃之士。臣
备位宰相，职当选辟，而识短见狭，士有恬退滞淹或孤寒遗逸，岂能周知！若专引
知识，则嫌于私；若止循资序，未必皆才。莫如使在位达官各举所知，然后克协至
公，野无遗贤矣。欲乞朝廷设十科举士：一曰行义纯固可为师表科，二曰节操方正
可备献纳科，三曰智勇过人可备将帅科，四曰公正聪明可备监司科，五曰经术精通
可备讲读科，六曰学问该博可备顾问科，七曰文章典丽可备著述科，八曰善听狱讼
尽鲍得实科，九曰善治财赋公私俱便科，十曰练习法令能断请谳科。应职事官自尚
书至给、舍、谏议，寄禄官自开府仪同三司至大中大夫，带职自观文殿大学士至待
制，每岁须于十科内举三人。仍具状保任，中书置籍记之，异时有事需材，即按籍
视其所尝被举科格，随事试之，有劳又著之籍。内外官阙，取尝试有效者随科授职。
所赐告命，仍具举主姓名。其人任官无状，坐以缪举之罪。庶几人人重慎，所举得
才。”诏从之。
</p><p>
甲子，辽赐兴圣、积庆二宫贫民钱。
</p><p>
乙丑，夏国主秉常殂。是年，改元天安礼定，私谥康靖皇帝，庙号惠宗，墓号
献陵，子乾顺即位。
</p><p>
上官均奏乞尚书省事类分轻重，某事关尚书，某事关二丞，某事关仆射；从之。
</p><p>
刘挚言：“乃者朝廷患免役之弊，下诏改复差法，而法至今不能成。朝廷患常
平之弊，并用旧制，施行曾未累月，复变为青苗之法。其后又下诏切责首议之臣，
而敛散之事，至今行之如初。此二者，大事也，而反覆二三，尚何以使天下信从！
且改之易之诚是邪？君子犹以为反令。况改易未必是，徒以暴过举于天下，则曷若
谨之于始乎！”
</p><p>
庚午，夏国遣使来贺坤成节。
</p><p>
乙酉，辽出粟赈辽州贫民。
</p><p>
八月，戊子，辽主以雪罢猎。
</p><p>
辛卯，诏复常平旧法，罢青苗钱。
</p><p>
初，范纯仁以国用不足，请再立常平钱谷敛散出息之法，朝廷用其言；司马光
方以疾在告，不与也。已而台谏共言其非，皆不报。光寻具答刂子言：“先朝散青
苗，本为利民，并取情愿；后提举官速要见功，务求多散。今禁抑配，则无害也。”
苏轼奏曰：“熙宁之法，未尝不禁抑配，而其为害也至此。民家量入为出，虽贫亦
足；若令分外得钱，则费用自广。今许人情愿，是为设法罔民，使快一时非理之用，
而不虑后日催纳之患，非良法也。”会王岩叟、硃光庭、王觌等交章乞罢青苗，光
始大悟，力疾入朝，于帘前奏曰：“是何奸邪，劝陛下复行此事！”纯仁失色，却
立不敢言。太皇太后从之，即诏：“常平依旧法，青苗钱更不支复；除旧欠二分之
息，元支本钱，验见欠多少分料，次随二税输纳。”
</p><p>
太皇太后谕辅臣曰：“台谏官言近日除授多有不当。”光曰：“朝廷既令臣僚
各举所知，必且试用。待其不职，然后罢黜，亦可并坐举者。”吕公著曰：“举官
虽委人，亦须执政审察人材。”光曰：“自来执政，止于举到人中取其所善者用之。”
韩维曰：“光所言非是，直信举者之言，不先审察，待其不职而罚之，甚失义理。”
公著曰：“近除用多失，亦由限以资格。”光曰：“资格亦不可少。”维曰：“资
格但可施于叙迁，若升擢人材，岂可拘资格邪！”
</p><p>
壬辰，封弟偲为祁国公。
</p><p>
丁酉，司马光以疾作，先出都堂，遂谒告，自是不复入朝。
</p><p>
癸卯，以崇政殿说书程颐兼权判登闻鼓院。
</p><p>
九月，丙辰朔，尚书左仆射兼门下侍郎司马光卒，年六十六。太皇太后哭之恸，
帝亦感涕不已。明堂礼毕，皆临奠。赠太师、温国公，谥文正，御篆表其墓道曰：
“忠清粹德之碑”。
</p><p>
光居洛陽十五年，天下以为真宰相，田夫野老皆号为司马相公，妇人孺子亦知
其为君实也。及为门下侍郎，苏轼自登州召还，缘道人相聚号呼曰：“寄谢司马相
公，毋去朝廷，厚自爱，以活我。”辽人敕其边吏曰：“中国相司马矣，切毋生事、
开边隙。”光自见言行计从，欲以身徇社稷，躬亲庶务，不舍昼夜。宾客见其体羸，
举诸葛亮食少事烦以为戒，光曰：“死生命也。”为之益力。病帮，不复自觉，谆
谆如梦中语，然皆朝廷天下事也。既殁，其家得遗奏八纸，皆手札，论当世要务。
百姓闻其卒，罢市而往吊，鬻衣而致奠，巷哭而过，车盖以万千数。京师民画其像，
刻印鬻之，家置一本，饮食必祝焉。归葬陕州，四方来会者数万人。
</p><p>
光孝友忠信，自少至老，语未尝妄。自言：“吾无过人者，但平生所为，未尝
有不可对人言者耳。”于学无所不通，唯不喜释、老，曰：“其微言不能出吾书，
其诞吾不信也。”苏轼尝论光所以感人心、动天地者而蔽以二言，曰诚，曰一，君
子以为笃论。
</p><p>
己未，朝献景灵宫。辛酉，大享明堂，以神宗配。
</p><p>
程颐在经筵，多用古礼。苏轼谓其不近人情，深疾之，每加玩侮。方司马光之
卒也，明堂降赦，臣僚称贺讫，两省辟欲往奠光，颐不可，曰：“子于是日哭则不
歌。”坐客有难之者曰：“孔子言哭则不歌，不言歌则不哭。”苏轼曰：“此乃枉
死市叔孙通所制礼也。”众皆大笑，遂成嫌隙。
</p><p>
丁卯，以中书舍人苏轼为翰林学士。
</p><p>
癸酉，诏：“诸路坊郭第五等以上，及单丁、女户、寺观第三等以上，旧纳免
役钱并与减放五分，馀皆全放，仍自元祐二年始。”
</p><p>
庚午，辽主还上京。壬申，发粟赈上京、中京贫民。
</p><p>
丙子，辽主谒二仪、五鸾二殿。己卯，出太祖、太宗所御铠仗示燕国王延禧，
谕以创业征伐之难。
</p><p>
张璪罢为光禄大夫、资政殿学士、知郑州。台谏交章论璪，凡十数。太皇太后
宣谕王岩叟曰：“明堂大礼后，璪必退。”至是乃引疾请外，竟从优礼罢去。
</p><p>
癸未，孙升奏：“祖宗用人，如赵普、王旦、韩琦，此三人者，文章学问不见
于世，然观其德业、器识、功烈、治行，近世辅相未有其比。王安石为一代文宗，
进居大任，施设之方，一出于私智。由是言之，则辅佐经纶之业，不在乎文章学问
也。今苏轼之学，中外所服，然德业器识有所不足，为翰林学士，可谓极其任矣，
若或辅佐经纶，则愿陛下以王安石为戒。”世讥其失言。
</p><p>
辛巳，辽主召南府宰相议国政。
</p><p>
冬，十月，乙酉朔，辽以南院枢密副使窦景庸知枢密院事。景庸初为秘书省校
书郎，聪敏好学，至是始见用，封陈国公。
</p><p>
丙戌，改封孔子后为奉圣公。
</p><p>
鸿胪卿孔宗翰言：“孔子后世袭公爵，本为侍祠。然兼领它官，不在故郡，于
名为不正。乞自今，袭封之人，使终身在乡里。”诏：“改衍圣公为奉圣公，不预
它职，增给庙学田百顷，供祭祀外，许均赡族人。赐国子监书，置教授一员，以训
其子弟。”
</p><p>
五国长贡于辽。
</p><p>
丁亥，辽遣使诏夏国王秉常子乾顺知国事。
</p><p>
庚寅，太白昼见。
</p><p>
壬辰，夏人来告哀，诏：“自元丰四年用兵所得城砦，待归我永乐所陷人民，
当尽画以给还。”遣穆衍、张楙往吊祭。
</p><p>
乙巳，赐范镇诏，落致仕，除兼侍读，诏书到日，可即赴阙。
</p><p>
己酉，宗正寺丞王巩奏：“神宗玉牒，至今未修，《仙源类谱》，自庆历八年
张方平进书之后，仅五十年，并无成书。请更立法，玉牒二年一具草缴进，《类谱》
亦如之，候及十年，类聚修纂。”从之。
</p><p>
癸丑，刘挚言：“太学条例，独可案据旧条，考其乖戾太甚者删去之。若乃高
阔以慕古，新奇以变常，非徒无补而又有害。乞罢修学制所，止责学官正、录以上，
将见行条制去留修定。”挚言“慕古变常”，盖指程颐也。颐大概以为学校礼义相
先之地，而月使之争，殊非教养之道。请改试为课，有所未至，则学官召而教之，
更不考定高下。置尊贤堂以延天下道德之士，镌解额以去利诱，省繁文以专委任，
厉绳检以厚风教。及置待宾、吏、师斋，立观光法，凡数十条，辄为礼部疏驳。颐
亦自辨理，然朝廷讫不行。
</p><p>
十一月，乙卯朔，礼部言：“将来冬至节，命妇贺坤成节，例改笺为表。”从
之。程颐建言：“神宗丧未除，节序变迁，时思方切，恐失居丧之礼，无以风化天
下，乞改贺为慰。”不从。
</p><p>
戊午，以尚书右丞吕大防为中书侍郎，御史中丞刘挚为尚书右丞。
</p><p>
自张璪罢，中书侍郎久未补人。吕公著言：“吕大防忠实，可任大事。”帝又
以手札问公著曰：“卿前日言刘挚可执政，缘未作尚书，恐无此例，欲且除尚书。”
公著奏：“国朝自中丞入二府者，如贾昌朝、张昪、赵概、冯京等甚多。”帝从其
言，挚遂自中丞人辅。以傅尧俞为御史中丞，仍兼侍读。
</p><p>
甲戌，辽为燕国王延禧行再生礼，曲赦上京囚。
</p><p>
先是河决大名，诏秘书监张问相度河北水事，又以王令图领都水同往。丙子，
问奏：“臣至滑州决口相视，迎陽埽至大、小吴，水势低下，旧河淤仰，故道难复。
请于南乐大名埽开直河并签河，分引水势入孙村口，以解北京向下水患。”令图亦
以为然。于是减水河之议复起。会北京留守韩绛奏引河近府非是，诏问别相视。
</p><p>
戊寅，以起居郎苏辙、起居舍人曾肇并为中书舍人，肇仍充实录院修撰。王岩
叟言肇资望甚卑，因缘得窃馆职，素无吏能而擢领都司，殊昧史材而委修实录，凡
八上章，皆不听。
</p><p>
朝廷起范镇，欲授以门下侍郎，镇雅不欲起，又移书问其从孙祖禹，祖禹亦劝
之。镇大喜曰：“是吾心也。凡吾所欲为者，司马君实已为之，何复出也！”遂固
辞。表曰：“六十三而求去，盖以引年；七十九而复来，岂云中礼！”卒不起。命
提举崇福宫，数月，告老，以银青光禄大夫致仕。
</p><p>
御史中丞傅尧俞初视事，与侍御史王岩叟同入对，帝谕尧俞曰：“用卿作中丞，
不由执政，以卿公正不避权贵。如朝政阙失，卿等当极言之。”
</p><p>
三省奏立经义、词赋两科，从之。
</p><p>
庚辰，诏：“府界三路保甲人户，五等以下，地土不及二十亩者，虽三丁以上
并免教。”从吕陶请也。
</p><p>
蠲盐井官溪钱。
</p><p>
癸未，辽出粟赈乾、显、成、懿四州贫民。
</p><p>
十二月，庚寅，诏：“将来服除，依元丰三年故事，群臣勿上尊号。”
</p><p>
辛卯，辽以兰陵郡王萧乌纳为南院枢密使。乌纳奏请掾史以岁月迁叙，从之。
</p><p>
戊戌，华州郑县小敷谷山崩。
</p><p>
壬寅，硃光庭言：“学士院试馆职策题云：‘欲师仁宗之忠厚，而患百官有司
不举其职，或至于媮；欲法神考之厉精，而恐监司守令不识其意，流入于刻。’又
称：‘汉文宽大长者，不闻有怠废不举之病；宣帝综核名实，不闻有督察过甚之失。’
臣以为仁宗之深仁厚德，如天之为大，汉文不足以过也；神考之雄才大略，如神之
不测，宣帝不足以过也。今学士院考试官不识大体，反以媮刻为议论，乞正考试官
之罪。”策题，苏轼文也，诏轼特放罪。轼闻而自辨，诏追回放罪指挥。吕陶言：
“苏轼所撰策题，盖设此问以观其答，非谓仁宗不如汉文，神考不如汉宣。台谏当
徇至公，不可假借事权以报私隙。议者谓轼尝戏薄程颐，光庭乃其门人，故为报怨。
夫欲加轼罪，何所不可？必指其策问以为讪谤，恐朋党之弊，自此起矣。”
</p><p>
戊申，诏以冬温无雪，决系囚。
</p><p>
辽崇义军节度使致仕刘伸卒。伸初为大理正，因奏狱，辽主适与近臣语，不顾，
伸进曰：“臣闻自古帝王，必重民命，愿陛下省臣之奏。”辽主大惊异。累迁大理
少卿，民无冤抑。后复以三司副使提点大理寺，明法而恕，案冤狱，全活甚众。辽
主欲大用之，为耶律伊逊所阻。伊逊既败，其党犹盛，伸不复仕。适燕蓟民饥，伸
家居，与致仕官赵徽、韩造济以糜粥，所活不胜算。至是卒，辽主震悼，赙赠加等。
</p><p>
是岁，河北及楚、海诸州水。

</p><p>
○哲宋宪元继道显德定功钦文睿武齐全昭孝皇帝元祐二年（辽大安三年）
</p><p>
春，正月，乙卯，辽主如鱼兒泺。
</p><p>
壬戌，王觌言：“硃光庭讦苏轼策问，吕陶力辨。臣谓轼之辞不过失轻重之体
耳。若悉考同异，深究嫌疑，则两岐遂分，党论滋炽。夫学士命词失指，其事尚小；
使士大夫有朋党之名，此大患也。”太皇太后深然之。时议者以光庭因轼与其师程
颐有隙而发，而陶与轼皆蜀人，遂起洛、蜀二党之说，故觌有是疏。
</p><p>
夏国以其故主秉常留遗物使遣来进。乙丑，封乾顺为夏国王，如明道二年元昊
除节度使、西平王例。
</p><p>
戊辰，诏：“自今举人程试，并许用古今诸儒之说，或出己见，勿引申、韩、
释氏书。考试官以经义、论、策通定去留，毋于《老》、《列》、《庄子》出题。”
</p><p>
辛未，傅尧俞、王岩叟入对，论苏轼策题不当，太皇太后曰：“此硃光庭私意，
卿等党光庭耳。”尧俞、岩叟同奏曰：“臣等蒙宣谕，谓党附光庭弹轼，上辜任使，
更不敢诣台供职，伏俟谴斥。”
</p><p>
甲戌，辽出钱粟赈南京贫民，仍复其租赋。
</p><p>
丙子，诏：“苏轼所撰策题，即无讥讽祖宗之意，然自来官司试人，亦无将祖
宗治体评议者。盖一时失于检会，札付学士院知。令傅尧俞、王岩叟、硃光庭速依
旧供职。”盖从吕公著议也。
</p><p>
辛巳，诏苏辙、刘分攵编次神宗御制。
</p><p>
二月，丙戌，辽发粟赈中京饥。
</p><p>
丁亥，遣左司谏硃光庭乘传诣河北路，与监司一员遍视灾荒，措置赈济。
</p><p>
辛卯，赐富弼神道碑，以“显忠尚德”为额，仍命翰林学士苏轼撰文。
</p><p>
诏：“施、黔、戎、泸等州保甲，监司免岁阅。”
</p><p>
己丑，知澶州王令图相度河北水事。张问奏乞如前议，分河水入孙村口置约，
使复归东流故道；从之。
</p><p>
己亥，命吏部选人改官，岁以百人为额。
</p><p>
甲辰，辽以民多流散，除安泊逃户征偿法。
</p><p>
辛亥，观文殿大学士、知陈州蔡确，坐弟军器少监硕贷用官钱事，落职，徙知
安州。
</p><p>
是月，代州地震。
</p><p>
三月，乙卯，高丽遣使贡于辽。
</p><p>
丁巳，太皇太后诏曰：“祥禫既终，典册告具，而有司遵用章献明肃皇后故事，
谓予当受册于文德殿。虽皇帝尽孝爱之意，务极尊崇，而朝廷有损益之文，各从宜
称。将来受册，可止就崇政殿。”
</p><p>
己未，辽免锦州贫民租。
</p><p>
壬戌，辅臣奏事延和殿，太皇太后谕曰：“性本好静，昨止缘皇帝幼冲，权同
听政，盖非得已。况母后临朝，非国家盛事。文德殿天子正衙，岂女主所当御！”
吕公著等言：“陛下执谦好礼，思虑精深，非臣等所及。”
</p><p>
戊辰，诏：“内外待制、大中大夫以上，岁举第二任通判资序堪知州者一人。”
吕陶言任官之弊，其轻且滥者惟郡守为甚，故有是诏。
</p><p>
令御史台察民俗奢僭者。
</p><p>
夏国遣使来谢封册。
</p><p>
癸酉，奉安神宗神御于景灵宫宣光殿。
</p><p>
甲戌，辽免上京贫民租。
</p><p>
辽主如锦州。
</p><p>
庚辰，诏：“内侍省暴奉官以下至黄门，以百人为定额。”
</p><p>
女真贡良马于辽。
</p><p>
是月，神宗大祥。范祖禹上疏太皇太后曰：“今即吉方始，服御一新，奢俭之
端，皆由此起，凡可以荡心悦目者，不宜有加于旧。皇帝圣性未定，睹俭则俭，睹
奢则奢，所以训导成德者，动宜有法。今闻奉宸库取珠，户部用金，其数至多，恐
增加无已。愿止于未然，崇俭敦朴，辅养圣性，使目不视靡曼之色，耳不听婬哇之
声，非礼勿动，则学问日益，圣德日隆，此宗社无疆之福。”故事，服除开乐，当
置宴，祖禹以为：“如此，则似因除服而庆贺，非君子不得已而除之之意也。请罢
开乐宴，惟因事则听乐。”从之。
</p><p>
程颐上疏曰：“臣近言迩英渐热，乞就崇政、延和殿。闻给事中顾临以延和讲
读为不可，臣料临之意，不过谓讲官不可坐于殿上，以尊君为悦耳。臣不暇远引，
以本朝故事言之，太祖召王昭素讲《易》，真宗令崔颐正讲《尚书》，邢昺讲《春
秋》，皆在殿上，当时仍是坐讲。今世俗之人，能为尊君之言而不知尊君之道；人
君惟道德益高者则益尊，若势位则崇高极矣，尊严极矣，不可复加也。”
</p><p>
王令图卒，以王孝先代领都水，亦请如令图议。
</p><p>
时知枢密院事安焘以东流为是，两疏言：“朝廷之议回河，独惮劳费，不顾大
患。盖自小吴未决以前，河入海之道虽屡变移，而仍在中国，故京师恃以北限强敌，
景德澶渊之事可验也。且河决每西，则河尾益北，若复不止，则南岸遂为辽境，彼
必作桥梁，守以州郡。如庆历中因取河南熟户之地，遂筑军以窥河外，已然之效如
此。盖自河而南，地势平衍，直抵京师，长虑却顾，可为寒心。今欲便于治河而变
于设险，非计也。”文彦博议与焘合，中书侍郎吕大防从而和之，三人者力主其议，
同列莫能夺。中书舍人苏辙谓吕公著曰：“河决而北，自先帝不能回，而诸公欲回
之，是自谓智勇势力过先帝也，盖因其旧而修其未备乎？”公著唯唯，曰：“当与
公筹之。”然回河之役遂兴。
</p><p>
夏，四月，丁亥，果庄使其子寇洮东。
</p><p>
戊子，辽赐中京贫民帛，及免诸路贡输之半。
</p><p>
己丑，以文彦博累章乞致仕，诏十日一赴朝参，因至都堂议事，仍一月一赴经
筵。
</p><p>
辛卯，诏：“自今月十一日，避正殿，减常膳，公卿大夫其勉修厥职，共图消
复。”以梁焘奏春夏大旱故也。
</p><p>
丙申，辽赐乌库部贫民帛。
</p><p>
丁酉，以四方牒诉上尚书省，或冤抑不得直，令御史分察之；用范纯仁之言也。
</p><p>
己亥，太皇太后以旱，权罢受册礼。诏诸路监司分督郡县刑狱。五日而雨。
</p><p>
庚子，辽主如凉陉。
</p><p>
甲辰，张舜民罢监察御史，依前权判登闻鼓院。
</p><p>
先是舜民言：“夏人政乱，强臣争权，乾顺存亡未可知，朝廷未宜遽加爵命，
近差封册使刘奉世等幸勿遣，缘大臣有欲优加奉世者，为是过举。”大臣，指文彦
博也，故舜民有是责。傅尧俞乞速赐追还，以协《易》“不远复”之义，王岩叟、
孙升、上官均、韩川、梁焘、王觌皆以为言，不报。
</p><p>
辽南府宰相王绩卒。
</p><p>
乙巳，以布衣彭城陈师道为徐州教授。师道受业于曾巩，博学，善为文。熙宁
中，王氏《经义》盛行，师道心非其说，绝意进取。至是以苏轼、傅尧俞、孙觉荐
授是职，寻又用梁焘荐为太学博士。言者谓在官尝越境至南京见苏轼，改颍州教授。
又论其进非科第，罢归。家素贫，或经日不炊，妻子愠见，弗恤也。
</p><p>
吕公著请复制科，丁未，诏复置贤良方正能直言极谏科，自今年始。
</p><p>
辽主命出户部司粟，赈诸路流民及义州之饥。
</p><p>
戊申，御殿，复膳。
</p><p>
李清臣罢。时熙、丰法度，一切厘正，清臣固争之，以为不可。于是傅尧俞、
王岩叟言清臣窃位日久，有患失之心，无自立之志，乞早赐罢黜，上官均、梁焘亦
相继论之，遂罢为资政殿学士、知河陽。
</p><p>
五月，壬子朔，王岩叟、傅尧俞等言：“臣等累章论张舜民不当罢御史，不蒙
开纳。言责难以冒居，伏望降黜。”吕公著虑言者将激怒上意，致朝廷有罪言者之
失，乃奏乞稍与优迁，令解言职。
</p><p>
癸丑，夏人围南川砦。
</p><p>
庚申，辽海云寺进济民钱千万。
</p><p>
丁卯，以尚书右丞刘挚为尚书左丞，兵部尚书王存为尚书右丞。
</p><p>
戊辰，贬右谏议大夫梁焘知潞州，侍御史孙升知济州。
</p><p>
先是焘乞还张舜民台职，章十上，不听。又于省中面责给事中张问不能驳还舜
民制命，以为失职，因诮问贪禄不去，不知世所谓羞耻，而升亦劾问，引焘不知羞
耻等语，坐朋附同贬。
</p><p>
癸酉，以胡宗愈为御史中丞。
</p><p>
宗愈首进六事，曰端本、正志、知难、加意、守法、畏天。它日，奏对便殿，
帝问朋党之说，宗愈曰：“君子谓小人为奸邪，则小人必指君子为朋党。陛下择中
立不倚者用之，则朋党自消。”因进《君子无党论》。
</p><p>
六月，甲申，以京西路提点刑狱彭汝砺为起居舍人。执政有问新旧之政者，汝
砺曰：“政无彼此之辨，一于是而已。今所更大者，取士及差役法，行之而士民皆
病，未见其可也。”
</p><p>
辛丑，以同知枢密院安焘知枢密院事。
</p><p>
壬寅，有星如瓜，出文昌。
</p><p>
阿里骨逼果庄率众窃据洮州，杀掠人畜，羌酋结药密使所部怯陵来告。阿里骨
遣人执怯陵，结药恐事觉，以其妻子来归。丙午，授结药三班奉职。
</p><p>
戊申，以丁骘为右正言。骘自行新法，即不肯为知县，折资监当，几二十年，
人多称之。
</p><p>
以秘阁校理诸城赵挺之为监察御史。
</p><p>
挺之始通判德州，希意行市易法。时黄庭坚监德安镇，谓镇小民贫，不堪诛求。
及召试馆职，苏轼曰：“挺之聚敛小人，学行无取，岂堪此选！”挺之深衔之。庭
坚，分宁人也。
</p><p>
秋，七月，辛亥，诏户部修《会计录》。
</p><p>
开府仪同三司、判大名府韩绛，以司空致仕。
</p><p>
夏人寇镇戎军诸堡，刘昌祚等御之而退。
</p><p>
诏府界三路教阅保甲。
</p><p>
复课利场务，亏额科罚。
</p><p>
乙卯，权开封府推官张商英，出提点河东刑狱。
</p><p>
初，朝廷稍更新法，商英上书言：“三年无改于父之道。今先帝陵土未干，奈
何轻议变更！”又尝移书苏轼，求入台，有“老僧欲住乌寺，呵佛骂祖”之语，或
得之，以告吕公著，公著之悦，故出之。
</p><p>
丙辰，罢诸州军数外岁贡。
</p><p>
辽主猎于黑岭。丁巳，出杂帛赐兴圣宫贫民。
</p><p>
戊午，以辽使贺坤成节，曲宴垂拱殿，始用乐。
</p><p>
庚申，进封李乾德为南平王。
</p><p>
辛酉，改诚州为渠陽军。
</p><p>
壬戌，御札付中书省曰：“门下侍郎韩维，尝面奏范百禄任刑部侍郎所为不正。
辅臣奏劾臣僚，当形章疏，明论曲直，岂但口陈，意欲无迹，何异奸谗！可罢守本
官，分司南京。”吕公著上疏言：“自来大臣造膝密论，未尝须具章疏。维素有人
望，忽然峻责，罪状未明，恐中外人情不安。”吕大防亦以为言。
</p><p>
甲子，诏维除资政殿大学士、知邓州。中书舍人曾肇封还词头，具状曰：“古
者坐而论道，谓之三公，岂必具案牍为事！今陛下责维徒口奏而已，遂以为有无君
之意，臣恐命下之日，人心眩惑，谓陛下以疑似之罪而逐大臣。”不报。已而公著
复于便殿乞改维词头，乃诏中书省以均劳逸意，命舍人苏辙为之。维寻以病澳汝州。
</p><p>
乙丑，以左司谏吕陶为京西转运副使，侍御史上官均为比部员外郎。
</p><p>
先是御史杜纯、右司谏贾易缘张舜民罢职事，劾陶、均面欺同列，不肯论救。
陶自请补外，上疏言：“杜纯及韩维之客，以此媚维，贾易乃程颐之死党，为颐报
怨，必欲臣废逐而后已，惟陛下幸察！”易凡五状劾陶，谓诡谲奸人，托朋附以自
安，故陶、均皆罢言职，而陶独外补。
</p><p>
庚午，辽主以大雨罢猎。
</p><p>
丁丑，辽秦越国王阿辇卒，寻追封秦魏国王。
</p><p>
八月，辛巳，右司谏贾易罢知怀州。自苏轼以策题事为台谏官所言，而言者多
与程颐善，轼、颐交恶，其党迭相攻。易独建言请并逐二人，又言吕陶党轼兄弟，
而文彦博实主之，语侵彦博及范纯仁。太皇太后怒，欲峻责易，吕公著言易所言颇
切直，惟诋大臣太甚尔，乃止罢易谏职，出外。公著退，语同列曰：“谏官所言，
未论得失。顾主上春秋方盛，虑异时有导谀惑上心者，正敕左右争臣，不可预使人
主轻言者。”众皆叹服。
</p><p>
程颐罢经筵，权同管句西京国子监。
</p><p>
先是颐赴讲会，帝疮疹，不御迩英已累日。颐退，诣宰相问曰：“上不御殿，
知否？”曰：“不知。”曰：“二圣临朝，上不御殿，太皇太后不当独坐。且人主
有疾而宰相不知，可乎？”翼日，吕公著等始以颐言问疾。由是大臣多不悦，故黜
之。颐因三上章，乞纳官归田里，不报；又乞致仕，亦不报。
</p><p>
时吕公著独相，群贤在朝，不能不以类相从，遂有洛党、蜀党、朔党之号。洛
党以颐为首，而硃光庭、贾易为辅；蜀党以苏轼为首，而吕陶等为辅；朔党以刘挚、
梁焘、王岩叟、刘安世为首，而辅之者尤众。是时熙、丰用事之臣，退休散地，怨
入骨髓，陰伺间隙；而诸臣不悟，各为党比以相訾议。惟吕大防秦人，戆直无党；
范祖禹、司马康不立党。
</p><p>
癸未，以西蕃寇洮、河，民被害者给钱粟，死者赐帛其家。
</p><p>
乙酉，命吕大防为西京奉安神宗御容礼仪使。
</p><p>
丁亥，孔文仲、丁骘进对，太皇太后宣谕曰：“一心为国，勿为朋比。”
</p><p>
癸巳，以夏国政乱主幼，强臣梁乙逋等擅权逆命，诏诸路帅臣严兵备之。
</p><p>
庚子，授西蕃首领心牟钦氈银州团练使，温溪心瓜州团练使，以不从结咓龊入
寇故也。
</p><p>
辛丑，泾原路言夏人寇三川诸砦，官军败之。
</p><p>
丁未，熙河路言知岷州种谊复洮州，擒果庄青宜结；戊申，宰臣率百官表贺。
</p><p>
果庄桀黠有智谋，所部精锐，数为边患。熙宁中，诱陷河州，神宗屡诏王韶，
欲生致之。至是与夏人解仇为援，筑洮州居之。谊率众破其城，擒果庄，槛送京师。
谊，谔之弟也。
</p><p>
时二边少靖，而西塞犹苦寇掠。安焘言：“为国者不可好用兵，亦不可畏用兵。
好则疲民，畏则遗患。今朝廷每戒疆吏，非举国入寇，毋得应之，则固畏用兵矣。
虽仅保障戍，实堕其计中，愿复讲攻扰之策。且乾顺幼竖，梁氏擅权，族党酋渠，
多反侧顾望，若有以离间之，未必不回戈而复怨。此制胜一奇也。”其后夏人自相
携贰，来修贡，悉如焘言。
</p><p>
九月，乙卯，发太皇太后册宝于大庆殿。丙辰，发皇太后、皇太妃册宝于文德
殿。
</p><p>
己未，夏人寇镇戎军。
</p><p>
庚申，王觌奏：“苏轼、程颐，向缘小忿，浸结仇怨，于是颐、轼素所亲善之
人，更相诋讦，以求胜势。前日颐去而言者及轼，故轼乞补外；既降诏不允，寻复
进职经筵。今执政大臣有阙，若欲保全轼，则且勿大用，庶几使轼不遽及于悔吝。”
又奏：“小人近乃造为飞语，有五鬼、十物、十八奸之说，大概不过取一二公义所
共恶者以实其言，而馀皆端良之士也。伏望诏榜朝堂，明示不信谗言之意，以安士
大夫之心。”
</p><p>
丁卯，禁私造金箔。
</p><p>
庚午，吕公著言：“十五日以经筵讲毕《论语》，赐辅臣及讲官宴，内出御书
唐贤律诗，分赐臣等。次日于帘前谢，蒙太皇太后宣谕：‘皇帝好学，在宫中别无
所为，惟是留心典籍。’天下幸甚！臣辄于《尚书》、《论语》、《孝经》中节取
要语共一百段进呈，庶便于省览。”它日，三省奏事毕，太皇太后宣谕公著曰：
“皇帝取卿所进，每日书写看览，甚有益于学问，与诗篇不同也。”
</p><p>
乙亥，辽主驻匣鲁金。
</p><p>
冬，十月，庚辰，辽以参知政事王经为三司使。
</p><p>
甲申，知怀州贾易责知广德军。
</p><p>
易谢表谓以忠直获罪，而指言群臣谗邪罔极，朋党滔天；又言苏辙持密命以告
人，辙上疏自辨。于是御史交章论易谄事程颐，默受教戒，附下罔上，背公死党，
乞早赐降黜。诏以易已罢言职，不合于谢上表内指名论事，故有是责。
</p><p>
辛卯，减西京囚罪一等，杖以下释之。
</p><p>
壬辰，辽罢节度使以下官进珍玩。
</p><p>
庚子，论复洮州功，种谊等迁秩、赐银绢有差。
</p><p>
癸卯，刘挚言：“知陈州傅尧俞，知齐州王岩叟，知潞州梁焘，通判虢州张舜
民，知广德军贾易，皆忠直不挠，愿召入备任使，以慰公议。”
</p><p>
甲辰，泉州增置市舶，从户部尚书李常请也。
</p><p>
丁未，范祖禹乞于迩英阁复张挂仁宗时王洙、蔡襄所书《无逸》、《孝经图》，
从之。
</p><p>
十一月，甲寅，辽以特里衮耶律坦同知南京留守事。
</p><p>
丙辰，复置涟水军。
</p><p>
庚申，献果庄于崇政殿，诘犯边之状，谕以听招其子及部属归附以自赎。果庄
服从，赦之，以为陪戎校尉，遣居泰州。
</p><p>
壬申，诏：“讲读官遇不开讲日，轮具汉、唐故事有益政体者三条进入。”先
是苏颂言：“国朝典章，大抵沿袭唐旧。乞诏史官采《新唐书》中臣主所行，日进
数事。”故有是诏。颂每进可为规戒有补时政者，必述又己意，反复言之。
</p><p>
乙亥，以大雪，民多冻死，诏加赈恤，其无亲属者，官瘗之。
</p><p>
罢内殿承制试换文资法。
</p><p>
十二月，己卯朔，辽以枢密直学士吕嗣立参知政事。
</p><p>
乙酉，以大寒，赐诸军薪炭钱；又令开封府阅坊市贫民，以钱百万，计口量老
少给之。
</p><p>
丙戌，兴龙节，初上寿于紫宸殿。
</p><p>
己丑，以大寒，罢集英殿宴。
</p><p>
壬辰，兀征声延部族老幼万人渡河南，遣使廪食之，仍谕声延勿失河北地。
</p><p>
壬寅，颁《元祐敕令式》。
</p><p>
丙午，赵挺之奏：“苏轼学术，本出《战国策》纵横揣摩之说。近日学士院策
试廖正一馆职，乃以王莽、袁绍、董卓、曹操篡汉之术为问。使轼得志，将无所不
为矣。”
</p><p>
是冬，始闭汴口。
</p><p>
是岁，夏改元天仪治平。

</p><p>
○哲宋宪元继道显德定功钦文睿武齐全昭孝皇帝元祐三年（辽大安四年）
</p><p>
春，正月，庚戌，复置广惠仓，从侍讲范祖禹言也。
</p><p>
辽主如混同江。
</p><p>
甲寅，太白昼见。
</p><p>
己未，朝献景灵宫。
</p><p>
庚申，诏发京西南路阙额禁军谷五十馀万斛，减市价出粜，至麦熟日止；以雪
寒，物价翔踊也。
</p><p>
丁卯，王觌奏：“苏轼长于辞华而暗于理义，若使久在朝廷，则必立异妄作。
宜且与一郡，稍为轻浮躁竞之戒。”
</p><p>
辛酉，诏广南西路硃崖军开示恩信，许生黎悔过自新。
</p><p>
壬戌，罢上元游幸。
</p><p>
甲子，五国部长贡于辽。
</p><p>
庚午，辽免上京逋逃及贫户税赋。
</p><p>
壬申，阿里骨奉表谢罪。诏边将无出兵，仍罢招纳。
</p><p>
甲戌，辽以上京、南京饥，许良人自鬻。
</p><p>
丁丑，辽曲赦西京役徒。
</p><p>
二月，甲申，罢修金明池桥殿。
</p><p>
乙酉，时久陰不解，翰林学士兼侍读苏轼言：“差役之法，天下以为未便，独
台谏官数人者主其议，以为不可改。近闻疏远小臣张行者力言其弊，而谏官韩川深
诋之，至欲重加贬窜。此等亦无它意，方司马光在时，则欲希合光意；及其既殁，
则妄意陛下以为主光之言。殊不知光至诚尽鲍，本不求人希合；而陛下虚心无我，
亦岂有所主哉！使光无恙至今，见其法稍弊，则更之久矣。臣每见吕公著、安焘、
吕大防、范纯仁，皆言差役不便，但为已行之令，不欲轻变，兼恐台谏纷争，卒难
调和。愿陛下问吕公著等，令指陈差、雇二法各有若干利害；昔日雇役，中等人户
岁出钱几何；今者差役，岁费钱几何；又几年一次差役。皆可以折长补短，约见其
数，以此计算，利害灼然。而况农民在官，贪吏狡胥，百端蚕食，比之雇人，苦乐
十倍，民穷无告，致伤陰陽之和。今来所言，万一少有可采，即乞留中，作圣意行
下，庶几上答天戒，下全小民。”
</p><p>
丙戌，诏：“河东苦寒，量度存恤戍兵。”
</p><p>
己丑，以左司谏丰稷为国子司业。
</p><p>
扬王颢、荆王頵尝令成都府路走马承受造锦地衣，稷独奏劾，以为近属奢侈，
官吏奉旨，宜皆纠正其罪。给事中赵君锡曰：“谏官如是，天下必太平矣。”不数
日，稷罢言职。
</p><p>
癸巳，诏：“殿试经义、诗赋人并试策一道。”从赵挺之请也。
</p><p>
甲午，辽曲赦春州役徒，终身者皆五岁免。己亥，辽主如春州。赦泰州役徒。
</p><p>
乙巳，知贡举苏轼同孙觉、孔文仲言：“每一试进士、诸科及特奏名约八百馀
人。旧制，礼部已奏名，至御试而黜者甚多。嘉祐始尽赐出身，近杂犯亦免黜落，
皆非祖宗本意。进士升甲，本为南省第一人唱名近下，方特升之，皆出一时圣断。
今礼部十人以上别试，国子、开封解试、武举第一人、经明行修进士及该特奏而预
正奏者，定著于令，遂升一甲。则是法在有司，恩不归于人主，甚无谓也。今特升
者约已及四百五十人，又许例外遽减一举，则当复增数百人。此曹垂老无它望，布
在州县，惟务黩货以为归计，残民败官，无益有损。议者不过谓宜广恩泽，不知吏
部以有限之官待无穷之吏，户部以有限之财禄无用之人，而所至州县举罹其害，谓
之恩泽，非臣所识也。愿断自圣意，止用前命，仍诏考官量取一二十人，委有学问、
词理优长者，即许出官，其馀皆补文学、长史之类，不理选限。”于是诏定特奏名，
考取进士入四等以上、诸料入三等以上，通在试者计之，毋得取饼全额之半，后遂
著为令。
</p><p>
以正字刘安世为右正言。司马光既没，太皇太后问吕公著：“光门下士素所厚
善可任台谏者，孰当先用？”公著以安世对，遂擢任之。
</p><p>
三月，丙辰，司空致仕康国公韩绛卒，谥献肃。绛喜延接士大夫。始与王安石
善，其后颇异，因数称荐司马光可大用。然终以党安石复得政，清议少之。
</p><p>
乙丑，辽免高丽岁贡。
</p><p>
己巳，赐进士李常宁等并诸科及第、出身共一千一百二十二人。
</p><p>
辽赈上京及平、锦、来三州饥。
</p><p>
甲戌，新增释褐进士钱百万，酒五百壶，为期集费。
</p><p>
乙亥，夏人寇德静砦，将官张诚等败之。
</p><p>
夏，四月，戊寅，令诸路郡邑具役法利害以闻。
</p><p>
己卯，辽赈苏、吉、复、渌、铁五州贫民，并免其租税。
</p><p>
尚书右仆射兼中书侍郎吕公著，以年老，数辞位。辛巳，拜司空、平章军国事，
诏一月三赴经筵，二日一朝，因至都堂议事，出省毋拘以时。别建第于东府之南，
启北扉以便执政就议。恩数如其父夷简，世以为荣。
</p><p>
以中书侍郎吕大防为尚书左仆射兼门下侍郎，同知枢密院范纯仁右仆射兼中书
侍郎。制词皆苏轼所草也。
</p><p>
是夕，轼对于内东门小殿，既承旨，太皇太后急问曰：“卿前年为何官？”曰：
“臣前年为汝州团练副使。”“今为何官？”曰：“臣今待罪翰林学士。”曰：
“何以遽至此？”轼曰：“遭遇太皇太后、皇帝陛下。”曰：“非也。”轼曰：
“岂大臣论荐乎？”曰：“亦非也。”轼曰：“臣虽无状，不敢自它途以进。”太
皇太后曰：“此乃先帝之意也。先帝每诵卿文章，必叹曰：‘奇才，奇才！’，但
未及用卿耳。”轼不觉哭失声。太皇太后泣，帝亦泣，左右感涕。已而命坐赐茶，
撤御前金莲烛送归院。
</p><p>
轼在翰林，颇以言语文章规切时政，毕仲游以书戒之曰：“夫言语之累，不特
出口者为言，其形于诗歌，赞于赋颂，托于碑铭，著于序记者，皆言语也。今知畏
于口而未畏于文，是其所是，则见是者喜；非其所非，则蒙非者怨。喜者未必能济
君之谋，而怨者或已败君之事矣。官非谏臣，职非御史，而好是非人，危身触讳，
以游其间，殆犹抱石而救溺也。”轼不能从。
</p><p>
壬午，以观文殿学士兼侍读孙固为门下侍郎，尚书左丞刘挚为中书侍郎，尚书
右丞王存为尚书左丞，御史中丞胡宗愈为尚书右丞，户部侍郎赵瞻为签书枢密院事。
</p><p>
甲申，韩川、刘安世进对，太皇太后问：“近日差除如何？”安世对曰：“朝
廷用人，皆协舆望，惟胡宗愈，公议以为未允耳。”
</p><p>
辽赈庆州贫民。乙酉，减诸路常供服御物。
</p><p>
丁酉，辽立入粟补官法。
</p><p>
癸卯，辽主西幸。时耶律俨为枢密直学士，召使讲《尚书·洪范》。俨仪观秀
整，辽主数对群臣称其才俊。
</p><p>
五月，丁未，中书舍人曾肇言：“昨奉使契丹，还至河北，窃闻朝廷命王孝先
开孙村口减水河，欲为回河之计。询之道路，皆云见今河流就下，故道地形甚高，
兼系黄河退背地分，恐难成功。当河北累年灾伤之后，未宜有此兴作。伏望圣慈更
下水官及河北路监司公共讲求，不至枉费民力，更招后悔。”
</p><p>
时熙、丰用事之臣虽去，其党分布中外，起私说以摇时政。鸿胪丞常安民遗吕
公著书曰：“善观天下之势，犹良医之视疾。方安宁无事之时，语人曰‘其后必将
有大忧’，则众必骇笑。惟识微见几之士，然后能逆知其渐，故不忧其可忧而忧之
于无足忧者，至忧也。今日天下之势，可为大忧，虽登进忠良，而不能搜致海内之
英才，使皆萃于朝以胜小人，恐端人正士未得安枕而卧也。故去小人为不难，而胜
小人为难。陈蕃、窦武，协心同力，选用名贤，天下想望太平，然卒死曹节之手，
遂成党锢之祸。张柬之五王，中兴唐室，及武三思一得志，至于窜移沦没。此皆前
世已然之祸也。今用贤如倚孤栋，拔土如转巨石，虽有奇特瑰卓之才，不得一行其
志，甚可叹也。猛虎负嵎，莫之敢撄；而卒为人所胜者，人众而虎寡也。故以十人
而制一虎则人胜，以一人而制十虎则虎胜，奈何以数十人而制千虎乎？今怨愤已积，
一发其祸必大，可不谓大忧乎？”公著得书默然。安民，邛州人也。
</p><p>
谏议大夫王觌疏言：“胡宗愈自为御史中丞，论事建言，多出私意，与苏轼、
孔文仲各以亲旧相为比朋。”内批：“王觌论列不当，落职，与外任差遣。”翼日，
吕公著言：“觌若止为论列宗愈，便行责降，必不协众情，未敢行下。”后二日，
公著与吕大防、范纯仁再论于帘前，太皇太后意犹未解。纯仁退而上疏曰：“侧闻
圣训谓朋党甚多，宜早施行。以臣愚见，朝臣本无朋党，但善恶邪正，各以类分，
陛下既用善人，则匪人皆忧难进，遂以善人之相称举者皆指为朋党。昔庆历时，先
臣与韩琦、富弼同为执政，各举所知，当时飞语指为朋党，三人相继补外。造谤者
公相庆曰：‘一网打尽矣！’此事未远，愿陛下戒之。所降贬谪王觌文字，臣未敢
签书。”因极言前世朋党之祸，并录欧陽修《朋党论》上之。赵挺之、杨康国亦言
不当因论人而逐谏官，乞追寝罢觌之命，不听，竟出觌知润州，而宗愈居位如故。
</p><p>
辛亥，辽主命燕国王延禧写《尚书》五子之歌。
</p><p>
时以炎暑，权罢讲。癸丑，侍讲范祖禹上疏曰：“陛下今日学与不学，系天下
它日之治乱。陛下如好学，则天下之君子以直道事陛下，辅助德业而致太平；不好
学，则天下之小人以邪谄事陛下，窃取盎贵而专权利。君子之得位，欲行其所学也；
小人之得君，将济其所欲也。用君子则治，用小人则乱。君子与小人，皆在陛下心
之所召。且凡人之进学莫不于少时，今圣质日长，数年之后，恐不得如今日之专，
窃为陛下惜也。”
</p><p>
乙卯，辽赈祖州贫民。丁巳，诏免徒役，终身者五岁免之。己未，赈春州贫民。
</p><p>
癸亥，汉东郡王宗瑗卒。
</p><p>
丙寅，辽禁挟私引水犯田。
</p><p>
六月，丙子朔，诏：“乡户衙前役满未有人替者，依募法支雇食钱。如愿投募
者听，仍免本户身役；不愿投募者，速召人替。”
</p><p>
庚辰，辽主驻散水原。
</p><p>
癸未，诏：“司谏、正言、殿中侍御史、监察御史，仿故事，以升朝官通判资
序历一年者为之。”
</p><p>
丁亥，辽命燕国王延禧知中丞司事，以同知南院枢密使事耶律聂里知右伊勒希
巴，以知右伊勒希巴事耶律鄂嘉同知南院枢密使。庚寅，北院枢密使耶律颇德致仕。
</p><p>
戊戌，诏：“黄河未复故道，终为河北之患。王孝先等所议，已尝兴役，不可
中罢，宜接续工料，期于必成。”
</p><p>
范纯仁乞寝前命以杜希合，尚书王存等亦言：“孝先初未有必然之论，但侥倖
万一以冀成功，且预求免责。若遂听之，将有噬脐之悔。乞遣使覆案，审度可否，
兴工未晚。”庚子，三省、枢密院奏事延和殿，文彦博、吕大防、安焘谓河不东则
失中国之险，为契丹利，范纯仁、王存、胡宗愈则以虚费劳民为忧。存谓：“契丹
自景德至今八九十年，通好如一家，设险何与焉！不然，如石晋末耶律德光入汴，
岂无黄河为阻？况今河流亦未必便冲过北界也。”太皇太后曰：“且熟议。”明日，
纯仁又画四不可之说以进，且曰：“北流数年，未为大患，而议者恐失中国之利，
先事回收，正如顷西夏本不为边患，而好事者以为不取恐失机会，遂兴灵武之师也。”
于是收回戊戌诏书。
</p><p>
辛丑，夏人寇塞门砦。
</p><p>
癸卯，刘安世言：“胡宗愈操行污下，毁灭廉耻，诚不足以辅佐人主，参预国
论，乞特行罢免。”
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86739.html' class='pagedaohang'>【上一篇】<i>:卷第八十一 【宋纪八十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86737.html' class='pagedaohang'>【下一篇】<i>：卷第七十九 【宋纪七十九】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>