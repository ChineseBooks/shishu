<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百七十七 【宋纪一百七十七】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百七十七 【宋纪一百七十七】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86642.html' class='pagedaohang'>【上一篇】<i>:卷第一百七十八 【宋纪一百七十八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86640.html' class='pagedaohang'>【下一篇】<i>：卷第一百七十六 【宋纪一百七十六】</i></a></span>
</ul>
<div class="articleContent" id="articleContent"> <p>
起玄黓掩茂七月，尽阏逢困敦十二月，
凡二年有奇。

</p><p>
○理宗建道备德大功复兴烈文仁武圣明安孝皇帝景定三年（蒙古中统三年）
</p><p>
秋，七月，丙辰，诏：“州县官廪禄不时给者，御史台觉察；或以它物折支，
计赃论罪。”
</p><p>
蒙古命宋子贞参议军事。子贞至济南，观形势，说史天泽曰：“李鶃嵱抵诙
来，坐守孤城，宜增筑外城，防其奔突。彼粮尽援绝，不攻自破矣。”议与天泽合，
遂筑环城围济南，鶃嵶允遣坏贸龀恰
</p><p>
西南有大涧亘历山，史枢一军独当其险，夹涧而城，竖木栅于涧中。婬雨暴涨，
木栅尽坏。枢曰：“贼乘吾隙，俟夜必出。”命作苇炬数百置城上。三鼓，贼果至，
飞炬掷之，风怒火烈，弓弩齐发，贼大溃，蹂躏死者不可胜计。”
</p><p>
董文炳知其势蹙，乃抵城下，呼鶃爱将田都帅曰：“反者鶃嵍，馀来即吾
人，毋自取死也。”田缒城降，鶃嵱倘找咕苁兀分军就食民家，发其盖藏以继，
不足，则家赋之盐，令以人为食。
</p><p>
参议官姜彧言于哈必齐曰：“闻王面受诏，勿及无辜。今城旦夕破，宜早谕诸
将，分守城门，勿令纵兵；不然，城中无噍类矣。”哈必齐曰：“汝言城破，解陰
陽耶？”彧曰：“以人事知之。”哈必齐为下令禁止。
</p><p>
甲戌，鶃嵵城且破，乃手刃妻妾，乘舟入大明湖，自投水中，为蒙古所获，
天泽杀之，解其体以徇。引军东行，未至益都，城中人已开门迎降，三齐复为蒙古
所有。
</p><p>
事闻，赠鶃嵦师，赐庙额曰精忠。
</p><p>
初，鶃嵄有沂、涟两军二万馀人，勇而善战，哈必齐以配蒙古诸军，陰使杀
之。文炳当杀二千人，驰告哈必齐曰：“彼为鶃嵥胁耳，杀之，恐乖天子仁圣之
意。”哈必齐从之，然它杀者已众，皆大悔。时山东尚未靖，蒙古主以文炳为经略
使。文炳至益都，从数骑便服而入，至府，不设警卫，召鶃嵐式吏，抚谕于庭下；
所部大悦，山东以安。
</p><p>
初，天泽征鶃崳蒙古主临轩授诏，委以专征，天泽至军，未尝以诏示人。既
还，蒙古主慰劳之。时言者谓鶃嵵变，由大籓子弟尽专兵民之权，天泽奏罢之，
请自臣家始。于是史氏及张柔、严忠济子弟皆还私第。
</p><p>
蒙古廉希宪治关中，政事修举。宋将家属之在北者，岁给其粮；仕于宋者，子
弟得越界省其亲，人皆感之。赵璧素忌希宪勋名，及李鶃嵰耘阎铮因言：“王文
统之进，由希宪及张易所荐引，遂至大用。且关中形胜之地，希宪得民心，有商挺、
赵良弼为之辅，此事宜关圣虑。”蒙古主曰：“希宪自幼事朕，朕知其心。挺、良
弼皆正士，何虑焉？”
</p><p>
戊寅，侍御史范纯，言前四川制置使俞兴罢任镌秩罚轻，宜更褫夺以纾众怒，
奏可。
</p><p>
蒙古以夔府行省刘整行中书省于成都、潼川。
</p><p>
蒙古阆、蓬等路都元帅汪良臣，以钓鱼山险绝不可攻，请就近地筑城曰武胜，
以扼南师往来；从之。
</p><p>
辛巳，诏重修《使部七司法》，从贾似道意也。
</p><p>
蒙古以都督府参议姜彧知滨州。时山东新复，行营军士，多占民田为牧地，纵
牛马，坏民田，残桑枣。彧言于行省，遣官分画疆畔，捕其强猾者置之法，乃课民
种桑。岁馀，新桑遍野，人名为“太守桑。”
</p><p>
蒙古张文谦荐郭守敬习水利，巧思绝人。蒙古主召见，面陈水利六事：“其一，
中都旧漕河，东至通州，引玉泉山水以通舟，岁可省蓖车钱六万缗。通州以南，于
蔺榆河口径直开引，由蒙村、跳梁务至杨村运河，以避浮鸡氵甸盘浅风浪远转之患。
其二，顺德达泉引入城中，分为三渠，灌城东地。”其三，顺德澧河东至古任城，
失其故道，没民田千三百馀顷。此水开修成河，其田即可耕种，自小王村径滹沱合
入御河，通行舟伐。其四，磁州东北滏、漳二水合流处，引水由滏陽、邯郸、洛
州永年下经鸡泽合入澧河，可灌田三千馀顷。其五，怀孟沁河虽可浇灌，犹有漏堰
馀水，东与丹河馀水相合，引东流至武涉县北，合入御河，可灌田三千馀顷。其六，
黄河自孟州西开引，少分一渠，经由新、旧孟州中间，顺河北岸，下至温县南，复
入大河，其间亦可灌田二千馀顷。”每奏一事，蒙古主叹曰：“任事者如此人，不
为素餐矣！”授提举诸路河渠。
</p><p>
八月，己丑，守敬请先引玉泉水以通漕运，广济河渠司王允中，亦请开邢、洛
等处漳、滏、澧河、达水以溉民田，并从之。
</p><p>
甲午，海州石湫堰成。
</p><p>
丁酉，筑蕲州城。汪立信上新城图，诏奖谕。
</p><p>
戊申，蒙古敕王鹗集廷臣商榷史事，鹗等请以先朝事迹录付史馆。
</p><p>
蒙古河间、平滦、广宁、西京、宣德、北京陨霜害稼。
</p><p>
九月，戊午，蒙古濠州万户张宏略破宿、蕲二州。
</p><p>
壬戌，蒙古改邢州为顺德府。
</p><p>
温州布衣李元老，读书守贫，不事科举，年百有四岁。丁丑，诏授迪功郎、致
仕，本郡给俸。
</p><p>
癸酉，蒙古都元帅库库卒于军，以其兄阿珠代之。
</p><p>
闰月，甲申朔，蒙古赈沙、肃二州饥。
</p><p>
丙午，诏：“应知县已罢，虽经赦，毋注紧望。著为令。”
</p><p>
庚戌，蒙古发粟三十万，赈济南饥民。
</p><p>
冬，十月，庚申，蒙古禁诸王、使臣、师旅恃势扰民者，所在执以闻。
</p><p>
蒙古以郝经、刘人杰使宋未还，廪其家。
</p><p>
甲子，以杨栋签书枢密院事，叶梦鼎同签书院事。
</p><p>
庚午，蒙古巩昌总使汪惟正屯田利州。
</p><p>
甲戌，归化州岑从毅纳土输赋，诏改为来安州，从毅知州事，世袭。
</p><p>
乙亥，蒙古立中书左右部，分总庶务，命回纥人阿哈玛特领之，仍兼诸路都转
运使，专理财赋。阿哈玛特欲每事得专奏，不关白中书，张文谦言：“分制财用，
古有是理；中书不预，无是理也。若中书不问，则天下孰莅之乎？”蒙古主然之。
</p><p>
十一月，丁大全既安置贵州，与州将游翁明失色杯酒间。翁明诉大全陰招游手，
私立将校，造弓矢、舟楫，将通蛮为变，广西经略硃禩孙闻于朝，壬辰，诏改窜大
全于新州土牢拘管，日具存亡。贾似道讽禩孙杀之，禩孙遣将官毕迁护送，舟过藤
州，挤大全于水而死。
</p><p>
癸巳，马光祖提举洞霄宫。
</p><p>
丙申，资政殿大学士、致仕徐清叟卒，谥忠简。
</p><p>
戊戌，以夏贵知庐州、淮西安抚副使。
</p><p>
乙巳，蒙古主谕史天泽曰：“朕或乘怒欲有所诛杀，卿等宜迟留一二日，覆奏
行之。
</p><p>
丁未，皇孙资国公焯卒。
</p><p>
戊申，蒙古升抚州为隆兴府。
</p><p>
十二月，甲寅，蒙古封皇子珍戬为燕王，守中书令。
</p><p>
丙辰，蒙古立河南、山东统军司。东拒亳州，西至钧州，诸万户隶河南；西自
宿州，东至宁海州，诸万户隶山东。
</p><p>
丁巳，蒙古立十路宣慰司，以赵瑨等为之。
</p><p>
癸亥，蒙古享于太庙。
</p><p>
戊寅，蒙古诏：“诸路管民官理民事，管军官掌兵戎，各有所司，不相统摄。”
</p><p>
蒙古杨大渊入觐，拜东川都元帅，命与征南都元帅奇彻同署。大渊还东川，于
渠江滨筑虎啸城以逼大良城，不逾时而就。
</p><p>
蒙古割北京兴州隶开平府，建行宫于兴隆路。
</p><p>
是岁，蒙古成都经略使刘嶷卒，谥忠惠，以其子元振代为经略使。

</p><p>
○理宗建道备德大功复兴烈文仁武圣明安孝皇帝景定四年（蒙古中统四年）
</p><p>
春，正月，乙酉，贾似道遣杨琳赉空名告身及蜡书、金币至大获山，招蒙古杨
大渊南归。大渊从子文安，执琳以闻，蒙古主命杀之。
</p><p>
丙戌，蒙古以姚枢为中书左丞。时或言中书政事大坏，蒙古主怒，大臣罪且不
测，枢上言：“自中统至今，五六年间，外侮内叛，相继不绝，然能使官离债负，
民安赋役，国用粗足，政事更新，皆陛下信用先王之法所致。今创始治道，正宜上
答天意，下结民心，睦亲族以固本，定大臣以当国，开经筵以格心，立学校以育才，
则可以光先烈、遗子孙。迩者伏闻聪听日烦，朝廷政令，日改月异，远近臣民，不
胜战惧，惟恐大本一废，远业虽成，为陛下之后忧耳。”蒙古主怒始释。
</p><p>
蒙古兴元判官费寅有罪，惧诛，诬廉希宪、商挺在京兆因李鶃嵟研蕹侵伪，
潜畜异志，以赵良弼为征。癸卯，召挺、良弼赴阙，既至，蒙古主诘问，良弼泣对
曰：“二臣忠良，保无是心，愿剖臣心以明之。”蒙古主已入赵璧之谮，切责良弼，
无所不至，至欲断其舌，良弼誓死不少变，乃罢。
</p><p>
蒙古主召商挺问曰：“卿在关中、怀孟，两著治效，而毁言日至，岂同寅有沮
卿者邪，抑位高而志怠邪？比年论王文统者甚众，卿独无一言。”挺对曰：“臣素
知文统之为人，尝与赵璧言之，想陛下犹能记也。臣在秦三年多过，其或从横以应
变者有之，若功或以归己，事败分咎于人，臣必不敢。请就戮。”挺既出，蒙古主
顾近臣数挺前后大计凡十有七，因曰：“挺有功如是，犹自言有罪，若此，谁复为
联戮力邪？卿等识之！”
</p><p>
蒙古命右丞纳哈代廉希宪为秦蜀行者，覆视费寅所告，无实状，诏希宪还京师，
上见，言曰：“方关陕叛乱，川蜀未宁，事急星火，臣随宜行事，不谋佐贰。如寅
所言，罪止在臣，臣请逮系有司。”蒙古主抚御床曰：“当时之言，天知之，朕知
之，卿果何罪！”慰谕良久，进拜中书平章政事。一日，召入禁中，从容道籓邸时
事，因及赵璧所言，希宪曰：“昔攻鄂时，贾似道作木栅环城，一夕而成。陛下顾
扈从诸臣曰：‘吾安得如似道者用之？’僧子聪、张易曰：‘山东王文统，才智士
也，今为李鶃嵞涣拧！诏问臣，臣对亦闻之，实未识其人也。”蒙古主曰：“朕
亦记此。”由是璧之谮不行，寅卒以反诛。
</p><p>
二月，癸丑，诏：“吴潜、丁大全党人，迁谪已久，远者量移，近者还本贯，
并不复用。”
</p><p>
贾似道以国计困于造楮，富民困于和籴，思有以变法而未得其说。知临安府刘
良贵、浙西转运使吴势卿献买公田之策，似道乃命殿中侍御史陈尧道、右正言曹孝
庆、监察御史虞毖、张希颜上疏言：“三边屯列，非食不饱；诸路和籴，非楮不行。
既未免于廪兵，则和籴所宜广图；既不免于和籴，则楮币未容缩造。为今日计，欲
便国便民而办军食、重楮价者，莫若行祖宗限田之制。以官品计顷，以品级计数，
下两浙、江东、西和籴去处，先行归并诡析，后将官户田产逾限之数抽三分之一，
回买以充公田。但得一千万亩之田，则每岁可收六七百万石之米，其于军饷沛然有
馀，可免和籴，可以饷军，可以杜造楮币，可平物价，可平富室，一事行而五利兴
矣。”帝从之。丁巳，诏：“置官田所，以刘良贵提领，通判陈訔为检阅，副之。”
</p><p>
良贵请下都省，严立赏罚，究归并之弊。给事中徐经孙条具其害，似道讽御史
舒有开劾罢之。经孙尝举陈茂濂，至是为以公田官，分司嘉兴，闻经孙去国，曰：
“我不可以负徐公。”亦谢事，终身不起。
</p><p>
浙西安抚魏克愚言：“取四路民田，立限回买，所以免和籴而益邦储。议者非
不自以为公忠，然未见其利而适见其害。徐经孙所奏江西买田之弊甚详，若浙西之
弊，则见有甚于彼者。。”因历述为害者八事，疏奏，不省。
</p><p>
未几，帝手诏曰：“永免和籴，无如买逾限之田为良法。然东作方兴，权俟秋
成，续议施行。”似道愤然，上疏求去，复讽何梦然、陈尧道、曹孝庆抗章留之，
且劝帝下诏慰勉。帝乃趣似道出视事，且曰：“当始于浙西，诸路视之为则。”似
道具陈其制，帝悉从之，三省奉行惟谨。似道首以己田在浙西者万亩为公田倡，荣
王与芮继之，赵立奎自陈投卖；由是朝野无敢言者。
</p><p>
甲子，蒙古主如开平。
</p><p>
蒙古以王德素充国信使，刘公谅副之，致书于帝，诘稽留郝经之故。经久羁真
州，上表曰：“愿附鲁连之义，排难解分；岂如唐俭之徒，款兵误国！”
</p><p>
又数上书于帝，其略曰：“贵朝自太祖受命，创立规模，一本诸理，校其武功，
有不逮汉、唐之初；而革弊政，弭兵凶，弱籓镇，强京国，意虑深远，贻厥孙谋，
有盛于汉、唐之后者。夫有天下者，孰不欲九州四海，奄有混一，端委垂衣而有天
下，晏然穆清也哉？理有所不能，势有所难必，亦安夫所遇之理而已。贵朝祖宗深
见夫此，持勒控约，不肯少易，是以太祖开建大业，太宗丕承基统，仁宗治效浃洽，
神宗大有作为，高宗坐弭强敌，皆有其势而弗乘，安于理而不妄者也。今乃或者欲
于迁徙战伐之极，三百馀年之后，不为扶持安全之计，欲断生民之馀命，弃祖宗之
良法，不以理，以势；不以守，以战？欲收奇功，取幸胜，为诡遇之举，不亦误乎？
</p><p>
“伏惟陛下之与本朝，初欲复前代故事，遣使纳交，越国万里，天地人神，皆
知陛下计安生民之意。而气数未合，小人交乱，虽行李往来，迄无成命。非两朝之
不幸，生民之不幸也！有继好之使而无止戈之君，有讲信之名而无修睦之实，有报
聘之命而无输平之约，是以藉藉纷纷，不足以明信而适足以长乱，至渝、合、交、
广之役，而祸乱极矣。主上即位之初，过以相与，惟恐不及，不知贵朝何故接纳其
使，拘于边郡，蔽冪蒙覆，不使进退，一室之内，颠连宛转，不睹天日，绵延数年？
主上何罪，经等亦何罪，而窘逼至是邪？或者必以为本朝兵乱，有隙可乘。本朝骨
肉暌阋，诸候背叛，则或有之；以主上之仁圣，必能享国以致太平，使南北之民，
免杀戮之祸而共跻仁寿，不然，则战争方始而贵朝可忧矣。事至今日，贵朝宜汲汲
皇皇以应主上美意，讲信修睦，计安元元；而乃置而不问，岂天未厌乱，将由是以
缔起兵端耶？抑由是以别有蕴蓄耶？抑其间有主张是者必不使之成耶？皆不可得而
知也。
</p><p>
“窍尝思之，本朝用兵四十年，亦休息之时也；天畀仁圣而有主上，亦治平之
世也。贵朝受兵三十馀年，亦厌苦之时也；保有天命而有陛下，亦非生事之君也。
夫邦交之事，振古以然，至贵朝而后盛。真宗幸澶渊，南北之交始定，好聘往来，
甲兵不试。至于宣、政，盟约遂坏，靖康之末，因弃都邑。高宗南幸，隳仇崇好，
与金源再定盟誓。海陵凶虐，贯盈自毙，高宗遂与金世宗定盟，好聘往来。又数十
年，生事之人妄启边衅，宁宗复与章宗定盟好。由是观之，以和议邦交为国者，贵
朝之事也。契丹与贵朝定盟，数世、数十年之后也；金源与贵朝定盟，亦数世、数
十年之后也。今主上之世数、年数，亦金源氏之世数、年数地；大定、明昌之盛，
将复见于今。即位之初，先遣信使，继好弭兵，而贵朝摈而不问。经反复思惟，必
有横议之人，将以弊贵朝、误陛下者。必为此事，于经何有，于本朝何有！妨经何
事，害本朝何事！所惜者，贵朝之国体，陛下之盛德也。此事必行，经不过失一身，
本朝不过失一臣，太仓耗一粒，沧海扬一波，邓林飘一叶，泰山落一石，于国何损！
使贵朝所举皆中，所图皆获，返旧京，奄山东，取河朔，平关中，铲白沟之界，上
卢龙之塞，即本朝亦不失故物。若为之而不成，图之而不获，复欲洗兵江水，挂甲
淮壖，而遂安然无事，殆恐不能。一有所失，则不既大矣乎？
</p><p>
“经闻有国者不畏夫有乱，畏夫自致其乱；自致其乱则人也，横逆之来则天也。
天欲乱人之国，其如彼何哉？尽其在我者而已矣。或者乃徇夫一己之势，狃于一时
之利，不忌天之所警，欲于大变之后，抵巇投罅，拘滞使人而别作为，举祖宗三百
年之成烈，现为博者之一掷，遂以干戈易玉帛，杀戮易民命，战争易礼义。彼间探
造凿之人，大抵皆为弱彼强此之说以取容悦，又恶知夫国家利害、生民休戚哉！”
</p><p>
“经本布衣，教授保塞，主上聘起，问以治道，即以议和止杀为请，是以即位
之初，即命经行。入境以来，绵亘四年，凡有蕴蓄，无不倾尽。在经等今日之事，
止是告登宝位，布弭兵息民之意，无它蔽匿。贵朝必以为不可，必不能从，何用置
经于此？或欲与较量畴昔，必决胜负，一主于战，则通好使人，尤为无用。而乃仍
自拘留，陈说不答，告归不许，老天长日，浸以销铄，必自毙馆下，亦非贵朝美事
也。”前后皆不报。
</p><p>
驿吏棘垣钥户，昼夜守逻，欲以动经，经不屈，语其下曰：“向受命不进，我
之罪也。一入宋境，死生进退，听其在彼，屈身辱命，我则不能。汝等不幸同在患
难，宜忍以待之。揆之天时人事，宋祚殆不远矣。”
</p><p>
蒙古诏：“诸路置局造军器，私造者罪死；民间所有不输官者，与私造同。”
</p><p>
三月，丁巳，以吕文德为宁武、保康军节度使。
</p><p>
庚子，以何梦然兼权知枢密院事。
</p><p>
蒙古伊克迪尔鼎请修琼华岛，蒙古主不从。
</p><p>
癸卯，蒙古始建太庙。蒙古国俗，祭享之礼，割牲，奠马湩，以巫祝致辞。蒙
古主初立，始设位于中书省，用登歌乐，寻命制祭器、法服，至是建太庙于燕京。
</p><p>
是春，蒙古都元帅汪良臣攻重庆，硃禩孙出师拒之。良臣塞其归路，引兵横击，
断南师为二；南师败走，其趋城不及者，悉为蒙古所杀。
</p><p>
夏，四月，丙寅，官田所言，知嘉兴县段浚、知宜兴县叶哲佐，买公田不遵原
制，诏罢之。
</p><p>
蒙古西京，武州陨霜杀稼。
</p><p>
五月，乙酉，蒙古初立枢密院，以皇子燕王珍戬守中书令兼判枢密院事。
</p><p>
戊了，蒙古升开平府为上都。
</p><p>
辛卯，蒙古立燕京平准库，以均平物价，通利钞法。
</p><p>
丁酉，诏以婺州布衣何基、建宁府学布衣徐几并授本州府教授。
</p><p>
六月，壬子，蒙古河间、益都、燕京、真定、东平诸路蝗。
</p><p>
乙卯，临安火。
</p><p>
戊午，蒙古建帝尧庙于平陽。
</p><p>
庚申，诏：“平江、江陰、安吉、嘉兴、常州、镇江六郡已买公田三百五十馀
万亩，今秋成在迩，其荆湖、江西诸道仍旧和籴。”
</p><p>
丙寅，诏：“公田竣事，进刘良贵等官。”
</p><p>
初，买官田，犹取其最多者；继而敷派，除二百亩以下者免，馀各买三分之一；
其后虽百亩之家亦不免。立价以租一石偿十八界会子四十，而浙西之田，石租至有
直十缗者，亦就此价。价钱稍多，则给银绢各半。又多，则给以度牒、告身准直，
登仕郎准三千楮，将仕郎准千楮，许赴漕试；校尉准万楮，承信郎准万五千楮，承
节郎准二万楮，安人准四千楮，孺人准二千楮。民失实产而得虚告，吏又恣为操切，
浙中大扰，民破产失业者甚众。官吏有奉行不至者，刘良贵辄劾之，追毁出身，永
不收叙，由是有司争以多买为功。似道又以陈訔往秀、湖，廖邦杰往常、润催督。
其六郡买田有专官，平江则包恢、成公策，嘉兴则潘墀、李补、焦焕炎，安吉则谢
奕、越与訔、王唐珪、马元演，常州则洪球、刘子庚，镇江则章坰、郭梦熊，江陰
则杨班、黄伸。恢在平江，至用肉刑；邦杰在常州，害民特甚，至有本无田而以归
并抑买自经者。朝廷唯以买公田为功，进良贵官两转，馀人进秩有差。
</p><p>
庚午，宰执进《玉牒》、《日历》、《会要》、《经武要略》及《徽宗长编》、
《宁宗日录》。
</p><p>
蒙古以乌珍为中书右丞相，塔齐尔为中书左丞相。
</p><p>
刘整言于蒙古主曰：“南人惟恃吕文德耳，然可以利诱也。请遣使以玉带馈之，
求置榷场于襄陽城外。”从之。使者至鄂，请于文德，文德许之。使者曰：“南人
无信，安丰等处榷场，每为盗所掠，愿筑土墙以护货物。”文德不许。或谓文德曰：
“榷场诚我之利，且可因以通好。”文德请于朝。秋，七月，置榷场于樊城外，筑
土墙于鹿门山，外通互市，内筑堡壁，蒙古又筑堡于白鹤。由是敌有所守，以遏南
北之援，时出兵哨掠襄、樊城外，兵威益炽。文德弟文焕，知为蒙古所卖，以书谏
止，文德始悟，然事无及，徒自咎而已。
</p><p>
戊戌，诏以董宋臣为入内内侍省押班，举朝争之不能得。秘书少监汤汉上疏曰：
“比年董宋臣声焰薰灼，其力能去台谏，排大臣，结连凶渠，恶德参会，以致兵戈
相寻之祸。陛下灼见其故，斥而远之，臣意其影灭而形绝矣，岂料夫陰销而再凝，
冰解而骤合，既得自便，即图复用！以其罪戾之馀，一旦复使之出入壸奥之中，给
事宗庙之内，此其重干神人之怒，再基祸乱之源，上下皇惑，大小切齿。陛下方为
之辨明，大臣方与之和解，臣窃重伤此计过也！自古小人复出，其害必惨，将逞其
愤怒，啸其俦伍，颠倒宇宙，陛下之威神，有时而不得自行，甚可畏也！”不听。
</p><p>
礼部侍郎兼同修国史实录院同修撰牟子才，疏言董宋臣不可复用。帝出其疏示
辅臣曰：“子才有忧君爱国之真，无取誉沽名之巧。”擢权礼部尚书。
</p><p>
蒙古诏弛河南沿边军器之禁。
</p><p>
蒙古燕京、河间、开平、隆兴四路属县，雨雹害稼。
</p><p>
八月，辛亥，蒙古升宣德州为府，隶上都。
</p><p>
壬子，蒙古以旱免彰德路今岁田租之半，洛、磁二州十之七。
</p><p>
丙辰，蒙古以成都路绵州隶潼川，命阿托、商挺行枢密院于成都，凡成都、顺
庆、潼川都无帅府，并听节制。
</p><p>
甲子，蒙古敕诸臣：“传旨有疑者，须覆奏。”
</p><p>
壬申，蒙古主至自上都。
</p><p>
蒙古滨、棣二州蝗，真定路旱。
</p><p>
九月，乙酉，蒙古立漕运河渠司。
</p><p>
辛卯，祀明堂，大赦。
</p><p>
甲午，以何梦然知枢密院事，杨栋同知枢密院事，叶梦鼎签书枢密院事。
</p><p>
冬，十月，己未，发缗钱百四十万，命浙西六郡置公田庄。
</p><p>
甲子，命张珏兼知合州。
</p><p>
十一月，甲申，蒙古以东平、大名等旱，量减今年田租。
</p><p>
丙戌，蒙古享于太庙，以哈坦、塔齐尔、张文谦行事。
</p><p>
十二月，丁未朔，诏：“皇太子宫讲官、詹事以下，日轮一员，辰入酉出，专
讲读，备咨问，以称辅导之实。”

</p><p>
○理宗建道备德大功复兴烈文仁武圣明安孝皇帝景定五年（蒙古至元元年）
</p><p>
春，正月，癸巳，出奉宸库珠、香、象、犀，下务场货易，助收楮币。
</p><p>
己亥，蒙古立诸路平准库。
</p><p>
癸卯，蒙古罢南边互市，申严持军器、贩马、越境私商之禁。
</p><p>
二月，癸亥，蒙古敕选儒士编修国史，译军经书，起馆舍，给俸以赡之。
</p><p>
壬子，蒙古修琼花岛，疏双塔漕渠。
</p><p>
辛未，雨土。
</p><p>
癸酉，蒙古主如上都，诏诸路总管史权等二十三人赴上都大期会。
</p><p>
蒙古弛边城军器之禁。
</p><p>
三月，辛巳，王坚卒，赐谥忠壮。
</p><p>
马光祖复为沿江制置使，知建康府。
</p><p>
己亥，蒙古命尚书宋子贞陈时事，子贞上便宜十事，大略谓：“官爵，人主之
柄，选法宜尽遍吏部。律令，国之纪纲，宜早刊定。监司总统一路，用非其才，不
厌人望，宜选鲍廉有才德者为之。今州县官相传以世，非法赋敛，民究无告，宜迁
转以革其弊。又请建国学，教胄子，敕州县提学课试诸生，三年一贡举。”蒙古主
命中书次第行之。
</p><p>
辛丑，蒙古立漕运司。
</p><p>
贾似道奏：“公田已成，若复以州总之，恐害不除而利不可久。请以江陰、平
江公田隶浙西宪司，安吉、嘉兴公田隶两浙运司，常州、镇江公田隶总所，每岁租
输之官仓，特与饶减二分，或水旱则别议放数，仍立四分司以主管公田系衔。平江、
嘉兴、安吉各一员，镇、常、江陰共一员。每乡置官庄一所，民为官耕者曰官佃，
为官督者曰庄官。庄官以富饶者充，应两岁一更。每租一石，明减二斗，不许多收。”
时毘陵、澄江，务为迎合，欲买数之多，凡六七斗皆作一石；及收租之时，元额有
亏，则取足于田主，遂为无穷之害。或内有硗瘠及租佃顽恶之处，又从田主责换，
其祸尤惨。
</p><p>
是春，蒙古太常寺言：“自古帝王，功成作乐，乐各有名，盛德形容，于是乎
在。皇上践阼以来，留心至治，声名文物，思复承平之旧，首敕有司，修完登歌、
宫县、八佾、乐舞，以备郊庙之用。若稽古典，宜有徽称。”尚书省遂定名曰《大
成之乐》。
</p><p>
夏，四月，丙午，诏：“管景模妻孥陷没，效忠愈坚，平时所得俸入，率以抚
循将士，遂至空乏，特赐缗钱三十万。”
</p><p>
丁未，以夏贵为四川安抚制置使，兼知重庆府。
</p><p>
戊申，蒙古以彰德、洛磁路引漳、滏、洹水灌田，致御河浅涩，盐运不通，乃
塞分渠以复水势。
</p><p>
辛亥，诏郡邑行乡饮酒礼。
</p><p>
壬子，蒙古东平、太原、平陽旱，分遣西僧祈雨。
</p><p>
乙丑，何梦然、马天骥以台臣劾罢。
</p><p>
丁卯，蒙古追治李鶃党万户张邦直兄弟及姜郁、李在等二十七人罪。
</p><p>
都统张喜攻蟠龙城，为蒙古安抚使杨文安所败。喜潜师宵遁，出得汉城，文安
遣兵又袭败之。
</p><p>
五月，乙亥，蒙古遣索托延、郭守敬行视西夏河渠，俾具图来上。
</p><p>
庚辰，以何梦然知建宁府。辛卯，以杨栋参知政事，叶梦鼎同知枢密院事兼权
参知政事，姚希得端明殿学士、签书枢密院事，马天骥提举洞霄宫。
</p><p>
乙未，安南表进方物，诏却之，仍厚赉以奖恭顺。
</p><p>
己亥，蒙古以中书右丞钮祜禄纳哈为平章政事。
</p><p>
六月，甲辰朔，知衢州谢塈，因土寇詹沔焚掠常山县，弃城遁。台臣言詹沔之
变，乃谢塈任都吏徐信苛取激之；诏斩信，籍其家，塈削秩，不叙。
</p><p>
乙巳，蒙古主召王鹗、姚枢赴上都。窦默、僧子聪，尝偕枢等入侍，默言：
“君有过举，臣当直言，都俞吁咈，古之所尚，今则不然，君曰可，臣亦以为可，
君曰否，臣亦以为可，非善政也。”次日，复侍幄殿，猎者失一鹘，蒙古主怒，侍
臣或从旁大声谓宜加罪，蒙古主恶其迎合，杖之，释猎者不问。既退，子聪等贺。”
默曰：“非公诚结主知，安能感悟如此！”
</p><p>
乙丑，命董宋臣兼主管御前马院、御前酒库。帝眷宋臣不衰，未几，宋臣死。
</p><p>
夏贵攻虎啸山。蒙古宣抚使张庭瑞新筑城，当砲皆裂，立栅守之；栅坏，乃依
大树，张牛马皮以御砲。贵以城中饮于涧外，绝其水道。庭瑞煮溲泻土中以泄臭，
人日饮数合，脣皆疮裂，坚守逾月不懈。帅府参议焦德裕援之，夜薄斌营，令卒各
持三炬；贵惊走，德裕追之，败贵于鹅谿。
</p><p>
秋，七月，甲戌，彗星出柳，光烛天，长数十丈，自四更见东方，日高始灭。
丁丑，避殿，减膳，诏中外直言。
</p><p>
考功郎宫兼崇政殿说书赵景纬上封事曰：“今日求所以解天意者，不过悦人心
而已。百姓之心，即天心也。锢私藏而专天下之同欲，则人不悦；保私人而违天下
之公议，则人不悦；闾阎之糟糠不厌而燕私之供奉自如，则人不悦；百姓之膏血日
朘而符移之星火愈急，则人不悦；不公于己而欲绝天下之私，则人不悦；不澄其源
而欲止天下之贪；则人不悦。夫必有是数者，斯足以召怨而致灾。愿陛下损内帑以
绝壅利之谤，出嫔嫱以节用度之奢，弄权之貂寺素为天下之所共恶者，屏之绝之，
毒民之恩泽侯尝为百姓之所愤者，黜之弃之。择忠鲠敢言之士，置之台谏以通关隔
之壅；选慈惠忠信之人，使为守宰以保元气之残；又必稽乾、淳以来，凡利源窠名
之在百司庶府者，悉还其旧，以济经用之急；公田派买不均之弊，听民自陈，随宜
通变，以安田里之生；则人心悦而天意解矣。人之常情，惧心每发于灾异初见之时，
不能不潜移于谄谀交至之后。万一过听左右宽譬之言，曲为它说以自解，毛举细故
以塞责，而弛恐惧之初心，则下拂人心，上违天意，国之安危，或未可知也。”
</p><p>
牟子才疏请罢公田，更七法。时台谏、士庶上书者，皆以为公田不便，民间愁
怨所致。于是贾似道上书力辩，乞避位。帝曰：“言事易，任事难，自古然也。使
公田之说不可，则卿建议之始，朕已沮之矣。惟其公私兼济，所以决意行之。今业
已成矣，一岁之军饷，仰给于此，若遽因人言罢之，虽可快一时之异议，如国计何？
卿既任事，亦当任怨，礼义不愆，何恤人言！卿宜安心，毋孤朕倚畀之意。”知临
安府刘良贵以人言籍籍，自陈括田之劳，乞从罢免，不允。由是公论顿沮。
</p><p>
临安府学生叶李、萧规应诏上书，诋贾似道专权，误国害民，以致上干天谴。
似道大怒，令刘良贵捃摭其罪，坐以僭用金饰斋扁下狱。牟子才请宥之，又遗书似
道，似道复书，词甚忿。径断遣，黥配李于漳州，规于汀州。
</p><p>
丙戌，临安大火。
</p><p>
乙未，马天骥以台臣劾其贪赃，夺职，罢祠。
</p><p>
丁酉，蒙古龙门禹庙成。
</p><p>
己亥，蒙古定用御宝制：凡宣命，一品、二品用玉，三品至五品用金，其文曰：
“皇帝行宝”者，即位时所铸，惟用之诏诰；别铸宣命金宝行之。
</p><p>
蒙古额麑湶几瘢自实默图之败，不复能军，至是与诸王玉龙达实、阿弥达及
其谋臣布拉哈、呼察图们等自归于上都。诏诸王皆太祖之裔，并释不问；其谋臣布
拉哈等伏诛。
</p><p>
时额麑湶几党千馀人，蒙古主将尽置于法，以语宿卫安图，安图曰：“人各
为其主。陛下甫定大难，遽以私憾杀人，将何以怀服未附？”蒙古主惊曰：“卿年
少，何从得老成语？此言正与朕意合。”由是所全者众。
</p><p>
安图，穆呼哩四世孙，巴图鲁子也，中统初，追录元勋，令入宿卫，年方十三，
位在百僚上。母鸿吉哩氏，昭睿皇后之姊，通籍禁中，蒙古主一日见之，问及安图，
对曰：“安图虽幼，公辅器也。”蒙古主曰：“何以知之？”对曰：“每退朝，必
与老成人语，未尝狎一年少。”蒙古主至是益深重之。尝命安图举汉人识治体者一
人，安图举马邑崔斌。斌入见，敷陈时政得失。时蒙古主锐意图治，斌危言谠论，
面斥是非，无有所讳。
</p><p>
台臣言参知政事杨栋，以彗星为蚩尤旗，欺天罔君，请治其面。丙申，诏栋罢
职，予郡；寻命知建康府。
</p><p>
八月，乙巳，蒙古立诸路行中书省，以中书省丞相耶律铸、参知政事张惠等行
省事。
</p><p>
蒙古行新立条格，并州县，定官吏员数，分品从官职，给俸禄，颂公田，计日
月以考殿最，均赋税，招流移。禁擅用官物，勿以官物进献，勿借易官钱，勿擅科
差役。凡军马不得停泊村坊，词讼不得隔越陈诉。恤鳏寡，劝农桑，验雨泽，平物
价。其盗贼囚徒起，数月申省部。又颂陕西、四川、西夏、中兴、北京行中书省条
格。
</p><p>
癸丑，蒙古翰林承旨王鹗言：“僧子聪参密谋，定大计，积有忠勤，然犹仍其
野服散号；宜正其衣冠，崇以显秩。”蒙古主命子聪复姓刘，赐名秉忠，拜太保，
参预中书省事，以窦默女妻之，赐第奉先坊。秉忠既受命，以天下为己任，知无不
言。凡燕闲顾问，辄推荐人物可备器使者；其所甄拔，后皆为名臣。
</p><p>
蒙古刘秉忠请定都于燕，蒙古主从之，诏营城池及宫室。乙卯，改燕京为中都，
大兴府仍旧。
</p><p>
丁巳，蒙古诏改中统五年为至元元年，大赦。
</p><p>
蒙古主召翰林待制孟攀鳞入见，攀鳞条陈政务，如郊祀天地，祠太庙，制礼乐，
建学校，行科举，择守令以字民，储米以赡军，省无名之赋，罢不急之务，百姓庶
官统于六部，纪纲制庶悉由中书，是为长久之计。蒙古主咨问者良久。复与论王鹗、
许衡优劣，攀鳞曰：“百一文华之士，可置翰苑；仲平明经传道，可为后学矜式。”
蒙古主深然之。百一，鹗之字；仲平，衡之字。蒙古主数呼诸臣之字，故攀鳞亦以
字对。
</p><p>
戊午，彗灭；甲子，复见于参。赵景纬复上言曰：“损玉食，不若损内帑、却
贡奉之为实；避正朝，不若塞幸门、广忠谏之为实；肆大眚，固所以广仁恩，不若
择循良、黜贪暴之为实。盖天意方回而未豫，人心乍悦而旋疑，此正陰陽胜复之会，
眷命隆替之机也。”除兼国史院编修官、实录院检讨官，辞，不许。
</p><p>
秘书郎王应麟疏论行公田之害，又言：“应天变莫先回人心，回人心莫先受直
言。钳天下之口，沮直臣之心，如应天何！”时直言者多忤贾似道意，故应麟及之。
</p><p>
高斯得自罢归，杜门不出，至是应诏上封事曰：“陛下专任一相，虚心委之，
果得其人，宜天心克享，灾害不生。而己未、庚申之岁，大水为灾，浙西之民，死
者数千万；连年旱剑田野萧条，物价翔踊，民命如线。今妖星突出，其变不小，
若非大夫人心，何以致天怒如此之暴！”贾似道匿其疏不以闻。
</p><p>
辛未，彗化为霞气而散，自见至灭，凡四十馀日。
</p><p>
九月，壬申朔，蒙古立翰林国史院。
</p><p>
辛巳，蒙古主至自上都。
</p><p>
建宁府学教授谢枋得考试宣城及建康，摘贾似道政事为问，极言权奸擅国，天
心怒，地气变，民心离，人才坏，国有亡证。漕使陆景思上其稿于似道，于是左司
谏舒有开劾枋得校文发策，怨望腾谤，大不敬，乙未，谪居兴国军。
</p><p>
贾似道请行经界推排法于诸路，由是江南之地，尽寸皆有税，而民力益竭。似
道又以物贵由于楮贱，楮贱由于楮多，乃更造银关，每一准十八界会之三，出奉宸
库珍货，收敝会于官，废十七界会不用。其制，上一黑印如“西”字，中三红印相
连如“目”字，下两旁各一小长黑印，宛然一“贾”字也。自银关行，物益贵而楮
益贱。
</p><p>
冬，十月，壬寅朔，高丽国王王禃入朝于蒙古。
</p><p>
乙丑，帝有疾。丁卯，帝崩。
</p><p>
帝多嗜欲，怠于政事，经筵性命之讲，徒资虚谈。权移奸臣，史弥远、丁大全、
贾似道，窃弄威福，与相终始。兵连祸结，疆士日蹙，拘留聘使，自速灭亡。崩年
六十一。
</p><p>
皇太子禥即位，尊皇后谢氏曰皇太后。时有议太后垂帘听政者，权参知政事叶
梦鼎曰：“母后垂帘，岂是美事！”乃止。
</p><p>
以太后生日为寿崇节。
</p><p>
总统祁昌由间道运粮入得汉城，并欲迁其郡守向良及官吏亲属于内地，蒙古都
元帅杨大渊遣从子文安邀击之。昌立栅椒原以守，大渊合兵攻之，连战三日，获祁
昌，并得其所获官吏亲属。
</p><p>
十一月，丙戌，帝初听政，御后殿。进叶梦鼎参知政事，命马廷鸾、留梦炎兼
侍读，李伯玉、陈宗礼、范东叟兼侍讲，何基、徐几兼崇政殿说书。诏求直言。又
诏先朝旧臣赵葵、谢方叔、程元凤、马光祖、李鲁伯各上言以匡不逮，召江万里、
王龠、洪天锡、汤汉等赴阙。梦鼎力辞新命，贾似道奏：“参政去则江万里、王
龠必不至。”帝亦慰留之。
</p><p>
诏躬行三年丧。复济王竑元赠少师、节度使，有司讨论坟制，增修之。
</p><p>
赵葵疏陈边事曰：“老臣出入兵间，备谙此事，愿朝廷谨之重之。”贾似道见
而作色曰：“此三京败事者之言也。”
</p><p>
御史劾宦官李忠辅、何舜卿等赃罪，并窜远方。
</p><p>
壬辰，蒙古罢领中书左右部，并入中书省。初，中书左右部，阿哈玛特、阿哩
领之。阿哈玛特以河南钧、徐诸州俱有铁治，请兴鼓铸之利，乃括户三千兴煽之，
岁输铁一百三万七千斤。又以太原民煮小盐，越境贩卖，民贪其价廉，竞买食之，
解盐以故不售，岁入课银止七千五百两，请岁增五千两，无问诸色兵民，均出其赋。
至是罢左右部，以阿哈玛特为平章政事，阿哩为中书右丞。
</p><p>
蒙古廉希宪建言：“自开国以来，纳土及始命之臣，咸令世守，至今将六十年，
子孙皆奴视部下，都邑长吏皆其皁隶僮使，前古所无。宜更张之，使考课黜陟。”
蒙古主从之，庚午，诏罢诸侯世守，立迁转法。
</p><p>
蒙古以张惠行省山东。惠至官，以银赎俘囚二百馀家为民，其不能归者使为僧，
建寺居之。山东民因李鶃嵵乱，被军士掳掠者甚众，惠大括军中，悉纵之；又奏
选良吏，去冗官，民瘼以苏。
</p><p>
十二月，辛丑朔，诏改明年为咸淳元年。
</p><p>
壬寅，戒赃吏，绝贡羡馀。
</p><p>
甲辰，诏以生日为乾会节。
</p><p>
是岁，蒙古真定、顺天、河间、顺德、大名、济南、东平、泰安、高唐、洛、
磁、曹、濮、济、博、德、滨、棣等府、州大水。
</p><p>
蒙古张文谦以中书左丞行省西夏、中兴等路，董文用为行省郎中，以河渠副使
郭守敬从。
</p><p>
中兴自珲搭哈之乱，民间相恐动，窜匿山谷。文用为书置通衢谕之，民乃安。
羌俗素鄙野，事无统纪，文谦得蜀士陷于俘虏者五六人，理而出之，使习吏事，旬
月间，簿书有品式，子弟亦知读书，俗为一变。先是古渠在中兴者，一名唐来，其
长四百里，一名汉延，长二百五十里，它州正渠十，皆长二百里，支渠大小六十八，
灌田九万馀顷；兵乱以来，废坏淤浅。守敬更立闸堰，皆复其旧，遂垦中兴、西凉、
甘、肃、瓜、沙等州之土为水田，民之归者四五万，悉授田。
</p><p>
文用造舟黄河中，受诸部落及溃叛之来降者。时诸王逊克特穆尔镇西方，其下
纵横需索无厌，行省不能支。文用坐幕府，辄面折以法。其徒积忿，谮文用于王，
王怒，召文用，使左右杂问之，意叵测。文用曰：“我天子命吏，非汝等所当问。
愿得与天子所遣为王傅者辨之。”王即遣其傅讯文用。傅故中朝旧臣，不肯顺王意，
文用曰：“我汉人，生死不足计。所恨仁慈宽厚如王，以重威镇远方，其下毒虐百
姓，凌暴官府，伤王威名，于事体不便。”因历指其不法者数十事。其傅掠起白王，
王即召文用谢之，曰：“非郎中，我殆不知。郎中持此心事朝廷，宜勿怠。”由是
谮不行，而省爱事始立。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86642.html' class='pagedaohang'>【上一篇】<i>:卷第一百七十八 【宋纪一百七十八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86640.html' class='pagedaohang'>【下一篇】<i>：卷第一百七十六 【宋纪一百七十六】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>