<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第七十五 【宋纪七十五】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第七十五 【宋纪七十五】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86744.html' class='pagedaohang'>【上一篇】<i>:卷第七十六 【宋纪七十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86742.html' class='pagedaohang'>【下一篇】<i>：卷第七十四 【宋纪七十四】</i></a></span>
</ul>
<div class="articleContent" id="articleContent"> <p>
起上章涒滩正月，尽十二月，凡一年。

</p><p>
○神宗体元显道法古立宪帝德王功英文烈武钦仁圣孝皇帝元丰三年（辽太康六
年）
</p><p>
春，正月，乙丑朔，以太皇太后在殡，不视朝。
</p><p>
癸酉，升许州为颍昌府。
</p><p>
辽主如鸳鸯泺。
</p><p>
癸未，审官东院言：“大理寺丞申天规昨乞长告，访求其父。今已迎归侍养，
乞许天规不候岁满朝见。”从之。天规少失其父，至是访得之，年百岁矣。
</p><p>
己丑，高丽国遣使来贡。
</p><p>
白虹贯日。
</p><p>
辛卯，于阗来贡。
</p><p>
辽耶律伊逊以改封王爵，赴阙入谢。辽主即日遣还，改知兴中府事。
</p><p>
二月，丙午，以翰林学士章惇参知政事。
</p><p>
丙辰，始御崇政殿视朝。
</p><p>
丁巳，命辅臣祷雨。
</p><p>
三月，乙丑，工部侍郎、平章事吴充罢，为观文殿大学士、西太一宫使。
</p><p>
癸酉，葬慈圣光献皇后于永昭陵。
</p><p>
甲戌，命王珪提举修两朝国史。
</p><p>
丙子，南丹州人入贡。
</p><p>
庚辰，复置晋州赵城县。初，熙宁中，废入洪洞县为镇，至是知州王说言百姓
输纳词诉回远，岁输税课不便，兼考赵城乃是国家得姓始封之地，不与他县邑比，
故复之。
</p><p>
乙酉，祔慈圣光献皇后神主于太庙。
</p><p>
己丑，以慈圣光献皇后弟昭德军节度使曹佾为司徒兼中书侍郎、护国军节度使，
馀亲属加恩有差。
</p><p>
庚寅，辽主出皇侄淳于外，立皇孙延禧为梁王，加守太尉兼中书令，时年六岁。
以忠顺军节度使耶律颇德为南院大王，以广德军节度使耶律仲禧为南院枢密使，以
户部使陈毅参知政事。
</p><p>
夏，四月，乙未，观文殿大学士吴充卒，年六十。赠司空兼侍中，谥正宪。充
为相，务安静。将终，戒妻子勿以私事干朝廷。世谓充心正而力不足，讥其弗能勇
退云。
</p><p>
丁酉，封宗晖为濮陽郡王，濮安懿王子孙皆进官一等。
</p><p>
乙巳，以泸州夷乞弟侵扰，诏边将讨之。戊申，乞弟寇戎州，兵官王宣等战殁。
</p><p>
御史台言：“奉诏复置六察，察在京官司。今请以吏部及审官东、西院、三班
院等隶吏察；户部、三司及司农寺等隶户察；刑部、大理寺、审刑院等隶刑察；兵
部、武学等隶兵察；礼、祠部、太常寺等隶礼察；少府、将作等隶工察。”从之。
</p><p>
甲寅，罢群牧行司，复置提举买马监牧司。
</p><p>
乙卯，辽主猎于炭山。
</p><p>
五月，甲子，翰林学士兼详定礼文张璪言：“伏见天地合祭，议者不一。臣窃
谓陽生于十一月，陰生于五月。先王顺陰陽之义，以冬至日祀天于地上之圆丘，夏
至日祭地于泽中之方丘，以至牲币、器服、诗歌、乐舞、形色、度数，莫不仿其象
类，故天地神祇可得而礼。由此观之，夏日至祭地于方丘，而天子亲莅之，此万世
不可易之理也。议者以为当今万乘仪卫加倍于古，方盛夏之时，不可以躬行，乃欲
改用它月；不惟无所据依，又失所以事地顺陰之义。必不得已，宜即郊祀之岁，于
夏至之日，盛礼容，具乐舞，遣冢宰摄事；虽未能皆当于礼，庶几先王之遗意犹存
焉。”诏礼院速详定以闻。礼官请如璪议，设宫县乐、文武二舞，改制乐章，用竹
册、匏爵，增配帝犊及捧俎分献官，广坛?遗、斋官，修定仪注上之。
</p><p>
而判太常寺王存、知礼院曾肇言：“古之祭祀，或天子亲行，或有司摄事，不
过此二者而已；今于摄事之中又分隆杀，盖古所未有也。且遣官虽重，终非亲祀，
恐于天地父母之义有所未顺。璪本以合祭非礼，欲革去之；然其所陈，于礼亦未见
其可。今夏至日逼，即乞且依旧制。其亲祀之礼，仍乞诏详定郊庙礼文所精加讲求，
裁定其当，以正后世之失，庶合先王之意。”判太常寺李清臣亦言：“天地之祀，
万国观法，未易轻言。今夏至已近，而乐舞未修，乐章未制，八变之音未及习，斋
祭之服未及成，斋宫未及立，坛?遗未及广，牲犊未尝在涤，窃虑有司速于应办，
或致灭裂，有失严恭。伏乞更加详酌。”御批：“张璪之议，在今固无以易。可如
清臣言，逡巡以尽众说。”遂诏礼院更加讲求。
</p><p>
陆佃言：“窃观张璪所请，陛下亲郊，夏日至祀地，自如璪议。其冬至祀天之
明日，准古方望之事，因令祀地北郊，而以海岳、四渎、山林、川泽之神，凡在圆
丘?遗陛旧从祭者，皆得与享；亦遣冢宰摄事，并如夏至祀仪。是则亲行大礼，合
祭虽革，而天地之神自得用类以礼从祀，以昭陛下尊天亲地之义。然而郊后必有方
望之事，经证明白，固当考复。至于祀地虽未有显据，而以伦类求之，方望且祀，
则地祇助天布功，又其大者，安得而遗也！谨案《舜典》，类有上帝而无日月星辰，
禋有六宗而无太祖，望有山川而无大祇，《周官》大宗伯祀有上帝而无五帝，有司
中、司命而无司禄，祭有社稷、五祀而无大祇，有岳而无四渎，有山林川泽而无丘
陵坟衍，享有先王而无先公，则祀所秩上下，比义皆从可知故也。”详定所以佃所
称未有显据，难以施行。
</p><p>
乙丑，閤门言：“每岁盛暑御后殿，便于决事。乞自五月一日至七月终，当御
前殿日，閤门取旨。如得旨御后殿，即放朝参。”诏：“今三伏内，五日一御前殿。”
</p><p>
荆湖南路安抚司言知邵州关杞，议于溪峒徽、诚等州镇立城寨屯兵及守御招纳
之策，乞下转运使相度。诏谢景温、硃初平、赵杨相度利害，及处置后经久不致生
事，保明以闻。其后建置如杞议。
</p><p>
壬申，辽以平州民初复业，免其租税一年。
</p><p>
己卯，蜀国长公主薨。主下嫁王讠先，事讠先母至孝，中外称贤。主疾甚，太
后、皇后临问，帝继至，见主羸瘠，伏席而泣，亲持粥食之，主为帝强食。翼日，
不起。帝未朝食，即驾往，望第门而哭。赐主家钱五百万，轰朝五日，追封越国，
谥贤惠。讠先以侍主疾与婢奸，落驸马都尉，责授昭化军节度行军司马，均州安置。
</p><p>
甲申，复命韩存宝经制泸夷。
</p><p>
诏改都大堤举导洛通汴司为都提举汴河堤岸司。
</p><p>
庚寅，详定朝会仪注所言：“今定大庆殿之后门内，东西设幄为閤，又于殿扆
左右设帟于东西房，以为乘舆出入所由之地。”又言：“朝会所陈平辇逍遥，旧设
于西朵殿，今宗室坐西朵殿赐酒，欲移平辇等陈于东西龙墀上。”并从之。
</p><p>
辽主以旱祷雨，令左右以水相沃，俄而雨降。
</p><p>
六月，戊戌，礼院言：“越国长公主薨在慈圣光献丧制之内。按礼，重丧未终
遭轻丧，自当易服以示恩意，卒事则复常。真宗谅陰，为乳母秦国夫人服缌，禫未
除，亦为许国长公主成服。今为慈圣光献太后服，已在易月之外，宜为越国长公主
举哀成服。”从之。
</p><p>
是日，辽主驻纳葛泺。
</p><p>
庚子，同判太常寺王存言：“近诏秘书监刘几赴详定郊庙礼文所议乐。伏见礼
部侍郎致仕范镇，尝论雅乐，乞召镇与几参考得失。”从之。初，镇致仕，居都城
外之东园，每遇同天节，即乞随散官班上寿。寻有诏：“镇班见任翰林学士上，仍
自今致仕官遇诞节及大礼，许缀旧班。”后镇迁居颍州，于是入对，閤门奏镇失仪，
有诏放罪。仍诏：“自今致仕官造朝失仪勿劾，著为令。”
</p><p>
详定礼文所言：“请自今皇帝亲祠郊庙，搢大圭，执镇圭。每奉祀之时，既接
神，再拜，则奠镇圭为挚，执大圭为笏。当时搢笏，君尊则不搢，别于臣下也。所
有仪注皇帝搢镇圭，皆沿袭之误，乞从改正。”诏：“候制到大圭日施行。”又言：
“自今亲祠郊庙，群臣冕服助祭执笏，或当事则搢笏，陪位官亦合冕服助祭。”从
之。
</p><p>
丙午，诏中书详定官制，罢兵部句当公事官。
</p><p>
诏：“河北、河东、陕西路各选文武一员，提举义勇保甲。”
</p><p>
戊申，辽以度支使王绩参知政事。
</p><p>
庚戌，女真贡于辽。
</p><p>
壬子，诏罢中书门下省主判官，归其事于中书。
</p><p>
乙卯，参知政事章惇上《导洛通汴记》，以《元丰导洛记》为句，刻石于洛口
庙。
</p><p>
己未，详定礼文所言：“皇地祇、神州地祇、大社、大稷，其祝版与牲币、馔
物，瘗于塪坎。”又言：“郊庙明堂告神册，使中书侍郎读之，非是，请改命太祝。”
又言：“亲祠郊庙，执事之官，皆一切临时取充位而已；宗室及陪祠官则无预于执
事，不应古义。请亲祠南郊，荐彻笾豆、簠簋、俎馔，以朝臣充；太庙，以宗室遥
郡刺史以上充。”又言：“今禘祫以功臣配享，而冬烝不及，与经不合。请每遇冬
烝，以功臣配享，其禘祫飨皆罢。”诏：“读册以史官摄太祝；郊庙执事官选无过
人，冬享禘祫及亲祠并以功臣配享。”馀皆从之。
</p><p>
秋，七月，戊辰，辽主观市。
</p><p>
庚午，河决澶州，澶州孙村、陈埽及大吴、小吴埽决，诏外监丞司速修闭。初，
河决澶州也，监丞陈祐甫谓：“商胡决三十馀年，所以河道，填淤渐高，堤防岁增，
未免泛滥。今当修者有三：商胡一也，横垅二也，禹旧迹三也。然商胡、横垅故道，
地势高平，土性疏恶，皆不可复，复亦不能持久。惟禹故渎尚存，在大伾、太行之
间，地卑而势固。秘阁校理李垂与今知深州孙民先皆有修复之议，望召民先同河北
漕臣一员自卫州王供埽按视，讫于海口。”从之。
</p><p>
丁丑，详定礼文所言：“明堂仪注，设御位于中阶下之东南，西向。谨案古者
人君临祭，立于阼。其临祭就位于阼阶下，大夫士礼也。自曹魏以来，有司失之。
伏请设皇帝版位于阼阶之上，西向；太庙、景灵宫亦如之。”从之。
</p><p>
癸未，辽主为皇孙梁王延禧设旗鼓伊喇六人卫护之。
</p><p>
甲申，辽主猎于沙岭。
</p><p>
丙戌，以彗星见，避殿，减膳，诏求直言。
</p><p>
丁亥，诏中书曰：“朕惟先王制行以赴礼，孝莫大于严父，严父莫大于配天。
配天一也，而属有尊亲之殊，礼有隆杀之别。故远而尊者祖，则祀于郊之圆丘而配
天；迩而亲者祢，则祀于国之明堂而配上帝。天足以及上帝，而上帝未足以尽天，
故圆丘祀天则对越诸神，明堂则上帝而已。故其所配如此，然后足以适尊亲远迩之
义。而历代以来，合宫所配，既紊于经，乃至杂以先儒六天之说，皆因陋昧古，以
失情文之宜，朕甚不取。其将来祀英宗皇帝于明堂，惟以配上帝，馀从祀群神悉罢。”
</p><p>
戊子，太白昼见。
</p><p>
户部侍郎致仕范镇言：“乞下京东、京西、河东、河北、陕西转运司，量立赏
格，求访真黍，以审音乐。”
</p><p>
己丑，详定礼文所言：“请自今乘辂不执圭，及乘大辇亦不执。”又言：“古
者宗庙室中为石以藏主，谓之宗祐。请迁庙主藏于太祖太室北壁中，帝后之主各共
一石室。《礼记》曰：‘天子之席五重。’今太庙几筵皆不应礼，请改用筦筵，纷
纯加缫席，画纯加次席，黻纯左右玉几。祭祀皆缫、次各加一重，并筦筵为五重。”
并从之。
</p><p>
庚寅，熙河路经略司言西界首领禹臧结逋药、蕃部巴鞫等以译书来告夏国集兵，
将筑撤逋达宗城于河州界黄河之南、洮河之西。帝曰：“若如所报，乃属河州之境，
岂可听其修筑！深虑经略司不详上件所指地分，都无为备，驱逐约阑次第，可速下
本司多备兵马禁止之。”
</p><p>
八月，辛卯朔，详定礼文所言：“明堂吴天上帝礼神之玉，当用苍璧。今用四
圭有邸，请改用苍璧礼天。其有司摄事五帝，亦乞依大宗伯礼神之制，陈玉各仿其
方之色。”从之。
</p><p>
戊戌，诏：“两制、台谏至总管、监司，各举堪应武举进士一人，以名闻。”
</p><p>
庚子，检正中书户房公事毕仲衍上所修《备对》，言：“周家冢宰，岁终令百
官府正其治，受其会；小宰以叙受群吏之要。所谓会要者，正今中书之所宜有也。
自汉至唐，旷千百年，莫知议此，故有决狱、钱谷之问而不克对者。创自睿意，俾
加纂集。臣捃遮故实，仅就卷秩，凡为一百二十五门，附五十八件，为六卷，事多
者分上中下，共为十卷。”诏中书、门下各录一本纳执政，仍分令诸房揭帖。初，
书成，仲衍欲求上览以冀功赏，帝以为此书乃臣备君问之书，不当奏御，故有是诏。
</p><p>
乙巳，诏中书：“朕嘉成周以事建官，以爵制禄，万事条理，监于二代，为备
且隆。国家受命百年，四海承德，岂兹官政，尚愧前闻！今将推本制作董正之原，
若稽祖述宪章之意，参酌损益，趋时之宜，使台省寺监之官实典职事，领空名者，
一切罢去而易之以阶，因以制禄，凡阙恩数，悉如旧章。其应合行事件，中书条具
以闻。”
</p><p>
秘书丞、同知礼院杨杰言：“十二者，律之本声也；四者，律之应声也。本声
重大，应声轻清；本声为君父，应声为臣子，故其四声或曰清声。自景祐中李照议
乐以来，钟磬箫始不用四声，是有本而无应，有倡而无和，八音何从而谐也？今巢
笙、和笙，其管皆十有九，以十二管发律吕之本声，以七管为聿中之应声，用之已
久，而声至和协。伏请参考古制，依巢笙、和笙例，用编钟、编磬、箫，以谐八音。”
又言：“今大乐之作，琴、瑟、埙、篪、笛、委、箫、、笙、阮筝、筑奏一声，则
镈钟、特磬、编钟、编磬连击三声，于众乐中声最烦数。请镈钟、特磬、编钟、编
磬并依众器节奏，不可连击，所贵八音无相夺伦。”又言：“本朝郊庙之乐，先奏
文舞，次奏武舞，武舞容节六变：一变象淮扬底定，所向宜东南；四变象荆湖来归，
所向宜南；五变象邛蜀纳款，所向宜西；六变象兵还振旅，所管宜北而南。今舞者
非止发扬蹈厉、进退俯仰不称成功盛德，兼失所向。又，文舞容节，殊无法度。乞
定二舞容节及改所向，以称成功盛德。又乞依《周礼》奏律歌吕，合陰陽之声。”
又言：“今雅乐古器非不存，太常律吕非不备，而学士大夫置而不讲，考击奏作，
委之贱工，如之何不使雅、郑之杂也！伏请审调太常钟，依典礼用十二律还宫均法，
令上下晓知十二律音，则郑声无由乱雅矣。”诏送议乐所。刘几等言杰所请皆可施
行，诏从之。
</p><p>
戊申，秘书监致仕刘几等言：“太常大乐钟磬凡三等：王朴乐一也，李照乐二
也，胡瑗、阮逸乐三也。王朴之乐，其声太高，此太祖皇帝所尝言，不俟论而后明。
仁宗景祐中，命李照定乐，乃下律法以取黄钟之声；是时人习旧听，疑其太重，李
照之乐由是不用。至皇祐中，胡瑗、阮逸再定大乐，比王朴乐微下，而声律相近；
及铸大钟，或讥其声弇郁，因亦不用，于是郊庙依旧用王朴乐。乐工等自陈，若用
王朴乐，钟磬即清声难依，如改制下律，钟磬清声乃可用。益验王朴钟磬太高，难
尽用矣。今以三等钟磬参校其声，则王朴、阮逸乐之黄钟，正与李照乐之太簇相当。
王朴、阮逸之乐，编钟、编磬各十六，虽有四清声，而实差黄钟、大吕之正声也。
李照之乐，编钟、编磬各十二，虽有黄钟、大吕而全阙四清声，非古制也。圣人作
乐以纪中和之声，所以导中和之气。清不可太高，重不可太下，使八音协谐，歌者
从容而能永其言，乃中和之谓也。臣等因精择李照编钟、编磬十二参于律者，增以
王朴无射、应钟及黄钟、大品清声，以为黄钟、大吕、太簇、夹钟之四清声，俾众
乐随之，歌工兼清声以咏之，其音清不太高，重不太下，中和之声，可以考矣。欲
请下王朴乐二律以定中和之声，就太常钟磬择其可用者，其不可修者别制。”从之。
</p><p>
丙辰，太常寺言：“近乞留王朴钟磬，今修大乐所已集工匠，备炉炭，恐即销
变磨鑢。况大乐法度之器，其度量声律，秒忽精微，已修之后，或陛下躬临案听，
万一如有未协，即更无旧器考验。本寺每遇大礼，见用王朴乐外，自有李照、胡瑗
所作乐器及石磬材不少，自可别制新乐，以验议者之术。”诏许借王朴乐钟为清声，
毋得销毁磨鑢。”
</p><p>
初，刘几、杨杰欲销王朴旧钟，意新乐成，虽不善，更无旧声可校。后执政至
太常寺案试，前一夕，杰乃陈朴钟已敝者一县。乐工皆不平，夜易之。而杰弗知。
明日，执政至，杰厉声云：“朴钟甚不谐美。”使乐工叩之，音韵更佳。杰大惭沮。
</p><p>
王安石上改定《诗》、《书》、《周礼义》误字，诏录送国子监修正。
</p><p>
戊午，彗不见。
</p><p>
九月，壬戌，增宣祖定州东安坟地二十顷及守园户。
</p><p>
丙寅，御殿，复膳。
</p><p>
庚午，知谏院舒亶言：“中书检正官张商英与臣手简，并以其婿王沩之所业示
臣。臣职在言路，事涉干请，不敢隐默。”诏商英落馆阁校勘，监江陵府江陵县税。
初，亶为县尉，坐手杀人，停废累年。商英为御史，言其才可用，乃得改官。至是
反陷商英，士论恶之。
</p><p>
太常博士、集贤校理、新权知湖州陈侗言：“陛下崇奉郊庙百神之祀，考求典
礼，尤为严备。惟五岳四渎之兆未设，欲乞依《周礼》建四望坛于四郊，以祭五岳、
四镇、四渎，庶合于经，而且以称陛下奉祀之意。”诏送详定礼文所。详定所“请
以国朝《祠令》所载岳、镇、海、渎兆四望于四郊。岱山、沂山、东海、大淮于东
郊，衡山、会稽山、南海、大江、嵩山、霍山于南郊，华山、吴山、西海、大河于
西郊，常山、医巫闾山、北海、大济于北郊。每方岳镇则共为一坛，海渎则共为一
次，以五时迎气日祭之，皆用血祭瘗埋，有事则请祷之。又以四方山川各附于当方
岳镇海渎之下，别为一坛一次。山共一坛，川共一坎，水旱则祷之。其北郊从祀及
诸县就祭如故。”诏：“四方岳镇共为一坛望祭，馀依奏。”
</p><p>
乙亥，正官名。详定官制所上以阶易官寄禄新格：“中书令、侍中、同平章事
为开府仪同三司，左、右仆射为特进，吏部尚书为金紫光禄大夫，五曹尚书为银青
光禄大夫，左、右丞为光禄大夫，六曹侍郎为正议大夫，给事中为通议大夫，左、
右谏议为太中大夫，秘书监为中大夫，光禄卿至少府监为中散大夫，太常至司农少
卿为朝议大夫；六曹郎中为朝请、朝散、朝奉大夫，凡三等；员外郎为朝请、朝散、
朝奉郎，凡三等；起居舍人为朝散郎，司谏为朝奉郎，正言、太常、国子博士为承
议郎，太常、秘书、殿中丞为奉议郎，太子中允、赞善大夫、中舍、洗马为通直郎，
著作佐郎、大理寺丞为宣德郎，光禄、卫尉、将作监丞为富议郎，大理评事为承事
郎，太常寺太祝、奉礼郎为承奉郎，秘书省校书郎、正字、将作监主簿为承务郎。
又自开府仪同三司至通议大夫以上无磨勘法，大中大夫至承务郎应磨勘。待制以上，
六年迁两官，至大中大夫止；承务郎以上，四年迁一官，至朝议大夫止，候朝议大
夫有阙次补；其朝议大夫以七十员为额，选人磨勘，并依尚书吏部法；迁京朝官者，
依今新定官。其禄令并以职事官俸赐禄料旧数与今新定官请给对拟定。”并从之。
</p><p>
故事，两制不转卿监官，前行郎中即超转谏议大夫；前行郎中于阶官为朝请大
夫，谏议大夫于阶官为太中大夫。帝以为磨勘者，古考绩之法，所与百职事共之，
而禁近独超转，非法也。于是下诏：“待制以下并三年一迁，仍转朝议大夫、中散
大夫、中大夫三官。”
</p><p>
丙子，诏：“开府仪同三司为使相，不系大敕衔。见任宰相、使相，食邑实封
通及万户，前任宰相，食邑及万户，并封国公，宗室如旧例。”
</p><p>
又，中书奏：“官制所申，朝旨除三公、三司外，馀检校官并阶散并罢。所有
宗室及武臣正任至内常侍以上，内臣供奉官以下，选人、伎术官、将校、中书枢密
院主事以下，及诸司吏人所授敕留官衙校等，各有见带文散阶、检校官及宪衔，欲
并除去。其僧官并谿峒蛮人知州镇及化外蕃官所带散官等，合自朝廷指挥。”从之。
其后遂诏：“文式散阶，除化外人依旧除授外，馀并罢。”
</p><p>
辛巳，大享明堂，以英宗配。
</p><p>
癸未，薛向、孙固并为枢密副使。
</p><p>
乙酉，诏即景灵宫作十一殿，以时王礼祀祖宗。
</p><p>
以王安石为特进，改封荆国公，王拱辰落开府仪同三司，并以官制行正名故也。
诏拱辰判大名府，拱辰辞曰：“臣老矣，不足以任事。”帝曰：“北门重地，卿旧
治也，勉为朕行！”
</p><p>
丙戌，进封岐王颢为雍王，嘉王頵为曹王，并为司空。文彦博为太尉。封曹佾
为济陽郡王，宗旦为华陰郡王。
</p><p>
冯京为枢密使。薛向罢知颍州。会诏民畜马，向既奉令，旋知民不便，议欲改
为。于是舒亶论向反覆，无大臣体，斥知颍州，又改随州。
</p><p>
丁亥，以吕公著为枢密副使。公著与冯京、薛向、孙固同在西府，三人者屡于
上前争论，公著独不言。及帝问之，乃徐为开析可否，言简而当，帝常纳之，三人
者亦不能违也。帝数与辅臣论天下事，一日，谓公著曰：“民间不知有役矣。”公
著对曰：“上户昔以役多破家，今则饱食安居，诚幸矣。下户昔无役，今率钱，则
苦矣。”帝曰：“然则法亦当更也。”
</p><p>
戊子，熙河路经略司言，乞先团结蕃弓箭手；从之。是年诏：“凡弓箭手、兵
骑各以五十人为队，置引战旗头、左右傔旗，及以本属蕃首、将校为拥队，并如正
军法。蕃捉生、蕃敢勇、山河户亦如之。凡募弓箭手、蕃捉生、强人、山河户，不
以等样，第募有保任年十七以上、弓射七斗、任负带者。鄜路新旧蕃生、环庆路强
人、诸路汉弓箭手、鄜路归明界保毅蕃户、弓箭手，皆涅于背。”
</p><p>
闰月，辛卯，御史范镗言：“曹佾以外戚封郡王，祖宗以来，未有佾比。陛下
所以富贵宠禄之厚矣，所以致孝爱于慈圣之情至矣。佾虽不王，乃以保安曹氏；命
行而改，抑为为子孙万世之成宪也。”不从。
</p><p>
壬寅，辽主祠木叶山。
</p><p>
己酉，辽主驻藕丝淀。
</p><p>
乙卯，加文彦博河东、永兴军节度使，以富弼为司徒。
</p><p>
冬，十月，辛酉，详定官制所检讨文字、光禄寺丞李德刍上《元丰郡县志》三
十卷，《图》三卷。
</p><p>
辽耶律仁杰久在相位，贪贷无厌，时与亲戚会饮，尝曰：“无百万两黄金，不
足为宰相家。”耶律伊逊既外出，辽主渐悟仁杰奸，丁卯，出为武定军节度使。
</p><p>
庚午，辽参知政事刘讠先致仕。
</p><p>
癸酉，辽以陈毅为汉人行宫都部署，王绩同知枢密院事。
</p><p>
癸未，诏翰林学士并听佩鱼。
</p><p>
十一月，己丑朔，日有食之。
</p><p>
癸卯，辽主召群臣议政。辽主曰：“北枢密院军国重任，久阙其人，耶律阿苏、
萧额特勒二人孰愈？”群臣各誉所长，契丹行宫都部署萧托辉独默然。辽主曰：
“卿何不言？”托辉曰：“额特勒懦而败事；阿苏有才而贪，将为祸基。不得已而
用，败事犹胜祸基。”辽主曰：“托辉，虽魏征不能过也，但恨朕不能及唐太宗尔。”
</p><p>
壬子，直龙图阁、句当三班院曾巩上言曰：“宋兴，六圣相继，与民休息，故
生齿既庶，财用有馀。且以景德、皇祐、治平校之，景德户七百三十万，垦田一百
七十万顷；皇祐户一千九十万，垦田二百二十五万顷；治平户一千二百七十万，垦
田四百三十万顷。天下岁入，皇祐、治平皆一亿万以上，岁费亦一亿万以上。景德
官一万馀员，皇祐二万馀员，治平并幕职、州县官三千三百馀员，总二万四千员。
景德郊费六百万，皇祐一千二百万，治平一千三百万。以二者校之，官之众一倍于
景德，郊之费亦一倍于景德。官之数不同如此，则皇祐、治平入官之门多于景德也；
郊之费不同如此，则皇祐、治平用财之端多于景德也。诚诏有司按寻载籍而讲求其
故。使官之数，入者之多门可考而知，郊之费，用财之多端可考而知，然后各议其
可罢者罢之，可损者损之，使天下之人如皇祐、治平之盛，而天下之用，官之数，
郊之费，皆同于景德，二者所省扒半矣。”
</p><p>
已而再上议曰：“陛下谓臣所言以节用为理财之要，世之言理财者未有及此也，
令付之中书。臣待罪三班，按国初承旧以供奉官、左、右班殿直为三班，立都知、
行首领之，又有殿前承旨，班院别立行首领之。端拱以后，分东、西供奉，又置左、
右侍禁及承旨，供职皆领于三班，三班之称亦不改。初，三班吏员止于三百，或不
及之，至天禧之间，乃总四千二百有馀，至于今，乃总一万一千六百九十，宗室又
八百七十。盖景德员数已十倍于初，而以今考之，殆三倍于景德。略以三年出入之
籍较之，熙宁八年，入籍者四百八十有七，九年，五百四十有四，十年，六百九十；
而死亡退免出籍者，岁或过二百人，或不及之。则是岁岁有增，未见其止也。臣又
略考其入官之繇，条于别记以闻，议其可罢者罢之，可损者损之，惟陛下之所择。
臣之所知者三班也，吏部东、西审官与天下它费，尚必有近于此者，惟陛下试加考
察，以类求之。使天下岁入亿万，而所省者什三，计三十年之通，当有十五年之蓄。
夫财用，天下之本也，使国家富盛如此，则何求而不得，何为而不成！以陛下之圣
资而加之精勤，以变因循苟且之弊，方大修法度之政，以幸天下，诏万世，故臣敢
因官以讲求其损益之数，而终前日之说以献，惟陛下裁择。”帝颇嘉纳之。
</p><p>
十二月，甲子，辽以耶律德勒岱为孟父房敞衮。乙丑，以萧托卜嘉为北府宰相，
耶律世迁知北院枢密使事，耶律慎思同知北院枢密使事。
</p><p>
庚午，辽免西京流民租赋一年。
</p><p>
甲戌，减民赋。
</p><p>
丁亥，辽豫行正旦礼。
</p><p>
戊子，辽主如混同江。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86744.html' class='pagedaohang'>【上一篇】<i>:卷第七十六 【宋纪七十六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86742.html' class='pagedaohang'>【下一篇】<i>：卷第七十四 【宋纪七十四】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>