<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百二十六 【宋纪一百二十六】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百二十六 【宋纪一百二十六】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86693.html' class='pagedaohang'>【上一篇】<i>:卷第一百二十七 【宋纪一百二十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86691.html' class='pagedaohang'>【下一篇】<i>：卷第一百二十五 【宋纪一百二十五】</i></a></span>
</ul>
<div class="articleContent" id="articleContent"> <p>
起旃蒙赤奋若正月，尽强圉单阏十二月，
凡三年。

</p><p>
○高宗受命中兴全功至德圣神武文昭仁宪孝皇帝绍兴十五年（金皇统五年）
</p><p>
春，正月，丁未朔，初行大朝会礼于大庆殿，黄麾仗三千三百五十人，视东都
旧仪损三之一。辇出房，不鸣鞭，以殿狭也。建炎以来，正、至不受朝，但宰臣率
百官拜表称贺而已。及太后还宫，言者以为请，乃讲行焉。
</p><p>
己未，分经义、诗赋为二科以取士。
</p><p>
辛酉，初籍千亩。
</p><p>
戊辰，命权户部侍郎王鈇措置两浙经界。
</p><p>
李椿年既以忧去，秦桧请用铁。帝因言经界之法，细民多以为便，桧曰：“不
如此，则差役不行，赋税不均。积弊之久，今已尽帮。去年陛下放免积欠，天下便
觉少苏。”鈇言：“本部员外郎李朝正，尝知溧水县，均税不扰，请与共事。”又
言：“今当革诡名挟户，侵耕冒佃，使差有常籍，田有定税，则差役无争诉之烦，
催科免代纳之弊。然须不扰而速办，则实利及民。欲更不画图，又造砧基簿，止令
逐保排定，十户为一甲，令递相纠合，从实供帐二本，积年所隐，一切不问。如有
不实，致人陈告，即将所隐田给以充赏。”从之。
</p><p>
辛未，初命诸路僧道士纳免丁钱。时言者论今官尹皆纳役钱，而僧道坐享安闲，
显为侥幸，乃诏：“律僧岁输五千，禅僧、道士，各二千，其住持、长老、法师、
紫衣、知事皆递增之，至十五千，凡九等。”
</p><p>
二月，戊寅，帝谓大臣曰：“朕观史册，见古之养士有至二三千人，亦朝廷一
盛事。”于是增国学弟子员百人，通旧以七百人为额。寻命置上舍三十人，内舍百
人。
</p><p>
乙未，全主次济州春水。
</p><p>
己亥，保大军节度使、崇国公璩，加检校少保，进封恩平郡王，以将出閤故也。
其官属礼仪，并依普安郡王体例。
</p><p>
三月，辛酉，武信军承宣传、添差江南西路兵马钤辖兼安抚司统制程师回，升
本路马步军副都总管，洪州驻答刂。
</p><p>
时师回统兵戍赣上，会诏归北境人，师回有亲兵数百，惮不欲行。守臣秘阁修
撰薛弼谕之曰：“公从卒多，不可庇，公能遣此属，朝廷必多公。”师回承命。既
而省爱趣师回就道。师回舟行过大孤山，舟人告毋作乐，恐龙怒，师回故命奏乐。
少顷，黑云四合，有物涌波间，师回射中其目，即还入水，风亦息。人皆服其勇。
</p><p>
甲子，帝谓大臣曰：“交邻国之道，当以守信为主。”秦桧曰：“臣观真宗皇
帝时，虽远蕃小柄如溪洞之类，亦必委曲调护，不欲起兵端，可谓至仁矣。”时金
人来索北客之在南者，桧因遣敷文阁待制周襟、马观国、史愿北还。
</p><p>
戊辰，金主次天开殿。
</p><p>
己巳，帝策试南省举头林机等于射殿。
</p><p>
四月，戊寅夜，彗出东方。
</p><p>
癸未，赐正奏名进士刘章等三百人及第、出身、同出身，正奏名张鎡新科明法
及第。甲申，特奏名林洵美等二百四十七人，武举正奏名应褒然等二人，特奏名三
人，授官有差。
</p><p>
丁亥，赦天下。前四日，帝谓秦桧：“彗星见，朕甚惧焉。卿等可图所以消弭
之道。”桧秦太宗、真宗朝尝缘彗星疏决狱囚等事，帝曰：“且降诏以四事为主，
避殿，减膳，宽民力，出滞狱。”于是手诏监司、郡守条具便民事目；宪臣巡行，
亲决狱事。至是肆赦。”勘会数十年来边臣邀功生事，今当兼爱内外，期于并生；
勘会数十年来学者党同伐异，今当崇雅黜浮，抑其专门私己；勘会累年以来兵革不
息，近者讲和罢战，正以保全生灵，爱惜民力。已降手诏，委诸路监司、郡守措置
裕民事目，务要必行，以施实德。”
</p><p>
庚寅，成州团练使、知叙州邵隆齐。
</p><p>
隆在金州，数以兵出敌境，秦桧恨之。至是因饮酒暴卒，年五十一，或谓桧密
使人鸩杀之。叙人皆悲哭，为之罢市。
</p><p>
五月，戊午，正侍大夫、忠州防御使、添差荆湖南路马步军副都总管白常，移
潭州驻答刂。
</p><p>
时金人来索在南将士，常亦在遣中。同行者悉为敌效力，常独不肯往，曰：
“丈夫死则死耳，不能为反覆士。”每自书头衔曰：“前熙河经略使白常”，右副
元帅完颜杲见之，不悦也。后欲强官之，竟托疾以免。常有产在德顺，熙河守将恶
之，大詈曰：“自常既臣我家，而尚宋官乎！”械系久之，常不屈而止。
</p><p>
金初用御制小字。
</p><p>
甲子，金国贺生辰使、龙虎卫上将军、殿前左副都点检完颜宗永，副使通议大
夫、充翰林待制程寀，见于紫宸殿。初燕垂拱殿，辞，亦如之。
</p><p>
丙寅，天申节，百官用乐上寿于紫宸殿。
</p><p>
丁卯，赐宗永等燕射于教场，自是遂为故事。
</p><p>
初，宗永等将至，秦桧言于帝曰：“使人及期而来，盖由待之以礼，示之以信
故也。”帝曰：“大抵为国之道，既不能强，又不能弱，则兵连祸结，无有已时。
朕何惜为天下生灵少屈耶！”
</p><p>
于是遣吏部侍郎陈康伯接伴，而和州防御使、知閤门事钱恺副之。宗永甫入疆，
帝以端午，遣中使赐扇帕于洪泽，宗永言：“上国是日例贺，当北面再拜，且接伴
使副同之，乃敢受。”康伯以旧制却之。或谓康伯：“此细故，朝廷必不惜。”康
伯曰：“今曲从之，后为例，不复可改，且辱命自我始。况所求无厌，宁能尽从之
乎！”宗永卒受赐，因自辨，数曰“接伴慢我”。朝廷闻之，惧生事，侍御史汪勃
即劾康伯酬对辱国，请罢之以副惇信睦邻之意，乃出康伯知泉州，而恺亦降为舒州
团练使。
</p><p>
金主日与近臣酣饮，或继以夜。壬申，平章政事完颜勖上疏谏，金主为止酒，
仍布告廷臣。
</p><p>
六月，乙亥朔，日有食之。
</p><p>
丁丑，帝幸秦桧新第。后八日，降制，加恩封桧妻魏国夫人王氏为韩国夫人，
熺妻淑人曹氏为和义郡夫人，孙右承事郎埙、堪、坦并直秘阁，赐三品服。时埙年
九岁。
</p><p>
乙未，命给事中李若谷权户部侍郎。
</p><p>
丙申，刑部侍郎周三畏，进权本部尚书。
</p><p>
七月，戊午，诏庐、光州上供钱米展一年，用转运司请也。帝曰：“人皆知取
之为取，而不知予之为取。若稍与展免，俟其家给人足，税敛自然易办。”淮南平
时一路上供内藏绸绢九十万匹有奇，至绍兴末年，才八千匹尔。
</p><p>
八月，丙子，尚书右司郎中林乂权吏部侍郎，右司郎中钱时敏权工部侍郎。
</p><p>
己卯，诏：“自今太学及州县释奠先圣，并令宗子侍祠。”
</p><p>
丙戍，左朝散大夫、知南康军张元礼，乞免牛税一年。帝曰：“天下之物，不
当税者其众，如牛、米、柴、面之类是也。”秦桧曰：“去岁浙中艰食，陛下令不
收米税，故江西客贩俱来，所全活者不可胜计。”
</p><p>
戊戍，金主发天开殿。
</p><p>
辛丑，增太学弟子员二百人。
</p><p>
时夏人重建太学，亲释奠，弟子员赐予有差。
</p><p>
自建炎初，省诸路提举常平官，并其职于提刑司。次年，朝议复置，且讨论其
得失，书成未颁，而帝南渡。继而言者谓常平之法不可行，遂寝。中间常平之职，
常隶发运司，亦隶经制司，已而复隶提刑司。至是王鈇言：“常平一司，钱谷敛散，
宜专使领之，请复置诸路提举官。”九月，诏以诸路提举茶盐官为提举茶盐常平公
事，川、广以宪臣兼领。
</p><p>
知和州刘将乞展免夏税一年。帝谓宰执曰：“言事与行事不同，若此行事，便
有实利及民。”秦桧曰：“儒者所陈王道，不过爱民。”帝曰：“然。”
</p><p>
帝亲书“一德格天之閤”赐太师、左仆射秦桧，又金镀银洗锣、唾壶、照匣等
物赐之。
</p><p>
甲寅，起居舍人钱周材权尚书刑部侍郎，国子司业严抑权工部侍郎。时将遣二
人出疆，乃有是命。
</p><p>
庚申，金主至自东京。
</p><p>
辛酉，以钱周材为贺金国正旦使，閤门祗候俞似副之；严抑为贺生辰使，閤门
祗候曹涭副之。
</p><p>
时虔、梅及福建剧盗有号管天下者，其徒日众，攻掠县镇，乡民多结砦自保。
先是福建帅臣莫将上言：“漳、泉、汀、剑四州接江西、广东之境，游手从贼，熟
识山路，引其直冲山路，如入无人之境。官军不习山险，多染瘅疠，艰于掩捕。乞
委四州守臣，募强壮游手每州一千人为效用。”时统制官张渊措置本路盗贼，请逐
州先招五百人。既而将改帅广东，以知虔州、集贤殿修撰薛弼为福建帅。是月，弼
入福建，沿途盗贼。弼令迓兵列队伍，扬金鼓，声言“新帅以虔兵至矣”，贼不敢
犯。
</p><p>
冬，十月，癸未，敷文阁直学士、枢密院都承旨兼侍读李若谷为端明殿学士、
签书枢密院事，寻兼参知政事。
</p><p>
戊子，宝文阁直学士、提举亳州明道宫晏敦复卒于明州。
</p><p>
方议和之始，敦复力抵屈己之非。秦桧使人啖以利曰：“公若曲从，两地旦夕
可至。”敦复曰：“吾终不以身计而误国家；况姜桂之性，到老愈辣，请勿复言。”
桧卒不能屈。帝尝面谕曰：“卿鲠尚直言，无所间辟，可谓无忝尔祖矣。”
</p><p>
辛卯，金追赠太祖谥曰应乾兴运昭德定功睿神庄孝仁明大圣武元皇帝。
</p><p>
己亥，命中书舍人段拂权户部侍郎。
</p><p>
十一月，甲辰，右朝散大夫、主管台州崇道观滕膺卒。
</p><p>
方腊之反也，膺为台州司户参军。贼徒吕师囊以万众围城，膺率军民捍之，数
月不能拔。台人为立祠祀之，后名其庙曰义灵。
</p><p>
丙辰，检校少保、奉国军节度使、侍卫步军都虞候、金、房、开、达州安抚使、
知金州兼枢密院都统制郭浩薨，谥恭毅。
</p><p>
戊午，右谏议大夫何若试御史中丞，侍御史汪勃试右谏议大夫。
</p><p>
丙寅，右司员外郎王循友权礼部侍郎。
</p><p>
闰十一月，己卯，诏罢新科明法。
</p><p>
丙戍，诏提举秘书省月给公使钱三百缗。
</p><p>
丁酉，太学博士王之望，请仿端拱、咸平故事，悉取近郡所开《经典释文》，
令国子监印千百帙，俾郡县各市一本，置之于学，帝曰：“古人读书，须亲师友，
虽未必尽得圣经妙旨，然亦自有渊源。今士大夫未有自得处，便为注说，以为人师，
此何理也？”
</p><p>
宁国军节度使、权主奉益王祭祀安时薨。辍朝一日，赠少师，追封清化郡王。
</p><p>
十二月，戊申，金增谥始祖以下十帝，增太宗谥曰体元应运世德昭功哲惠仁圣
文烈皇帝。
</p><p>
丁卯，金骠骑上将军、殿前右副都点检蒲察说，正议大夫、尚书刑部侍郎吴磐
福，来贺来年正旦。
</p><p>
是月，郭仲荀卒于台州。
</p><p>
初，建康府御前都统制王德，以清河郡王张俊之侄子盖及俊亲将马立、顾晖并
为统制官。至是俊解兵柄已久，德浸不礼子盖等而罢之。俊怒，每诉诸朝，左仆射
秦桧亦忌其勇，诏乃罢德为浙东总管，以统制官王权代之。
</p><p>
时福建土寇未平，本路钤辖李贵，领兵讨管天下失利，为贼所执。转运司申枢
密院，言闽人勇于私斗，怯于公战，莫将所招游手，易聚难散，于事不便，诏下安
抚司共议。薛弼以为广东总管韩京，每出必捷，正以所部多土人，故所向克捷。今
本部素无士兵，故连年受弊。弼又谓前守赣上，有武翼郎周虎臣、成忠郎陈敏，各
有家丁数百人，皆能战，比之官军，一可当十，遂辟虎臣为本路将官，敏为汀、漳
巡检。又请拣取二人家丁，日给钱米，责以捕贼，期于必灭，与漕司合奏，号奇兵。
自此岁费三万六千缗，米九千石，而土寇遂平。虎臣，开封人；敏，石城人也。
</p><p>
时监司、郡守多献羡馀以希进。袁州帑廪充溢，或谓知州事王师心，盍献诸朝。
师心不听，以诸县民有逋租，悉为代输之。
</p><p>
福建措置盗贼张渊所部统领官邵宏渊，性质直而喜功，渊恶不用，且衔其尝对
众相折，杖之百，斥入卒伍。宏渊之客钟鼎，走行在上书，为辨曲直，左仆射秦桧
怒，始创听读之名，羁鼎于福之郡学。鼎求于帅臣薛弼，乞依所亲于永福，弼许之。
鼎复诣阙上书，弼自劾，降一秩。

</p><p>
○高宗受命中兴全功至德圣神武文昭仁宪孝皇帝绍兴十六年（金皇统六年）
</p><p>
春，正月，壬申，金主封太祖诸孙为王；以褒为葛王，寻授兵部尚书。
</p><p>
乙亥，金主畋于磨棱。甲申，金主还京师。
</p><p>
戊子，太学外舍生以千人为额。
</p><p>
庚寅，金以边地与夏国。
</p><p>
辛卯，帝致斋于内殿。壬辰，亲飨先农于东郊，牲用少牢，配以后稷。帝御通
天冠，绛纱袍，诣亲耕位亲耕，九推乃止。遂登观耕坛，命宰执、使相、侍从、两
省、台谏行五推之礼，庶人终千亩焉。
</p><p>
金主如春水，出猎，误入大泽中，金主马陷，因步出，亦不罪导骑。
</p><p>
二月，壬寅，诏：“诸路婬祠非在祀典者，并日下毁去。”以左司郎中李柽请
也。
</p><p>
丙寅，金右丞相濮王韩企先薨。
</p><p>
企先为相，每欲为官择人，专以培植奖励后进为己任，推毂士类，甄别人物。
一时台省多君子，弥缝阙失，议论必归于正，时称贤相。后谥简懿。
</p><p>
三月，庚子朔，诏有司建武学。先是士人上书者多以为言，帝数谕大臣以文武
之道不可偏废，祖宗自有故事，至是乃考卜焉。
</p><p>
壬申，金以谭国公阿里布为行台右丞相。
</p><p>
阿里布，宗室子也，屡从征伐有功，尝以左监军随宗弼复河南，故有是擢。
</p><p>
壬午，复桂陽监临武洞为县。
</p><p>
乙未，增建太庙。
</p><p>
时新祭器将成，而太庙殿室狭，至不能陈列。给事中段拂请正殿从西增六间，
通旧为十三间，其中十有一间为十一室，东西二间为夹室，又作西神门，册宝殿，
祭器库。
</p><p>
己亥，工部奏立淮东、江东、两浙、湖北诸县岁较营田赏罚格。其法以绍兴七
年至十三年所收课利最多，酌中者为额。每县令以十分为率，取二分赏之。岁收增
三分至一分以上，并减磨勘年；仍以最亏一县为罚。
</p><p>
金主以上京宫室太狭，是月，始役五路工匠撤而新之。规模虽仿汴京，然仅得
十之一二而已。
</p><p>
夏，四月，庚子朔，金主至自春水。以同判大宗正事宗固为太保、右丞相兼中
书令。
</p><p>
戊午，兵部上武士弓马及选试去留格。初补入学，步射弓一石。若公私试步骑
射不中，即不许试程文。其射格，自一石五斗以下至九斗，凡五等。帝可其奏，因
谕辅臣曰：“国家武选，所系非轻，今诸将子弟皆耻习弓马，求换文资，数年之后，
将无人习武矣，岂可不劝诱之！”
</p><p>
金行台右丞相阿里布薨。
</p><p>
五月，辛巳，命权吏部王循友、权户部侍郎。李朝正编类诸路监司郡守条上裕
民事件。
</p><p>
丙戍，诏作景钟。钟高九尺，天子亲祠上帝则用之，以皇祐黍尺为准。既成，
命秦桧铭之。
</p><p>
丁亥，金主使金吾卫上将军、彰德军节度使乌古论海、昭武大将军、同知宣徽
院事赵兴祥来贺天申节。
</p><p>
辛卯，金以左宣徽使刘筈为行台右丞相。
</p><p>
筈以能得皇后意，故擢为相，仍兼判左宣徽使。留京师时，河南官吏滥杂，或
请厘革之，筈曰：“废齐用兵江表，求一切近效，其所用人不必皆以章程，故有不
由科目而为大吏，不试弓马而握兵柄者。今抚定未久，姑收人心，奈何为是纷更也？”
遂仍其旧。
</p><p>
宇文虚中既留金，累官礼部尚书兼承旨。虚中恃才轻肆，好讥讪，贵人达官，
往往积不能平。虚中尝撰宫殿榜署，恶虚中者摘其字以为谤讪。会有告虚中谋反者，
诏有司鞫治，无状，乃罗织虚中家图籍为反具。虚中曰：“死自吾分。至于图籍，
南来士大夫家家有之。高士谈图书尤多于我家，岂亦反耶？”有司承风旨，并逮士
谈。六月，乙巳，杀虚中及士谈，金人冤之。士谈，琼之孙，尝为忻州户曹参军，
降金，官至翰林学士。
</p><p>
丁未，秦桧奏淮东盐课增羡，乞推赏，帝曰：“推赏之典，尤所当慎。今年有
羡，次年必亏，益民之食盐，止如是也。”
</p><p>
癸丑，监察御史巫亻及请申严有司，所在刑狱，不得为非法之具，如仁和、钱
塘所用浮匣、命绳之类，违者抵罪，诏刑部禁止。
</p><p>
己未，分遣医官循行临安，疗病者，至秋乃止。后以为例。
</p><p>
监察御史陈积中论监司州县淹留词斥之弊，请令诸部每季检举，劾其尤者，从
之。
</p><p>
是月，安南献驯象十。
</p><p>
秋，七月，壬申，检校少傅、保信军节度使、和国公张浚，落节钺职名，依旧
特进、提举江州太平观，连州居住。
</p><p>
先是浚因星变，欲力论时事以悟帝意，以其母计氏年高，言之必被祸，恐不能
堪。计氏见其形瘠，浚具言所以，计氏诵其父咸绍圣初举制科策曰：“臣宁言而死
于斧钺，不忍不言而负陛下。”浚意遂决，即上疏言：“当今事势，如养大疽于头
目心腹之间，不决不止；决迟则祸大而难测，决疾则祸轻而易治。惟陛下谋之于心，
断之以独，谨察情伪，预备仓卒，庶几社稷有安全之理。不然，日复一日，后将噬
脐，此臣所以食不下咽而一夕不能安也。”秦桧见之，大怒。御史中丞何若即奏：
“浚建造大第，强占民田，殊失大夫省愆念咎之礼。居常怨恨，以和议非便，惟欲
四方多事，侥幸再进，包藏祸心，为害实大。望赐降黜，以为臣子喜乱徇私之戒。”
故有是命。
</p><p>
戊子，言者乞禁福建民间私藏军器，帝曰：“此自有法，宜令民通知。若绝其
源，则盗自不作矣。”
</p><p>
壬辰，提举秘书省秦熺奉诏立定献书赏格，诏镂板行下：应有官人献秘阁阙书
善本及二千卷，与转官，士人免解，馀比类增减推赏，愿给直者听，诸路监司守臣
访求晋、唐真迹及善本书籍准此。”
</p><p>
八月，辛丑，筑高禖坛。
</p><p>
初，监察御史王鎡，以上继嗣未立，请行亲祠高禖之礼。礼官言：“自祖宗以
来，惟两制侍祠，虽《大唐月令》、《政和新礼》有天子亲享之仪，而未尝举，乞
命执政侍祠。”乃改筑于圜丘之东，高咫而广五倍。
</p><p>
诏访遗书于西蜀，仍委逐路帅臣。
</p><p>
壬子，将作监边知白权尚书户部侍郎，右司员外郎周执羔权礼部侍郎。甲寅，
以边知白为贺金国正旦使，武节郎兼閤门宣赞舍人孟思恭副之；周执羔为贺生辰使，
左武大夫、知閤门使宋钱孙副之。先是奉使者得自辟十人以行，赏典既厚，愿行者
多纳金以请，执羔始拒绝之。
</p><p>
金以所教神臂弓弩手八万人讨蒙古，连年不能克。是月，令汴京行台尚书省事
萧保寿努与蒙古议和，割西平河以北二十七团寨与之，岁遗牛羊米豆，且册其长为
蒙古国，蒙古不受。
</p><p>
九月，甲戍，端明殿学士、提举万寿观兼侍读何铸为大金国信使，宾德军节度
使、提举万寿观邢孝扬副之，以迎请宗族故也。
</p><p>
丙申，诏：“武成王庙从祀诸将，升赵充国王于堂，降韩信于庑下。”用祠部
员外郎、权国子司业陈诚之请也。
</p><p>
是月，刘豫死于金临潢府。
</p><p>
冬，十月，丁酉朔，新礼器成。戊戍，帝观于射殿，宰执、侍从、台谏、南班
宗室、礼官、正刺史以上皆与观，撞景钟，奏新乐，用皇祐故事也。
</p><p>
徽猷阁待制、提举江州太平观刘子羽卒，年五十。
</p><p>
子羽在泉州，尝献时宜八事：论淮甸郡县不必尽守故城，各随所在，据险置寨，
守以偏将；故长驱深入，则我缀其后，二三大将浮江上下为之声援。论荆、襄宜合
为一路，置帅公安，益兵聚粮，为战守计。论三衙寡弱未振，宜益增禁卫。论守江
宜轻戍江北，重戍江南。论舟船当讲求训练，使大舰利于控扼，小舟利于走集。论
南兵剽悍可用，请别立统帅。论江、淮、陕、蜀之兵当互为声援。论募兵，请于荆、
粤收集诸盗。后皆不行。
</p><p>
十一月，庚午，言者论：“近来诗赋、经术，各以旧试人数分取，其间不无轻
重。大抵习诗赋者多，故取人常广；治经术者鲜，故取人常少。今若专以就试之人
立定所取分数，则诗赋人常占十之七八，而治经术者止得十之一二，但恐浸废经术
之学矣。望命有司再加讨论，如通经之人有馀，听参以策论，圆融通取，明立分数，
庶几主司各有遵守。”帝曰：“当日行诗赋，为士人不读史；今若专用诗赋，士人
不读经。大抵读书当以经义为先，所论宜令礼部看详以闻。”
</p><p>
癸酉，帝斋于文德殿。
</p><p>
丙子，合祀天地于南郊，始命普安郡王亚献，恩平郡王璩终献。是岁，备祭器，
设八宝，如政和之仪。太史局令胡平言三台星见。礼毕，帝御行宫，赦天下。
</p><p>
庚辰，复置荆门军当陽县。
</p><p>
自建炎渡江，始废御书院；癸未，诏复之。
</p><p>
癸巳，权尚书工部侍郎钱时敏移兵部侍郎，军器监徐琛权工部侍郎。
</p><p>
十二月，己亥，彗出西南方。诏避殿，减膳。
</p><p>
辛酉，金使龙虎卫上将军、会宁尹卢彦论，定远大将军、四方馆伴使张仙寿，
来贺来年正旦。
</p><p>
是岁，西夏尊孔子为文宣帝。

</p><p>
○高宗受命中兴全功至德圣神武文昭仁宪孝皇帝绍兴十七年（金皇统七年）
</p><p>
春，正月，己卯，诏曰：“朕惟军兴二十馀年，黎元騷动，故力图罢兵以冀休
息。今疆埸无虞，流徙有归，四境之内，举获安堵，朕心庶几焉。尚虑监司、郡守
不能深体朕意，致或刻削苛细，进献羡馀，失朕爱民本旨。自今敢有违戾，仰御史
台弹劾，监司各许互察；部内犯而失按，必与并坐。布告中外，咸体朕意。
</p><p>
左朝议大夫李椿年权尚书户部侍郎。
</p><p>
癸未，金以西京鹿囿为民田。
</p><p>
己丑，诏：“近免税米，而所过尚收力胜钱，其除之，其馀税则并与裁减。”
帝因言：“薪面亦宜免税。商旅既通，更平物价，则小民不致失所矣。”
</p><p>
辛卯，左迪功郎陈介言：“国家颁降乡饮酒仪式，而诸郡所行，疏数不同。请
令三岁科举之年，行之于庠序，即古者三年大比饮酒于序之意也。”国子监言：
“唐人亦止行于贡士之岁，宜依介所请。如愿每岁举行者，听从其便。”从之。
</p><p>
壬辰，端明殿学士、签书枢密院事李若谷参知政事，御史中丞何若为端明殿学
士、签书枢密院事。
</p><p>
二月，乙未朔，右谏议大夫兼侍讲汪勃试御史中丞。
</p><p>
甲辰，帝斋于内殿。时将祀高禖，乃以太师、尚书左仆射秦桧为亲祠使。
</p><p>
乙巳，帝亲祠青帝于东效，以伏羲、高辛配，普安郡王终献。又祀简狄、姜嫄
于坛下，牲用太牢，玉用青，币仿其玉之色，乐舞如南郊之制。礼毕，御端诚殿受
贺。
</p><p>
己酉，封才人刘氏为婕妤。
</p><p>
辛亥，改造殿前司寨为瓦屋，用领都指挥使职事杨存中奏也。南渡初，诸营皆
覆茅，焮火屡惊，故存中以为请。
</p><p>
三月，丁卯，捧日天武四厢都指挥使、宁国军承宣使、鄂州驻答刂御前左军统
制牛皋卒。前一日，都统制田师中大会诸将，皋遇毒而归，知其必毙，乃呼亲吏及
家人嘱以后事，至是卒。或谓秦桧密令师中毒之，闻者莫不叹恨。
</p><p>
乙酉，太师、尚书左仆射、魏国公秦桧，以郊恩徙封益国公，自是建旄、封国
之在北者皆改命。时有请置益国公官属者，桧虽不行，亦不加罪焉。
</p><p>
戊子，安民靖难功臣、太傅、醴泉观使、清河郡王张俊，移节静江、宁武、靖
海军；扬武翊运功臣、太傅、醴泉观使、咸安郡王韩世忠，移节镇南、武安、宁国
军。
</p><p>
权尚书户部侍郎边知白，移吏部侍郎。
</p><p>
是月，金人与蒙古始和，岁遗牛、羊、米、豆、绵、绢之属甚厚。于是蒙古长
鄂罗贝勒自称祖元皇帝，改元天兴。金人用兵连年，卒不能讨，但遣精兵分据要害
而还。
</p><p>
夏，四月，己亥，御史中丞兼侍讲汪勃为端明殿学士、签书枢密院事。
</p><p>
甲寅，皇太后朝景灵宫。
</p><p>
戊午，金主宴群臣于便殿。金主醉，以剑逼其弟元，使强饮，元惧而出，命左
丞宗宪追之，宗宪与俱去；乃命户部宗礼跪于前，手杀之。
</p><p>
己未，诏责授清远军节度副使、吉陽军安置赵鼎，遇赦永不检举。右修职郎石
恮，追毁出身以来文字，除名勒停，特免真决，送浔州编管。
</p><p>
初，鼎贬潮州，守臣徐璋为之治第，且馈饷之。恮时为录事参军，数与鼎相见。
及是恮代归，而璋已卒，守臣左朝散大夫翁子礼发其事，下大理，鞫实。鼎坐不自
省循，请托州郡借人抄书，因令干官顾湜嘱恮供给书写人，于是恮大收人户盐钱，
节次应副使用，又受璋馈送八百馀缗，璋又盗官钱为鼎盖造第宅，通计一万馀缗，
绸绢三千六百馀匹，故有是命。
</p><p>
五月，己巳，徽猷阁直学士、提举江州太平观洪晧，责授濠州团练副使，英州
安置。晧丁内艰，既终丧，复遂祠请。于是直徽猷阁王洋知饶州，而左奉议郎陈之
渊添差通判，二人与右承议郎、通判州事李勤积不相能。勤幸以讦进，告晧有欺世
飞语，洋、之渊皆与闻之。殿中侍御史余尧弼，即奏晧造为不根之言，簧鼓众听，
几以动摇柄是，请窜遐裔，洋、之渊亦宜置之典宪，诏罢洋、之渊，而晧有是命。
</p><p>
金中京留守亮，召还京师，同判大宗正事，加特进。
</p><p>
辛巳，金主使龙虎卫上将军、殿前右副都点检完颜卞、宁远大将军、东上閤门
使大珪，来贺天申节。
</p><p>
六月，癸巳朔，帝谕宰执曰：“临安居民皆汲西湖，近来为人扑买作田，种菱
藕之类，沃以粪秽，岂得为便？况诸库引以造酒，用于祭祀，尤非所宜，可禁止之。”
又曰：“沿江石岸，令速修之，迟则冲损害民，费工必倍。”
</p><p>
丁酉，金主杀横海军节度使田，左司郎中奚毅，翰林待制邢具瞻及王植、高
凤廷、王敬、赵益兴、龚寻鉴等。
</p><p>
秋，七月，金以太白经天，曲赦畿内。
</p><p>
壬申，武泰军节度使、知荆南府事刘锜提举江州太平观，从所请也。锜镇江陵
凡六年。
</p><p>
癸酉，敕令所奏：“诸遭丧应解官，而临时窜名军中，规免执丧者，徒三年；
所属知情而为申请起复者，减二等。”先是帝数论大臣以为有伤风教者，至是立法。
</p><p>
甲申，提举太平观张阐请老。帝曰：“此吾初年词命之臣。”命以敷文阁待制
致仕。
</p><p>
戊子，行营右护军都统制吴璘，改充御前诸军统制兼知兴州。
</p><p>
八月，乙未，帝谓宰执曰：“朝廷于临安不免时有所需，如御膳米，初以日供，
今则月一取之，庶不缘此扰民也。”
</p><p>
癸卯，责授清远军节度副使赵鼎卒。
</p><p>
鼎在吉陽三年，故吏门人皆不敢通问。广西经略使张宗元时遣使渡海，以醪米
馈之。秦桧令本军月具鼎存亡申尚书省，鼎知之，遣人呼其子汾，谓之曰：“桧必
欲杀我，我死，汝曹无患，不尔，诛及一家矣。”乃不食而卒，年六十三。四方闻
之，有泣下者。
</p><p>
乙巳，直秘阁、知临安府沈该为尚书礼部侍郎，权工部侍郎赵不弃充敷文阁待
制、知临安府。丙午，召龙图阁学士、知绍兴府詹大方为工部尚书。戊申，以该为
贺大金正旦使，閤门宣赞舍人苏晔副之；大方为贺生辰使，閤门宣赞舍人容肃副之。
</p><p>
己未，宝文阁学士王髹继峋偻蚴俟邸
</p><p>
髹贾平江府，以疾请奉祠，而两浙转运判官汤鹏举奏其应办国信，每事丰腆，
并无遗阙，乃有是命。髹贾列性谑日卒，赠右银青光禄大夫，赐银绢五百匹两，
例外官子孙一人，官给葬事。
</p><p>
九月，乙丑，户部具到诸路月桩钱数。帝曰：“科敛之烦，富者犹不能堪，下
户何所从出！若计诸州羡馀以减月桩钱，诚宽民力。”
</p><p>
甲戌，右朝散郎、直秘阁吕摭，除名，梧州编管。
</p><p>
秦桧追恨颐浩不已，使台州守臣曹惇求其家陰事。会摭妻姜氏告摭丞其庶弟之
母，送狱穷治，摭惧罪陽瘖，乃以众证定罪，于是一家破矣。
</p><p>
丙子，资政殿学士、四川宣抚副使郑刚中罢。
</p><p>
先是殿中侍御史余尧弼，劾“刚中天资凶险，敢为不义，专与异意之徒合为死
党。妄用官钱，纵使游士摇脣鼓舌，变乱黑白。四川都转运司，盖总四路财计以赡
军须也，俾乘间上书，并归宣司，则是制军、制食通而为一，虽密院、户部不得如
此，祖宗维持诸路之计，于此扫地。不知刚中封靡自植，欲以何为？总领司建置之
意，盖与诸路一体，刚中怒形于色，不欲总司举职，朝廷不得已为之易置，则又扬
言以为己能。自古跋扈籓镇敢如此否？”章未报，尧弼又奏刚中奢僭、贪饕、妄作
威福、罔上不忠、败坏军政五罪，乃有是命，仍令刚中于鄂州听旨，其随行军实，
令湖广总领所交割，具数申省，军兵令都统制田师古拘收，押还本司。
</p><p>
是月，金主出猎至陰山之北，遂至西京。
</p><p>
太保、右丞相宗固薨，以都元帅宗弼为太师、领三省事，都元帅、领行台尚书
省事如故。以平章政事完颜勖为左丞相兼侍中，都点检宗贤为右丞相兼中书令，行
台右丞相刘筈、左丞萧仲恭为平章政事，李德固为尚书右丞，秘书监萧肄为参知政
事。
</p><p>
冬，十月，辛卯朔，日有食之。
</p><p>
癸卯，诏建太一宫于行在。自驻跸以来，岁祀十神太一于惠照僧舍。言者以为
未称钦崇之意，乃作宫焉。
</p><p>
甲辰，秦桧进呈殿前、马、步三司管军扈卫十年，取旨推恩。帝曰：“往日将
帅出战立功，时有迁转。今休兵日久，如已建节者，固不较计，其它岂无升进之望！
当有以系其心，且使后来者知劝。”
</p><p>
丁未，诏：“太常少卿岁以春秋二仲荐献绍兴府园陵攒宫，季秋令监察御史按
视。”
</p><p>
己酉，少保、宁远军节度使、领殿前都指挥使职事杨存中为少傅，以扈卫十年
推恩也。
</p><p>
壬子，金平章行台尚书省事奚宝卒。
</p><p>
十一月，丁卯，权礼部侍郎周执羔，请复赐新及第进士闻喜宴于礼部贡院，从
之。
</p><p>
癸酉，金以工部侍郎布萨达蔓为御史大夫。
</p><p>
乙亥，左奉议郎洪适、右朝散郎、通判濠州曾恬并罢。
</p><p>
适通判台州，与守臣曹惇不相能。恬，公亮孙也，为大宗正丞。秦桧专政，士
方求媚以取要官，而恬自守无所诎。殿中侍御史余尧弼，论适奸险强暴，得自家传，
在台州贪墨逾滥；恬纵脱不检，自谓赵鼎门人，常怀怨望，遂绌之。既而恬又坐擅
兴工役贬秩。
</p><p>
己卯，金主命减常膳羊豕五之二。
</p><p>
癸未，金以尚书左丞宗宪为行台平章政事，以同判大宗正事亮为尚书左丞。
</p><p>
是月，金主复归上京。
</p><p>
时右丞亮务揽权柄，用其心腹为省台要职，引萧裕为兵部侍郎。一日，因召对，
语及太祖创业艰难，亮呜咽流涕，金主以为忠。
</p><p>
十二月，丁未，郭武郎、閤门祗候张昂充东南第十四将。
</p><p>
甲寅，资政殿学士郑刚中落职，提举江州太平兴国宫，桂陽临居住。
</p><p>
先是殿中侍御史余尧弼，再论：“刚中抗命偃蹇，迟留不行。四川自建炎之后，
惟知宣抚之尊，盖以去朝廷远，能自立威福故也。方今中兴总揽权纲之时，而刚中
乃尔怙权傲慢，请亟赐窜责，以为臣子不忠之戒。”右正言巫亻及复论刚中四罪，
以为：“驺导儗于乘舆，贿赂溢于私帑，暴无名之敛以重困吾民，告不根之谤以恐
动远俗。既被召命，不即引道，而密遣爪牙，窥伺朝政。”故有是命。
</p><p>
丙辰，金主使金吾卫上将军、殿前左副都点检完颜宗籓，安远大将军、充东上
閤门使吴前范，来贺来年正旦。
</p><p>
戊午，金参知政事韩昉罢，以兵部尚书秉德为参知政事。
</p><p>
金主未有子嗣，而皇后妒忌。群臣莫敢言。右丞相宗贤劝金主选后宫以广继嗣，
金主乃遣使挟相士，下两河诸路选民间室女，得四千馀人，皆令入宫。宗贤于皇后
为母党，后专政，宗贤未尝依附，论事无顾忌，后以此怨之。
</p><p>
是岁，夏改元天盛。策举人，始立唱名法。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86693.html' class='pagedaohang'>【上一篇】<i>:卷第一百二十七 【宋纪一百二十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86691.html' class='pagedaohang'>【下一篇】<i>：卷第一百二十五 【宋纪一百二十五】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>