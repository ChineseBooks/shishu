<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百七十三 【宋纪一百七十三】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百七十三 【宋纪一百七十三】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86646.html' class='pagedaohang'>【上一篇】<i>:卷第一百七十四 【宋纪一百七十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86644.html' class='pagedaohang'>【下一篇】<i>：卷第一百七十二 【宋纪一百七十二】</i></a></span>
</ul>
<div class="articleContent" id="articleContent"> <p>
起上章掩茂正月，尽玄黓困敦十二月，
凡三年。

</p><p>
○理宗建道备德大功复兴烈文仁武明圣安孝皇帝淳祐十年（蒙古定宗皇后称制
二年）
</p><p>
春，正月，辛未，诏：“刑部及大理寺奏报罪案，各守条限，申严诸路宪司，
凡狱讼无得淹留，致连年拘系；台谏觉察以闻。”
</p><p>
蒙古以李桢为襄陽军马万户。先是桢言于定宗曰：“襄陽乃吴、蜀之要冲，宋
之喉襟，得之则可为它日取宋之基本。”定宗嘉其言，至是有此授，从定宗遗意也。
</p><p>
二月，甲辰，帝谕郑清之曰：“邱迪嘉今早登对，朕以广寇询之，其言皆有始
未。峒寇既平，当加优擢。向来寇作之初，或者张皇以甚其事；及其平定，又言多
杀以妒其功。若以浮议抑之，它日何以使人！宜以正卿处之。”
</p><p>
乙巳，都省言铜钱泄漏，伪会充斥，奸民无所惩畏。诏：“沿江州县，山奥、
海岛，结为保甲，互相纠察，如有犯者及停藏家，许告推赏，不告者连坐。”
</p><p>
言者论赵葵非由科目进，且曰：“宰相须用读书人。”葵因力辞。癸未。诏曰：
“赵葵恳辞相位，始终弗渝。使命趣召，亦既屡矣，奏陈确苦，殆逾一期，朕眷倚
虽切，而不能强其从也。姑畀内祠，以便咨访。”戊子，赵葵罢右丞相兼枢密使，
特授观文殿大学士、醴泉观使兼侍读，奉朝请。
</p><p>
庚寅，以贾似道为端明殿学士、两淮制置大使、淮东安抚使、知扬州；余玠为
龙图阁学士，职任依旧；李曾伯为徽猷阁学士、京湖安抚制置使、知江陵府。
</p><p>
是春，创新寺于西湖之积庆山，内司分遣吏卒市木于州县，旁缘为奸，望青采
斫，鞭笞追逐，鸡犬为之不宁。三年始落成，后赐为阎贵妃功德院，糜费无算。
</p><p>
夏，四月，辛丑，右司谏陈垓言：“改官班引之人，先令赴都堂或御史台各试
书判，合理法者许集注；如不通，且令为丞，再试中，方与人。”从之。
</p><p>
癸卯，朝献景灵宫，次幸龙翔宫。
</p><p>
五月，丙寅朔，以善珊嗣濮王。
</p><p>
诏：“吴渊久历从班，屡更事任，慈领江阃，备竭忠勤，山寨耕屯，俱就规画。
除资政殿学士，依旧职任，与执政恩数。”
</p><p>
六月，丁酉，龙翔宫奉安感生帝及从祀圣像，仍备祭器，比附太一宫礼例祈祝。
</p><p>
命辅臣申严百司用例废法。
</p><p>
秋，七月，癸酉，左司谏陈垓言：“祖宗治赃吏之法，具在国史。今州县官吏
赃败，或营求脱免。请下诸路制、总、监司遵守，仍许台臣觉察。”从之。
</p><p>
丙子，帝谕辅臣曰：“在法，词诉须经次第官司。其台部受词，所当参酌两造，
岂宜遽凭单词部决，致使所属观望，曲直倒置！可令御史台、户、刑部遵。”
</p><p>
庚辰，诏殿试改用八月十五日。
</p><p>
戊子，诏：“两淮极边作邑人，照川、广例，令监司引试书判。”
</p><p>
八月，甲午朔，诏：“户部严革诸路州县增收多量苗米之弊。”
</p><p>
甲寅，帝谕辅臣曰：“和籴本非朝廷之得已，若官司奉行无扰，则人户自乐与
官为市。访闻近年所在和籴，未得朝廷抛数，预行多敷；富室大家，临期率以赂免，
而中产、下户反被均敷之害，以致散钱则吏胥减克，纳米则斗面取赢，专计诛求，
费用尤夥。是致民间所得籴本，每石几耗其半，其何以堪！可申严约束。”
</p><p>
台州大水。
</p><p>
九月，甲子朔，贾似道兼淮西安抚使。
</p><p>
己巳，赐进士方梦魁等五百一十三人及第、出身，改锡梦魁名逢辰。
</p><p>
戊寅，诏：“去岁严州水患，田租其悉蠲之。”
</p><p>
冬，十月，丁酉，诏：“方闻郡邑间有水患，细民流移，恐致所失。可令逐处
出义仓米，量轻重多寡赈之，务在实惠均及。”
</p><p>
丙午，诏曰：“国家以儒立国，士习ＣＥ３Ａ恶，世道所关。端平初，增诸郡
解额，寝漕闱牒试，正欲四方之士，安乡井，修孝悌，以厚风俗，比岁殊失初意。
可公逐州于每举待补人数内分额之半，先就郡庠校以课试，取分数及格者，同待补
生给据赴上庠补试。其天府一体施行。”
</p><p>
辛酉，诏戒两淮都统司主兵官：“今后行法，不许轻用脊棍以伤人命。”
</p><p>
壬申，诏赵葵以观文殿大学士、判潭州、湖南安抚大使。
</p><p>
诏：“给度牒千道，下临安府易民间两界破会。”
</p><p>
癸酉，诏：“淮酉疆场，延袤八百馀里，近令沿江制司团结耕屯，渐已就绪。
但制阃置司江南，相去差远，可令淮西提举李士达就司空山创司，提举本路山寨。”
</p><p>
甲戌，郑清之再乞归里，慰留之。
</p><p>
辛巳，日南至。诏：“余玠任四蜀，安危之寄已著，八年经理之功，敌不近边，
岁则大稔。既浸还于旧观，将益懋于远图。畴其忠勤，足以褒勉，可进官二等。”
</p><p>
壬午，雷。
</p><p>
癸未，诏：“避殿，减膳。令诸路漕臣、守臣体访民间疾苦，当议优恤。”
</p><p>
丁亥，参知政事谢方叔、吴潜，签书枢密院事徐清叟，并乞解机政，不许。
</p><p>
先是蒙古太宗爱皇侄莽赉扣，养以为子，命皇后抚育之。一日行幸，天大风，
入帐殿，命莽赉扣坐膝下，抚其首曰：“是可以君天下。”它日，用牜字按豹，皇
孙实勒们曰：“牜字按豹，则犊将安所养？”太宗以为有仁心，又曰：“是可君天
下。”莽赉扣既长，命归籓邸，从征伐，屡立奇功。定宗既殂，久未立君，中外汹
汹，皆属意于莽赉扣，而觊觎者众，议未决。至是诸王巴图、穆格、大将乌兰哈达
会于阿喇托图喇克之地，穆格首建议推戴。时定宗皇后所遣使者巴喇在坐，曰：
“昔太宗命以皇孙实勒们为嗣，诸王百官皆与闻之。今实勒们故在，而议欲它属，
将置之何地耶？”穆格曰：“太宗有命，谁敢违之！然前议立定宗，由皇后与汝辈
为之，是则违太宗之命者汝等也，今尚谁咎耶？”巴喇语塞。乌兰哈达曰：“莽赉
扣聪明睿智，人所共知，巴图之议良是。”孟克萨尔曰：“立莽赉扣，亦太宗遗言
也。异议者请斩之！”穆格即申令于众，众悉应之，议遂定。乌兰哈达，苏布特子
也。
</p><p>
十二月，壬辰朔，郑清之乞去，诏不许。

</p><p>
○理宗建道备德大功复兴烈文仁武明圣安孝皇帝淳祐十一年（蒙古宪宗元年）
</p><p>
春，正月，丁卯，皇侄益国公孟启，改赐名孜，进封建安郡王。
</p><p>
丁亥，诏：“江、浙沿流郡县，刷具流民口数，于朝廷桩管钱米内赈济，仍许
于寺观及空闲官舍居止。”
</p><p>
己丑，程元凤上言：“陛下以神圣之资，接帝王之统，思祖宗侍托之重，为社
稷久长之图。元正谨始，宸笔涣颁，懋嘉宗英之贤，诞举锡名之典，爰即公社，用
进王封，于以隆万世之基，于以系四海之望，溥天率士，雷动欢声，甚盛举也。然
资善有堂，讲读有官，所愿博迭端方纯谨之士，增置辅导赞翊之员，下至给使服役
之人，皆有重厚笃实之行，使之出入起居，无有不正，动静语默，无有不善，此实
千万世无疆之休。”从之。
</p><p>
诏：“经筵进讲《周易》终篇，讲读、修注官各进一秩，馀补转、赏犒有差。”
</p><p>
二月，壬辰，赐李埴谥文肃。
</p><p>
乙未，左丞相郑清之等上光宗、宁宗《宝训》、《皇帝玉牒》、《日录》、
《会要》。丁酉，清之等进秩有差。
</p><p>
三月，壬申，诏：“诸道制、总、监司、州郡不得以堂除、部注之阙搀越申辟；
纵元系辟阙，若现任有人，亦不许预辟下次，仰常切遵守。”
</p><p>
戊寅，以谢方叔知枢密院、参知政事，吴潜参知政事，徐清叟同知枢密院事。
潜言：“国家之不能无弊，犹人之不能无病。今日之病，不但仓、扁望之而惊，庸
医亦望而惊矣。愿陛下笃念元老，以为医师，博采众益，以为医工，使臣辈得收牛
溲马勃之助。”
</p><p>
夏，四月，壬辰，赐殿前司十七界会子十万贯，绢千匹，步军司五万，绢五百
匹，令桩留济给贫乏累重官兵。
</p><p>
己亥，以潭州林符，三世孝行，一门义居，福州陈氏，笄年守志，寿逾九邪，
诏旌门闾。
</p><p>
郑清之等上敕令所《淳祐条法事类》。
</p><p>
帝谕辅臣曰：“昨鉴京湖报程璡卢氏县之捷，差强人意。朕以寡昧，服祖宗之
令绪，兢业不敢荒宁，适值十六七年应酬不暇。”郑清之曰：“自古事业，专在立
志。”谢方叔曰：“今日实有机会。”吴潜曰：“今日事体，汉中为四蜀之首，襄
陽为京湖之首，浮扁为两淮之首，此当在陛下运量中。”徐清叟曰：“愿陛下益厉
自强之志。”帝曰：“内修之事，又当结人心。贪污官吏为民害者，不可不严加惩
戢。”
</p><p>
壬寅，帝谕辅臣曰：“边事它无闻否？迁避之民，已复业否？”谢方叔曰；
“近来三边幸无它警，淮民之迁避者，皆已归耕，其贫甚者，闻制司亦少资给之矣。”
</p><p>
乙巳，帝谕辅臣曰：“积雨于二麦无害否？”郑清之曰：“目前虽不为过，然
得晴则佳。”谢方叔曰：“二麦似无害。蚕事恶寒，恐少减分数。帝曰：“淮上诸
城，惟合肥壕堑差浅，可谕许堪令其开浚。”
</p><p>
戊申，帝谕辅臣曰：“近日内引承相，朕因及祖宗家法之懿者数条，如敬天，
爱民，克己，节俭，不罪言者，皆汉、唐所不及。朕谓不必远稽前代，只近法祖宗
足矣。”
</p><p>
庚戌，枢密都承旨兼权吏部侍郎陈昉言：“尚书省、枢密院应答刂子非降旨者，
必先缴进奏请而后施行，可谓尽善。然枢密院之法与尚书省不同，或边或正急，或
盗贼急炽，机变倏闻，酬应宜速，小有需俟，关系匪轻。请令枢密院，自今边防及
盗贼急务，且奏且行，勿拘常程。”从之。
</p><p>
五月，癸酉，以久雨，蠲大理寺、三衙、临安府属县见临赃赏钱。
</p><p>
辛巳，出封桩库十八界会子十万贯给诸军。
</p><p>
壬午，诏决中外系囚，杖以下释之，复蠲赃赏钱。
</p><p>
六月，甲午，诏：“余玠整顿蜀阃，守御饬备，农战修举，蓄力俟时，期于恢
拓。兹以便宜自为调度，亲率诸将行边捣垒，捷奏之来，深用嘉叹。勉规隽功，以
遂初志，图上全蜀，以归职方，嗣膺殊徽，式副隆倚。立功一行将士，速与具奏推
赏。”
</p><p>
乙卯，诏求遗书。
</p><p>
是月，蒙古诸王大臣，共推莽赉扣即位于库腾敖拉之地，追尊其考为帝，庙号
睿宗。实勒们及诸弟，心不能平，蒙古主因察诸王有异同者，并羁縻之，取主谋者
诛之。遂颁便宜事于国中，罢不急之役，凡诸王大臣滥发牌印，诏旨宣命，尽收之，
政始归一。
</p><p>
秋，七月，甲戌，帝谕辅臣曰：“近闻外间多有关节之说，关系风俗不小，若
不禁戢，蛊坏世道。令御史台觉察，仍下帅漕两司访缉，究治如律。”
</p><p>
壬午，太白昼见，经天。
</p><p>
癸未，帝谓辅臣曰：“去岁罢京学类申，欲令四方之士，各归乡校，以课试理
校定，稍复乡举里选之意。近览土著士人投匦之书，谓犹有未还乡井者。科举在近，
可令临安守臣晓谕士子，早还本乡。所有土著人，自依此制行岁校之法；其游士出
学年久，不能赴乡举者，与赴浙漕试，令行考校，仍取待补以示优恤。”
</p><p>
丙戌，帝谕辅臣曰：“诸州间多水、旱，皆由人事未尽，如省刑罚，薄税敛，
蠲逋负，禁科抑，惩官吏之奸，察民情之枉。可令诸路监司下之郡邑，有关涉六事
者，日下遵行。”
</p><p>
攸县富民陈衡老，以家丁粮食资强贼，劫杀平民。湖广提点刑狱高斯得至，有
诉其事者，首吏受赇左右之，斯得发其奸，械首吏下狱，于是发其状，黥配之。具
白朝省，追毁衡老官资，簿寻其家。会诸邑水灾，衡老愿出米五万石赈济以赎罪。
衡老婿吴自性，谋中伤斯得，诬其盗拆官椟。斯得白于朝，且出一箧书，具得自性
等交通省部吏胥状。乃置狱，黥配自性及省吏高铸等。初，自性厚赂宦者，言于帝
曰：“斯得以缗钱百万进，愿易近地。”帝曰：“高斯得硬汉，安有此？”斯得力
求去，郑清之以书留之。
</p><p>
蒙古主既立，察诸弟长而贤者惟呼必赉，命以皇弟总治汉南，凡军民在汉南者
皆总之，开府于金莲川。皇弟宴群下，罢酒，将出，遣人止姚枢，问曰：“顷者群
臣皆贺，汝独默然，何耶？”枢对曰：“今天下土地之广，人民之殷，财赋之阜，
有如汉地者乎？王若尽有之，则天子何为！异时必悔而见夺。不若但持兵权，凡事
付之有司，则势顺理安。”皇弟曰：“虑所不及。”乃以闻，蒙古主从之。
</p><p>
蒙古主更新庶政，姚枢、张文廉、僧子聪，每择时务所急者白于皇弟呼必赉，
因得入告。
</p><p>
子聪为书以进皇弟，其略曰：“昔武王，兄也；周公，弟也。周公思天下善事，
夜以继日，坐以待旦，周八百馀年，周公之力也。君上，兄也；大王，弟也。思周
公之故事而行之，千载一时，在乎今日。
</p><p>
“天下之大，非一人之可及；万事之细，非一心之可察。当择开国功臣之子孙，
分为京府、州郡监守，督责旧官以遵王法，仍差按察官守，定其升黜。从前官无定
次，清洁者无以迁，污滥者无以降。可比附古例，定百官爵禄仪仗，使家足身贵，
有犯于民，设科定罪。威福者，君之权；奉命者，臣之职。今百官自行威福，进退
生杀，惟意之从，宜从禁治。
</p><p>
“天子以天下为家，兆民为子，国不足，取于民，民不足，取于国，相须如鱼
水。有国家者，置府库，设仓廪，亦以助民；民有身家，营产业，辟田野，亦以资
国用也。今地广民微，赋敛繁重，加以军马调发，使臣烦扰，官吏乞取，民不能堪，
以致逃窜。宜比旧减半或三分去一，就见在之民以定差税。关西、河南，地广土沃，
宜设官招抚，不数年，民归土辟，以资军马之用。官民所欠债负，宜依太宗皇帝圣
旨，一本一利，官司归还。凡赔偿无名，虚契所负及还过元本者，并行赦免。纳粮
宜输近仓，当驿路州城，饮食祗待，宜计所费以准差发。使臣到州郡，宜设馆舍，
不得居官衙、民家。仓库加耗甚重，宜令量度，均为一法，使锱铢、圭撮、尺寸皆
平，以存信去诈。伊喇中丞拘榷盐铁诸产，商贾、酒醋、货殖诸事，以定宣课，已
不为轻；温都尔哈玛尔奏请于旧额加倍榷之，往往科取民间；科榷并行，民无所措
手足。宜从旧制办榷，更或减轻，罢繁碎，止科征，无使献利之徒削民害国。今言
利者众，非图以利国害民，实欲残民以自利也。
</p><p>
“天下之民，未闻教化，见在囚人，宜从赦免，明施教令，使之知畏，则犯者
自少。教令既设，则不宜繁，因我朝旧例，增益民间所宜设者十馀条足矣。教令既
施，罪不至死者，皆提察然后决，犯死刑者，覆奏然后听断。笞箠之制，宜会古酌
今，均为一法，无得私置牢狱。严禁鞭背之刑，以彰好生之德。
</p><p>
“古者庠序学校未尝废，今郡县即有学，并非官置。宜从旧制，修建三学，设
教授，开选择才，以经义为上，词赋、论策次之。兼科举之设，已奉太宗皇帝圣旨，
因而言之，易行也。开设学校，宜择开国功臣子孙受教，选达材任用之。孔子为百
王师，立万世法，今庙堂虽废，存者尚多，宜令州县祭祀释奠如旧仪。
</p><p>
“近代礼乐器具靡敝，宜令刷会，征太常旧人，教引后学，使器备人存，渐以
修之，实太平之基，王道之本。今天下广远，虽太祖皇帝威福之致，亦天地神明陰
所祐也。宜访名儒，循旧礼，尊祭上下神祇，和天地之气，顺时序之行，使神享民
依，德极于幽明，天下赖一人之庆。
</p><p>
“见行辽历，日月交食颇差。闻司天台改成新历，未见施行。宜因新君即位，
颁历改元。令京府、州郡置更漏，使民知时。
</p><p>
“国灭史存，古之常制。宜撰修《金史》，令一代君臣事业不坠于后世。
</p><p>
“明君用人，如大匠用材，随其巨细长短以施规矩绳墨。君子不以言废人，不
以人废言，大开言路，所以成天下，安兆民也。当选左右谏臣，使讽谕于未形，忖
画于至密。
</p><p>
“君子之心，一于理义；小人之心，一于利欲。君子得位，能容小人；小人得
志，必排君子。明君在上，不可不察。孔子曰：‘远佞人’，又曰：‘恶利口之覆
邦家者’，此之谓也。”
</p><p>
皇弟纳其言，顾一时不能尽行。
</p><p>
九月，丙寅，诏：“昭慈、永祐、永思、永阜、永崇、水永六陵，并成穆、成
恭、慈懿、恭淑四攒宫，遇有修奉告迁神御合行事务，令检察宫陵所关太常寺，请
降香表，择日依例排办。”
</p><p>
己巳，朝献景灵宫。庚午，朝飨太庙。辛未，大飨于明堂，大赦。
</p><p>
己卯，观文殿大学士游侣，五疏乞归，不许。郑清之辞扶掖，凡五奏，诏从之。
</p><p>
是秋，蒙古都元帅察罕入见，命兼领尚书省事。
</p><p>
冬，十月，壬子，谢方叔累乞解罢机政，不许。
</p><p>
闰月，丁巳朔，侍御史陈垓言：“硃熹近世大儒，有功斯道。曾任浙东常平使
者，适值旱歉，讲荒政，立义仓，流风善政，逮今未泯。帅臣马天骥，规创书堂，
请广其未备，招延名儒，以重教育。”从之。
</p><p>
自郑清之再相，程公许屏居湖州，四年后乃差知婺州，未上。帝欲召为文字官，
清之奏已令守婺，帝曰：“朕欲其来。”召令权刑部尚书。
</p><p>
时罢京学类申，散遣生徒。公许奏：“京学养士，其法本与三学不侔。往者立
类申之法，重轻得宜，人情便安，一旦忽以乡庠散选而更张之。令行之始，臣方还
朝，未敢强聒以挠既出之令。今士子扰扰道途，经营朝夕，即未能尽按旧数，莫若
权宜以五百为额，仍用类申之法，使远方游学者得以肄习其间。京邑四方之极，而
庠序一空，弦诵寂寥，遂使逢掖皇皇市廛，敢怨而不敢议，非所以作成士气也。”
清之益不乐，授稿陈垓，使劾公许，吴潜奏留之。帝夜半遣小黄门取垓疏入，徐清
叟上疏论垓。寻授公许宝章阁学士，出知隆兴府，而公许已死矣。
</p><p>
十一月，丙申，京湖制置使李曾伯言：“调遣都统高达、晋德入襄、樊措置经
理，汉江南北并已肃清，积年委弃，一旦收复。”诏：“立功将士官兵各进官给赏，
曾伯除宝谟阁学士、京湖制置大使，兼职依旧。”
</p><p>
壬寅，以隆冬凝寒，出封桩库十八界官会子二十万贯赈都民。
</p><p>
癸卯，蠲大理寺、三衙、临安府属县见监赃赏钱。
</p><p>
丁未，决中外系囚，杖以下释之。
</p><p>
乙酉，诏：“江东、西、湖南、北、福建、二广，有灾伤瘴疠去处，虽已赈恤，
犹虑州县奉行不虔，可令监司、守臣体认德意，多方拯救。”
</p><p>
庚戌，郑清之薨。史弥远擅废立，清之预其谋，帝以其旧学，优礼之，妻孥纳
贿，屡致人言，而眷不衰。赠尚书令，追封魏国公，谥忠定。
</p><p>
辛亥，召牟子才还朝，旋命兼崇政殿说书。时并召黄师雍，未几，师雍卒。
</p><p>
甲寅，以谢方叔为左丞相，吴潜为右丞相，并兼枢密使。时史嵩之夤缘复用，
帝初欲相嵩之，中夜忽悟，召学士改相二人。
</p><p>
乙卯，以徐清叟为参知政事兼同知枢密院事，新知福州董槐为端明殿学士、签
书枢密院事。
</p><p>
蒙古皇弟呼必赉入见，以赵璧从。蒙古主问璧曰：“天下何如而治？”对曰：
“请先诛近侍之尤不善者。”蒙古主不悦。璧退，皇弟曰：“秀才，汝浑身是胆耶？
吾亦为汝握两手汗也！”
</p><p>
先是皇弟使近侍托克托治邪州，有能名，既而骄恣不恤民，凋弊日甚。僧子聪
言于皇弟曰：“邢，吾分地也。受封之初，民万馀户。今日减月削，才五七百户耳。
得良牧守如真定张耕、浼水刘肃者治之，犹可完复。”皇弟奏请以耕为邢州安抚使，
肃为副使。由是流民复业。升邢州为顺德府。
</p><p>
蒙古号僧纳摩为国师。纳摩，西域竺乾国人，与兄鄂多齐俱学浮屠。定宗常命
鄂多齐佩金符，奉使，省民瘼，至是复尊礼纳摩，令总天下释，鄂多齐亦贵用事。
</p><p>
蒙古主召西夏人高智耀入见。智耀言：“儒者所学，尧、舜、禹、汤、文、武
之道。自古有国家者，用之则治，不用则否。养成其材，将以资其用也，宜蠲免徭
役以教育之。”蒙古主问：“儒家何如巫、医？”智耀对曰：“儒以纲常治天下，
岂方技所得比？”蒙古主曰：“善！前此未有以是告朕者。”诏复海内儒士徭役，
无有所与。
</p><p>
十二月，丙辰朔，谢方叔等入谢。帝降手诏曰：“昨来并命，往往各分朋党，
互持己见，交相捭阖，陰肆倾排，是以猜忌成风，众弊胶轕。继自今，勿牵人情，
勿徇私意，以玄龄、如晦为法，以赵鼎、张浚为戒，务为正大之规，以副倚畀之意。”
</p><p>
丙寅，诏：“吏部四选以下，刷具应干淹滞名件，并要了绝，违当重惩。”
</p><p>
诏：“游侣依旧观文殿大学士，进官二等，致仕。”
</p><p>
戊辰，诏：“殿、步军兵应殁故累重之家，许以子弟填刺。”
</p><p>
辛未，诏：“襄、蜀、两淮极边并新复州郡县及二广恶弱去处，或遇阙官，许
令斟酌辟上。”
</p><p>
壬申，诏：“诸路监司、帅守，但干摊赖、支蔓、罥墨之人，并日下释之。”
</p><p>
癸酉，帝谕辅臣曰：“边事未息，武备当严；五兵所先，莫如孤矢。昔种世衡
守清涧，日教习射，羌人畏之；其法可以推行。”诏：“诸路帅阃、守臣，讲明区
画，详议激励，使各自卫乡井；弓弩箭只，听从其便。”
</p><p>
乙卯，诏：“两淮、沿江、京湖制司，于江北地分及淮西山寨管内，应有官屯、
民田耕种去处，并令团结队伍，随其聚落，就中择众所服者充甲长，任责结保，有
警，率其所部，务从便宜；或有疏虞，先惩头目。人有能励率强壮，精习武艺者，
先与奖励，将来能出力鏖战，以真命旌赏。”
</p><p>
庚辰，游侣薨，辍视朝二日。
</p><p>
是岁，蒙古东平行省严忠济入觐，以张晋亨从。时包银制行，朝议户赋银六两。
诸道长吏有请试行于民者，晋亨面责之曰：“诸君职在亲民，民之利病，且不知乎？
今天颜咫尺，知而不言，罪也。承命而归，事不克济，罪当何如？且五方土产各异，
随其产而赋，则民便而易足。必责输银，虽破民之产，有不能办者。”大臣以闻。
蒙古主召见，如所言以对。蒙古主是之，乃得蠲户额三之一，仍听民输它物，遂为
定制。蒙古主欲赐晋亨金虎符，辞曰：“虎符，国之名器，长一道者所佩。臣隶忠
济麾下，复佩虎符，非制也，臣不敢受。”蒙古主益喜，改赐玺书金符，恩州管民
万户。

</p><p>
○理宗建道备德大功复兴烈文仁武明圣安孝皇帝淳祐十二年（蒙古宪宗二年）
</p><p>
春，正月，丙戌朔，帝戒群臣曰：“自今毋养蠹，毋惠奸，毋以姑息市私恩，
毋容侥幸废公法。”
</p><p>
诏：“诸路官司违禁罔利害民事，悉罢之。”
</p><p>
甲午，宰执内幄奏事，帝曰：“救楮事不可缓，吴潜可专此责。”
</p><p>
丙申，诏诸路监司、帅守：“事有关人命连逮者，官欠摊涉者，伪会枝蔓者，
词人渣系者，咸释之。仍严估平民之禁。”
</p><p>
蒙古断事官伊啰斡齐及珠格尔等总天下财赋于燕，视事一日，杀二十八人。其
一人盗马者，已杖而释之，偶有献坏刀者，遂追还所杖者，手试刀杀之。皇弟呼必
赉闻而责之曰：“凡死罪，必详谳而后行刑。今一日杀二十八人，必多非辜。既杖
复斩，此何刑也？”珠格尔不能对。伊啰斡齐旋持其印请于蒙古主曰：“此先朝赐
臣印也。陛下即位，将仍用此印耶，抑易以新者耶？”时赵璧旁侍，折之曰：“用
汝与否，取自圣裁，汝乃敢以印为请耶？”夺其印，置蒙古主前。蒙古主默然久之，
既而曰：“朕亦不能为此也。”自是伊啰斡齐不复用。
</p><p>
庚子，诏：“二广、福建、江西、湖南，去岁疫疠，州县户绝者，监司、守臣
稽其财产，即其族命继给之；远官身殁，家不能归者，官为津遣。”
</p><p>
戊申，帝谕辅臣曰：“淮东边报不一，可于江上整娖万兵以备缓急。江面虽已
分定三流，更须择将分兵巡徼。”
</p><p>
蒙古置经略司于汴，分兵屯田。自库端取汉上诸郡，因留军戍境上。继而襄、
樊、寿、泗复降，而寿、泗之民尽为军官分有，由是降附路绝。虽岁侵淮、蜀，军
将惟利剽杀，城无居民，野皆榛莽。至是皇弟呼必赉从姚枢之言，请于蒙古主，置
经略司于汴，以孟克、史天泽、杨淮中、赵璧为使，俾屯田唐、邓等州，授之兵牛，
敌至则战，退则耕屯，西起穰、邓，东连清口、桃源，列障守之。
</p><p>
庚戌，诏宰执曰：“近闻北骑之来，往往储糗粮，立寨栅，以为因利乘便之计。
守臣边将，欲撄城退守，则有老师费财之患；欲开关接战，又有兵连祸结之忧。今
朕欲于两淮、沿江各令立一项游击军，以备不时调遣。设若缓急，随宜应援，使大
军偏师捣虚，此正李广纵部曲，逐水草，号‘飞将军’之遗意也。又闻边疆之外，
皆平原旷野，北骑奔突，边臣每有迅雷不及掩耳之患。今朕欲令极边州郡开浚水道，
去城百里之间，三里一沟，五里一洫，使北骑不得长驱而入，边民亦可为耕凿之计，
此正古者立方田，开沟浍，以限戎马之遗意也。边防二事，久注朕怀，兹与卿等共
筹之。”
</p><p>
癸丑，帝谕辅臣：“方田事，且令近城为之。游击军当招水步各半。”谢方叔
等曰：“容讲行之。”
</p><p>
蒙古张德辉等见皇弟呼必赉于金莲川，请皇弟为儒教大宗师，皇弟悦而受之。
因启累朝有旨蠲儒户兵赋，宜令有司遵行。从之，仍令德辉提调真定学校。
</p><p>
二月，乙卯朔，日有食之。
</p><p>
丙辰，诏增资善堂讲官一员。丁巳，帝谕辅臣：“资善训导之官，正要择人。”
谢方叔对曰：“进善不特教以章句，凡事皆当训导，使知孝悌，知世务。”帝曰；
“习惯如自然。”
</p><p>
壬戌，诏曰：“朕惟明目张胆，当言即言，其责在台谏；斟酌剂量，可行即行，
其权在人主。数年以来，惟知风宪之必行，不俟上章之报可，尝有用之于执政大臣
者，有施之于端人正士者。如此，则人主之所欲用者，台谏皆得去之，台谏所欲去
者，人主不得而留之，不几于威权浸移，太阿倒持乎？自今后，台谏毋循积弊，有
失国体。奏疏必俟得旨付出，方许报行。”
</p><p>
废江湾、梅里、顾迳、魏村、古浦五酒库，以都司言帅司为饷军创五库，官吏
并缘渔猎故也。
</p><p>
己巳，诏诸路提刑按部决囚徒。
</p><p>
丙子，置池州游击军。
</p><p>
戊寅，帝谕输臣：“贾似道已有淮甸肃清之报，不知田畴尚及种否？”谢方叔
曰：“兵退在芒种前，犹可及也。”
</p><p>
辛巳，监察御史刘元龙，言楮币积轻，宜因各路时直，令州县折纳纯用楮；从
之。后公私交病，明年，仍用钱、会中半。
</p><p>
蒙古兵复攻随、郢、安、复，京西马步军副总管马荣率将士连日拒战，却之。
</p><p>
三月，蒙古主命东平万户严忠济立局，制冠冕、法服、钟磬、籞佺仪物肄习。
</p><p>
丁亥，马荣复与蒙古兵战于大脊山。诏：“荣兵不满千，能御大难，赏官两转，
进州钤、带行閤门祗候。”
</p><p>
丁未，三汊口守将焚蒙古屯积，断其浮梁。
</p><p>
蒙古城沔州。
</p><p>
夏，四月，蒙古主驻跸和林。以诸王尝欲立实勒们，乃徙太宗皇后于库端所居
地之西，分迁诸王于各边，以太宗皇妃家资分赐诸王。定宗皇后及实勒们母，以厌
禳并赐死，禁锢实勒们于摩多齐之地。
</p><p>
诏：“襄、郢新复，州郡耕屯为急，以缗钱百万，命京阃措置，给民牛种。”
</p><p>
丙子，置池州游击水军。
</p><p>
五月，甲申朔，祷雨。乙酉，谕辅臣曰：“祷祈未应，可求之人事。”徐清叟
言土木之役宜省，帝然之。甲午，以祷雨，出封桩库十八界楮二十万给散诸军有差。
乙未，雨。
</p><p>
蒙古主召太常礼乐人赴日月山。
</p><p>
乙巳，盗起玉山。
</p><p>
庚戌，罢诸郡经界，从台臣萧泰来奏也。初，郑清之奏行经界于六郡，会玉山
饥民啸聚，言者归咎焉。
</p><p>
六月，癸酉朔，盗逼衢州境，命孙子秀知衢州。子秀谓捕贼之责虽在有司，亦
必习土俗之人，乃能翦其凭依，截其奔突。乃立保伍，选用土豪，疏奏常山县令陈
谦亨、寓士周还淳等捍御之劳，人心竞劝。未几，擒贼四十八人，玉山盗平。
</p><p>
癸亥，赈衢、信饥。
</p><p>
戊辰，帝谕辅臣曰：“迩年科举取士，鲜得实学。士风人才，关系气数，何策
以救之？”吴潜请于省试额中辍一二十名，令有司公举海内行义文学之士，庶尚存
乡举里选微意。曩时硃熹、真德秀亦有此请。
</p><p>
癸酉，帝曰：“近日学校之士，本起于至微，不谓其相激乃尔。若纷纷不已，
恐非美证。”先是三学诸生扣阍言临安尹余晦，相率出学，帝令学官勉入斋，故因
辅臣奏事复及之。晦为天锡从子，以天锡旧恩见擢用。
</p><p>
丙子，大理正尹桂，请置小学于禁庭：“非特父子之情浃洽，亦所以为事制曲
防之虑。”
</p><p>
戊寅，诏赐史弥远墓碑。
</p><p>
己卯，帝谕侍臣曰：“衢、严水灾，江东亦苦雨，此陰盛之应”徐清叟曰：
“汉关中大水，翼奉以为后舅之故。今宜稍抑宦官、戚畹，以回天意。”
</p><p>
蒙古皇弟呼必赉人觐，蒙古主命帅师征云南。
</p><p>
秋，七月，甲申，谕辅臣曰：“严州水势可骇，移拨之米，当赈济，不当赈粜。”
谢方叔言衢、婺庐舍亦多漂荡，宜一体救恤。戊子，帝问信州水灾，谢方叔曰：
“建宁、南剑、括苍亦然，救恤宜急。”
</p><p>
权左司郎中高斯得上言曰：“愿陛下立罢新寺土木，速反迕旨诸臣，遏绝邪说，
主张善良，谨重刑辟，爱惜士类，则天意可回，和气可召矣。”
</p><p>
庚寅，以诸路水灾，遣使分郡赈恤诸军，计院师舆往建宁、南剑，国子监簿叶
隆礼往严、衢、信，登闻检院胡大昌往婺、处，合告敕凡一百道，分遣有差。
</p><p>
牟子才言：“今日纳私谒，溺近习，劳土木，庇小人，失人心，五者皆蹈宣和
之失。苟不恐惧修省，臣恐宣和京城之水将至矣。燮理陰陽，大臣之事，宜谕大臣，
息乖争以召和气，除壅蔽以通下情。今遣使访问水灾，德至渥也，愿出内帑赈之。”
</p><p>
辛丑，帝间辅臣三使行日，徐清叟言建宁、南剑水尤甚，师舆所将仅百万，恐
赈恤有限，帝曰：“可增五十万。”
</p><p>
乙巳，帝曰：“闻福建水，伤人颇多。”徐清叟曰：“水退之后贫民无以为生，
亦有自经沟渎者。闻帅臣陈昉发楮三十万，漕臣饶虎臣发楮五十万、米五千石以赈
之，请与除豁。”帝从之。其后蠲九郡苗米凡二十二万石有奇。
</p><p>
右司郎中徐霖疏言谏议大夫叶大有陰柔奸黠，为群憸魁，不宜久长台谏，并追
论赵与囗聚敛，帝不悦。己酉，帝谕辅臣曰：“徐霖以庶官论台谏、京尹，要朕之
必行，殊伤事体，已批除职予郡。”吴潜等请更赐优容。
</p><p>
徐霖出知抚州。帝虑给事中赵汝腾廷诤，徙为翰林学士，汝腾即去国。高斯得
言：“汝腾一世之望，宗老之重，飘然引去，陛下遂亦弃之，有如弁髦，中外惊怪。
将见贤者力争不胜而去，小人踊跃争气而来。陛下改纪仅数月，初意遽变，臣窃惜
之！”
</p><p>
八月，癸丑朔，令户部下诸路申严州郡苛取斛面之禁。
</p><p>
己未，诏明年省试仍用二月一日，以四月殿试，先是淳祐九年，台臣陈垓奏省
试用三月，殿试八月，远方之士留滞逆旅，至是复旧。
</p><p>
谢方叔、吴潜乞解机政，疏四上，不许。
</p><p>
蒙古学士魏祥卿、徐世隆、郎中姚枢等，以乐工李明昌、许政等五十馀人见蒙
古主于行宫。蒙古主问制作礼乐之始，世隆对曰：“尧、舜之世，礼乐兴焉。”时
明昌等各执钟、磬、笛、箫、篪、埚、巢笙于御前奏之，曲终，复合奏之，凡三终。
</p><p>
庚申，蒙古主始以冕服拜天于日月山。
</p><p>
癸亥，蒙古主从孔元措言，合祭昊天、后土、始大合乐，作牌位，以太祖，睿
宗配。
</p><p>
蒙古方图征云南，皇弟呼必赉问于徐世隆，对曰：“孟子有言：‘不嗜杀人者
能一之。’君人不嗜杀人，天下可定，况蕞尔之西南夷乎？”皇弟曰：“诚如卿言，
吾事济矣。”
</p><p>
甲子，申严文武官改正叙复之令。
</p><p>
己巳，出封桩库十八界楮四十万赈行在军民。
</p><p>
丁丑，太史奏将新历成，诏赐名《会天历》，行之。
</p><p>
戊寅，再决中外系囚，以陰雨未已，诏行宽恤刑狱。
</p><p>
是月，蒙古皇弟呼必赉次临洮，请城利州以为取蜀之计。
</p><p>
九月，壬午，诏改明年为宝祐元年。
</p><p>
丁亥，诏建西太乙宫于延祥观左。
</p><p>
嗣沂王贵谦薨。
</p><p>
庚戌，帝谕辅臣：“近来早朝，多奏臣下辞免等细事，而事体大者反从缴进，
甚非临朝听政之章。自今宜就早朝面奏。”
</p><p>
叶大有疏劾赵汝腾，以其右徐霖也。牟子才上疏辨汝腾之诬及大有之欺；未几，
大有罢言职。
</p><p>
蒙古皇弟呼必赉将征云南，军中夜宴。姚枢陈宋太祖遣曹彬下江南，不杀一人，
市不易肆。明日，皇弟据鞍呼曰：“汝昨言曹彬不杀人事，吾能为之。”枢马上贺
曰：“王能如此，生民之幸，有国之福也。”既而师左次。
</p><p>
冬，十月，壬子朔，诏：“诸路守臣，依旧制，到任半年，条便民五事及四方
利病来上。”
</p><p>
癸丑，以徐清叟除参知政事，董槐同知枢密院事。
</p><p>
嗣濮王善珊薨。
</p><p>
甲寅，都省言既复襄、樊，宜措置屯田，修曲堰。诏守臣高达任责，仍令前德
安守臣程大元督役。
</p><p>
壬辰，诏举将材。
</p><p>
蒙古杨惟中、赵璧至河南，加意振饬。总管刘福贪酷，虐害遗民将二十载；惟
中召福听约束，福以数十人护卫而至，惟中握大梃击杀之，百姓称快。又有刘万户
者，贪婬暴戾，郡中婚嫁，必先赂之，得所请而行。其党董王簿尤虐，强取民女三
十馀人；璧至，按其罪，立斩之，尽还民女。刘大惊，时天大雪，诣璧，酌酒贺曰：
“下车锄强，雪为瑞应。”璧曰：“如董主簿者尽诛之，瑞应将至矣！”刘归即病
卒，时人以为惊死。
</p><p>
蒙古汪德臣将兵掠成都，薄嘉定，四川大震，余玠率诸将俞兴、元用等夜开关
力战，乃解去。
</p><p>
监察御史萧泰来劾高斯得、徐霖，俱罢职。霖在抚州，宽租赋，赈饥穷，诛悍
将，建营寨，凡一月而政举。及去，士民遮道，几不得行。
</p><p>
十一月，辛巳朔，右司郎中李伯玉劾萧秦来附谢方叔伤残善类，帝令伯玉具都
司劾御史故事以闻。伯玉引张商英故事，且历数泰来之过。诏曰：“国家设御史，
所以纠正百官，置宰相，所以襄赞机务。御史用天子耳目之臣，而省掾不过一大有
司，未闻有以庶僚而纠劾御史者。近者徐霖以都司而按大有，今李伯玉又以都司而
按泰来，陰怀朋比之私，蔑视纪纲之地，是非轻台谏，乃所以轻朝廷也。李伯玉乃
复援张商英等事以文其过，若都司可以按御史，则御史反将听命于都司，朝纲不几
于紊乱乎？伯玉可降两官，放罢。”
</p><p>
牟子才上言：“陛下更化，召用诸贤。今赵汝腾、高斯得、徐霖相继劾去，李
伯玉又重获罪，善人尽矣。”
</p><p>
庚寅，吴潜罢，以萧泰来论其奸诈十罪如王安石而又过之也。
</p><p>
丙申夜，临安大火；丁酉夜，乃熄。戊戌，避殿，减膳。
</p><p>
壬寅，诏求直言。
</p><p>
国史实录院校勘汤汉上封事曰：“往者陛下上畏天戒，下恤人言，内则拘制于
权臣，外则恐怯于强敌，敬心既不敢尽弛，私意亦未得尽行。比年以来，天戒人言，
既已玩熟，而贪浊柄国，黩货无厌，彼既将恣行其私，则不得不纵陛下之所欲为，
于是前日之敬畏尽忘，而一念之私始四出而不可御矣。姑以近事迹之：定策之碑，
忽从中出，乡未欲亲其文也；贵戚子弟，参错中外，乡不如是之放也；土木之祸，
展转流毒，讼牒细故，胥吏贱人，皆得籍群珰之势，彻清都之邃，乡不如是之炽也；
御笔之出，上则废朝令，下则侵有司，乡不如是之多也；贿赂之通，书致之操，乡
不如是其章也。所以水火之灾，捷出于数月之内，陛下尚可复以常日玩易之心处之
乎？”
</p><p>
以隆寒，出封桩库十八界会子二十万赈三衙诸军，其出戍宫兵之家倍之。
</p><p>
戎州帅欲举统制姚世安为代，余玠素欲革军中举代之弊，以三千骑至云顶山下，
遣都统金某往代世安，世安闭关不纳。世安素结谢方叔子侄，至是求援于方叔，方
叔遂倡言玠失利州士卒之心，又陰嗾世安密求玠之短，陈于帝前，帝惑之。于是世
安乃与玠抗，玠郁郁不乐。
</p><p>
十二月，乙卯，以吴潜为观文殿大学士、提举兴国宫。
</p><p>
戊午，蒙古大赦。徙诸匠五百户修行宫。
</p><p>
己未，诏：“追录彭大雅创筑渝城功，复元秩，仍官其子。”
</p><p>
癸亥，以海神为大祀。
</p><p>
丁丑，立春，雷。时言路壅塞，太学生杨文仲率同舍生叩阍极言时事，有曰：
“天本不怒，人激之使怒；人本无言，雷激之使言。”一时传诵之。
</p><p>
是岁，蒙古籍汉地民户。
</p><p>
金故御史张特立以言事罢归田里，金亡，不仕，以《易》教授诸生。蒙古皇弟
呼必赉闻其名，尝遣赵璧传谕，称其养素丘园，易代如一，赐号：“中庸先生”。
至是复贻书曰：“白首穷经，诲人不倦，无过不及，学者宗之。昔已赐嘉名，今复
谕意。”未几，特立卒。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86646.html' class='pagedaohang'>【上一篇】<i>:卷第一百七十四 【宋纪一百七十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86644.html' class='pagedaohang'>【下一篇】<i>：卷第一百七十二 【宋纪一百七十二】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>