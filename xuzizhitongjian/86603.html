<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二百一十五 【元纪三十三】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二百一十五 【元纪三十三】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86604.html' class='pagedaohang'>【上一篇】<i>:卷第二百一十六 【元纪三十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86602.html' class='pagedaohang'>【下一篇】<i>：卷第二百一十四 【元纪三十二】</i></a></span>
</ul>
<div class="articleContent" id="articleContent"> <p>
起屠维大渊献正月，尽上章困敦六月，凡一
年有奇。

</p><p>
○顺帝至正十九年（己亥，一三五九年）
</p><p>
春，正月，陈友谅遣其党王奉国，率兵号二十万，寇信州路，江东廉访副使巴
延布哈德济自衢引兵援信，遇奉国于城东，力战，破走之，镇南王子大圣努、枢密
院判官席闰等迎巴延布哈德济入城共守。后数日，贼复来攻，巴延布哈德济大享士
卒，出城奋击，又大败之。
</p><p>
乙巳，吴国公以宁越既定，欲遂取浙东未下诸郡，集诸将谕之曰：“克城虽以
武，而定民必以仁。吾师此入建康，秋毫无犯，故一举而遂定。今新克婺州，正当
抚恤，使民乐于归附，则彼未下郡县，亦必闻风而归，吾每闻尔等下一城，得一郡，
不妄杀人，辄喜不自胜。盖为将者能以不杀为心，非惟国家所利，即身及子孙亦蒙
其福。尔等从吾言，则众心豫附，大功可成矣。”
</p><p>
丙午，辽陽行省陷，懿州路总管吕震死之，赠河南行省左丞，追封东平郡公。
</p><p>
戊申，吴将邵荣破张士诚兵于馀杭。
</p><p>
上都之初陷也，广宁路总管郭嘉闻之，躬率义兵出御。既而辽陽陷，嘉将众巡
逻，去城十五里，遇青号队伍百馀人，给言官军，喜疑其诈，俄果脱青衣变红。嘉
出马射贼，分兵两队夹攻之，杀获甚多。嘉见贼势日炽，孤城无援，乃竭家所有衣
服、财物、犒义士以励其勇敢，且曰：“自我祖父有勋王室，今之尽忠，吾分内事
也。况身守此土，当死生以之，馀不中恤矣。”
</p><p>
顷之，贼至，围城，亘数十里，有大呼者曰：“辽陽我得矣，何不出降！”嘉
挽弓射其呼者，中左颊，堕马死。贼稍引退，嘉遂开西门逐之，贼大至，力战以死。
事闻，赠河南江北行省左丞，追封太原郡公，谥忠烈。嘉之守广宁也，招集义兵数
千，教以坐作进退，号令齐一，赏罚明信，故东方诸郡，粮富兵精，称嘉为最。
</p><p>
察罕特穆尔命枢密院判官陈秉直、班布尔实将兵二万守冀宁。
</p><p>
乙卯，方国珍遣使奉书献金带于吴。
</p><p>
先是吴国公遣典签刘辰招谕国珍，国珍与其下谋曰：“方今元运将终，豪杰并
起，惟江左号令严明，所向无敌。今又东下婺州，恐不能与抗。况与我为敌者，西
有张士诚，南有陈友谅，莫若姑示顺从，藉为声援，以观其变。”遂遣使奉书随辰
来献金绮，于是复遣使报之。然国珍虽纳款，其实陰持两端也。
</p><p>
戊午，吴雄锋翼元帅王遇成、孙茂先率兵攻临安县，张士诚遣其右丞李伯升来
援，茂先击败之，伯升敛兵退守，茂先攻之不下，引兵还。佥院故大海攻诸暨，守
将战败宵遁，万户沈胜以众降，遂改诸暨州为诸全州。嵊县万户郝原，请降于吴。
</p><p>
二月，甲子朔，张士诚复攻江陰，战舰蔽江而下。吴守将吴良御之，戒诸将勿
轻动。顷之，士诚兵阵于江滨，良命弟祯率一军出北门与战，锋才交，复遣元帅王
子明率壮士出南门合击之。士诚不能支，遂败，溺死甚众。
</p><p>
癸酉，吴将邵荣攻湖州，屡败张士诚兵，其将李伯升敛兵退守，攻之，弗克，
乃还屯临安。
</p><p>
辛巳，枢密副使多尔济以贼犯顺宁，命张立将精锐由紫荆关出讨，鸦鹘由北口
出迎敌。
</p><p>
甲申，叛将梁炳攻辰州，守将和尚击败之。以和尚为湖广行省参知政事。
</p><p>
贼由飞狐、灵丘犯蔚州。
</p><p>
庚寅，御史台言：“先是召募义兵，用钞银一百四十万锭，多近侍、权幸冒名
关支，率为虚数。请命军士，凡已领官钱者，立限出征。”诏从之，已而不果行。
</p><p>
是月，诏博啰特穆尔移兵镇大同，以为京师捍蔽。
</p><p>
置大都督兵农司，仍置公司十道，专督屯种，以博啰特穆尔领之。所在侵夺民
田，不胜其扰。
</p><p>
台哈布哈之溃兵数万掠山西，察罕特穆尔遣陈秉直分兵驻榆次招抚之，其首领
悉送河南屯种。
</p><p>
三月，癸己朔，陈友谅遣兵由信州略衢州，复遣兵陷襄陽路。
</p><p>
甲午，吴下令宥狱囚。
</p><p>
辛丑，京城北兵马司指挥周哈喇岱与林智和等谋叛，事觉，伏诛。
</p><p>
丁巳，张士诚兵攻建德，吴将硃文忠御之于东门，使别将潜出小北门，间道过
鲍婆岭，由碧鸡坞绕出其阵后夹击，大破之。
</p><p>
方国珍遣郎中张本仁以温、台、庆元三路献于吴，且以其次子关为质。吴国公
曰：“古者虑人不从，则为盟誓，明誓不信，变而为质子。此衰世之事，岂可蹈之！
凡人之盟誓、交质者，皆由未能相信故也。今既诚心来归，便当推诚相与，如青天
白日，何自怀疑而以质子为哉！”乃厚赐关而遣之。关后改名明完。
</p><p>
陈友谅遣部将赵普胜寇宁国太平县，江南总制胡惟贤，命万户陈允同、义士江
炳叔率乡兵五千击败之。普胜复寇陵陽、石埭等县，佥院张德胜与战于栅江口，复
破走之。
</p><p>
壬戌，诏定科举流寓人名额，蒙古、色目、南人各十五名，汉人二十名。
</p><p>
夏，四月，癸亥朔，汾水暴涨。
</p><p>
贼陷金、复等州，司徒、知枢密院事佛嘉努调兵平之。
</p><p>
甲子，毛贵为赵君用所杀。
</p><p>
帝以天下多故，诏却天寿节朝贺。皇太子及群臣屡请举行如故，帝不听，曰：
“俟天下安宁，行之未晚。卿等无复言。”
</p><p>
癸酉，吴兵复池州。
</p><p>
初，赵普胜既陷池州，令别将守之，而自据枞陽水寨，数往来寇掠境上。元帅
徐达患其侵轶，遣院判俞通海等击败之，俘其将赵牛儿等，普胜弃舟走陆。又擒其
部将洪钧等，并获艨艟数百艘，遂复池州。
</p><p>
吴佥院胡大海率元帅王玉等攻绍兴，军至蒋家渡，遇张士诚兵，击败之，获战
舰五十馀。又连战于三山、斗门、白塔寺，皆捷，擒士诚卒五十馀人，恐其叛，悉
斩于双溪之上。
</p><p>
张士诚复攻建德，驻兵大浪滩，吴将硃文忠遣兵由乌龙岭循胥口而上，击破之。
</p><p>
庚辰，吴叛将陈保二寇宜兴，守臣杨国拒战，擒保二，槛送宁越，伏诛。
</p><p>
张士诚复遣兵争建德，据分水岭；硃文忠遣元帅何世明击破其营。
</p><p>
丁亥，张士诚兵击常州，守将汤和击败之。
</p><p>
己丑，贼陷宁夏路，遂略灵武等处。
</p><p>
张士诚将李伯升攻婺源，吴将孙茂先击败之。
</p><p>
五月，壬辰朔，以陕西行台御史大夫鄂勒哲特穆尔为陕西行台左丞相，便宜行
事。
</p><p>
丁酉，皇太子奏请巡北边以抚绥军民，御史台臣上疏固留，诏从之。
</p><p>
先是中书左丞成遵言：“宋自景祐以来百五十年，虽无兵祸，常设寓试名额以
待四方游士。今淮南、河南、山东、四川、辽陽及江南各省所属州县避兵士民，会
集京师，如依前代故事，别设流寓乡试之科，令避兵士民就试，添差试官别为考校，
依各处元额，选合格者充之，则无遗贤之患矣。”礼部议寓试解额依元额减半。既
而福建乡试取江西流寓者十五人，察罕特穆尔又请河南举人及避兵儒士，不拘籍贯，
依河南元额就陕州应试，从之。
</p><p>
辛亥，吴国公将还建康，召胡大海于绍兴，既至，谕之曰：“宁越为浙东重地，
必得其人守之。吾以尔为才，故特命尔守，其衢、处、绍兴进取之宜，悉以付尔。
宋巴延布哈在衢州，其人多智术；舒穆噜伊逊守处州，善用士；绍兴为张士诚将吕
珍所据；数郡与宁越密迩，尔宜与常遇春同心协力，伺间取之。此三人皆勍敌，不
可忽也。”仍命左右司员外侯原善、都事王恺、管句栾凤综理钱粮军务事。
</p><p>
未几，有三人称赵宋子孙，请再命大海攻绍兴，愿为内应，吴国公知其诈，命
法司拷问，乃张士诚使为间，并其家属诛之。
</p><p>
山东、河东、河南及关中等处飞蝗蔽天，人马不能行，所落沟堑尽平，民大饥。
</p><p>
察罕特穆尔图复汴梁，是月，以大军次虎牢。先发游骑，南道出汴南，略归、
亳、陈、蔡；北道出汴东，战船浮于河，水陆并下，略曹南，据黄陵渡。乃大发秦
兵出函关，过虎牢，晋兵出太行，逾黄河，俱会汴城下，首夺其外城。察罕特穆尔
自将铁骑屯杏花营，诸将环城而垒。
</p><p>
刘福通屡出战，战辄败，遂婴城以守。察罕特穆尔乃夜伏兵城南，旦日，遣苗
军跳梁者略城而东，福通倾城出追，伏兵鼓噪起，邀击，败之。又令弱卒立栅外城
以饵敌，敌出争之，弱卒佯走；薄城西，因纵铁骑突击，悉擒其众。福通自是不敢
出。
</p><p>
先是陈友谅弟友德营于信州城东，绕城植木栅，急攻之。巴延布哈德济日夜与
贼鏖战，粮竭矢尽而气不少衰。有大呼于城下者曰：“有诏！”参谋该里丹临城问
何来，曰：“江西来。”该里丹曰：“如此，乃贼耳。吾大元臣子，岂受尔伪诏！
汝不闻张睢陽事乎！”伪使者不应而去。时军民唯食草苗、荼纸，既尽，括靴底煮
食之，又尽，罗掘鼠雀及杀老弱以食，然犹出兵大破贼。
</p><p>
六月，王奉国来攻城，昼夜不息者逾旬。巴延布哈德济登城麾兵拒之。已而士
卒力疲不能支，万户顾马儿以城叛，城遂陷。席闰出降，大圣努、该里丹皆死之。
巴延布哈德济力战不胜，遂自刎。部将蔡诚，尽杀妻子，与蒋广奋力巷战，诚遇害，
广为奉国所执。爱广勇敢，使之降，广曰：“我宁为忠死，不为降生。汝等草中一
盗尔，吾岂屈汝乎？”奉国怒，磔广于竿，广大骂而绝。时义兵陈受战败，为贼所
擒，亦痛骂不屈，贼焚之。
</p><p>
先是巴延布哈德济之援信州也，尝南望泣下曰：“我为天子司宪，视彼城之危
急，忍坐视乎！吾所念者，太夫人耳。”即入拜其母鲜于氏曰：“儿今不得事母矣！”
母曰：“尔为忠臣，吾即死，何憾！”巴延布哈德济因命子额森布哈奉其母间道入
福建，以江东廉访司印送行台御史，遂力守孤城而死，谥曰桓毅。
</p><p>
甲子，张士诚将吕珍围诸全州，胡大海自宁越率兵救之。珍堰水以灌城，大海
夺堰，反以灌珍。珍势蹙，乃于马上折箭求解兵，大海许之。王恺谓大海曰：“彼
猾贼难信，不如因而击之，可大胜也。”大海曰：“吾已许人而背之，不信，纵其
去而击之，不武。”遂引兵还。
</p><p>
是月，吴佥院俞通海攻赵普胜，不克而还。诸将患之，吴国公曰：“普胜勇而
无谋，陈友谅挟主以令众。上下之间，心怀疑贰，用计以离之，一夫之力耳。”时
普胜有门客，颇通术数，常为普胜画策，普胜倚为谋主。乃使人陽与客交而陰间之，
又致书与客，故误达普胜，普胜果疑客，客惧，不能安，遂来归。于是厚待客，客
喜过望，倾吐其实，尽得普胜生平所为，乃重以金币资客，潜往说友谅所亲以间普
胜。普胜不知，见友谅使者，辄自言其功，悻悻有德色，友谅由是忌之。
</p><p>
秋，七月，壬辰朔，以辽陽贼势张甚，起前中书右丞相绰斯戬为辽陽行省左丞
相，便宜行事。
</p><p>
乙巳，吴同佥枢密院常遇春攻衢州，建奉天旗，树栅，围其六门，造吕公车、
仙人桥、长木梯、懒龙爪，拥至城下，高与城齐，欲阶之以登；又于大西门、大南
门城下穴地道攻之。守臣廉访使宋巴延布哈等悉力备御，以束苇灌油烧吕公车，架
千斤称钩懒龙爪，用长斧以砍木梯，筑夹城以防穴道。遇春政之弗克，乃以奇兵出
其不意，突入南门甕城，毁其所架砲，督将士攻围益急。
</p><p>
戊申，命国王囊嘉特、中书平章政事佛嘉努、额森布哈、知枢密院事赫噜等统
领特默齐军进征辽陽。
</p><p>
赵君用既杀毛贵，贵党续继祖自辽陽入益都；丙辰，杀赵君用，遂与其所部自
相仇敌，彭早住不知其所终。
</p><p>
是月，以张士信为江浙行省平章政事。
</p><p>
八月，辛酉朔，倪文俊馀党陷归州。
</p><p>
庚午，吴将硃文逊、秦友谅攻无为州，取之。
</p><p>
察罕特穆尔谍知汴梁城中食且尽，乃与诸将阎思孝、李克彝、虎林赤等议分门
而攻。戊寅夜，将士鼓勇登城，斩关而入，遂拔之。刘福通奉其主小明王从数百骑
出东门遁走，仍据安丰。获伪后及贼妻子数万，伪官五千，符玺、印章、宝货无算。
全居民二十万，军无所私，市不易肆，不旬日，河南悉定。献捷京师，以功拜河南
行省平章政事兼知河南行枢密院事、陕西行台御史中丞，仍便宜行事。诏告天下。
</p><p>
察罕特穆尔既定河南，乃以兵分镇关陕、荆襄、河洛、江淮，而重兵屯太行，
营垒旌旗，相望数千里。乃日修车船，缮兵甲，务农积谷，训练士卒，谋大举以复
山东。
</p><p>
乙卯，蝗自河北飞渡汴梁，食田禾尽。
</p><p>
九月，癸巳，以中书平章政事特哩特穆尔为陕西行省左丞相，便宜行事。
</p><p>
吴奉国上将军徐达，佥院张德胜，率兵自无为州登陆，夜至浮山寨，败赵普胜
别将于青山。追至潜山，陈友谅遣参政郭泰渡沙河逆战，德胜复大破之，斩郭泰，
遂克潜山，命将守之。
</p><p>
乙未，陈友谅杀其将赵普胜。
</p><p>
初，友谅既忌普胜，又有言普胜欲归吴者。及是愤潜山之败，友谅益欲杀普胜，
乃诈以会军为期，自至安庆图之。普胜不虞友谅之图己，闻其至，且烧羊出迎，于
雁氵义登舟见友谅，友谅遂执而杀之，并其军。
</p><p>
乙巳，以湖南北、浙东西四道廉访司之地皆陷，诏任其所便之地置司。
</p><p>
丙午夜，白虹贯天。
</p><p>
丁未，吴取衢州路。
</p><p>
时常遇春围城两月馀，攻击无虚日。枢密院判张斌度不能守，密遣其下约降，
是夕，斌潜出小西门，迎吴军入城。宋巴延布哈不知其降，犹督兵拒战。俄而城中
火起，遇春等入城，众遂溃。总管冯浩赴水死，宋巴延布哈及院判都尼等被执。改
衢州路为龙游府，进遇春佥枢密院。
</p><p>
甲寅，吴遣博士夏煜授方国珍福建行省平章，其弟国瑛参政，国珉佥枢密分院
事，各给符印，仍以所部兵马城守，候命征讨。煜至庆元，国珍欲不受，业已降；
欲受之，又恐见制；乃诈称疾，但受平章印，告老，不任职，遇使者亦颇倨。惟国
珉开院署事。
</p><p>
自中原丧乱，江南漕久不通，至是河南始平，乃遣兵部尚书巴延特穆尔、户部
尚书曹履享，以御酒、龙衣赐张士诚，征海运粮。巴延等至杭州，传诏令方国珍具
舟以运，而达实特穆尔总督其事。既而士诚虑国珍载粟不入京，国珍又恐士诚掣其
舟，乘虚袭己，互相猜疑。巴延往来开谕，二人乃奉诏。
</p><p>
冬，十月，庚申朔，诏京师十一门皆筑甕城，造吊桥。
</p><p>
以方国珍为江浙行省平章政事。
</p><p>
壬申，吴元帅俞廷玉率兵攻安庆，不克，卒于军。廷玉，佥院通海之父也。
</p><p>
张士诚兵攻江陰，吴守将吴良遣万户聂贵、蔡显率众间道出无锡三山绝其后，
士诚兵遁去。
</p><p>
张士信大发浙西诸郡民筑杭州城，分为三番，以一月更代，皆裹粮远役，而督
事长吏复藉之酷敛，鞭扑棰楚，死者相望。自七月兴工，至是月始毕，僚属为立碑
以纪功。
</p><p>
初，嘉兴通判缪思恭，当张士信来攻，杨鄂勒哲命典火攻，官军大捷。及是城
杭州，士信檄思恭统所属工徒就役，欲乘此僇辱之，俾治西北面数十百丈。思恭每
作则先人，止则后众，劳来督罚，殊得众心，视他所筑倍坚好，士信亦无奈何。一
日，巡工至其所，日已暮，而工犹未辍，士信曰：“日入而息，何独劳民如此？”
思恭曰：“平章礼绝百司，犹日夕敬共王事，况小民，敢偷馀晷！”士信曰：“此
人口利如锥，何怪杉青闸畔，烈烈逼人！”思恭曰：“今幸太尉革面，国家借此得
成奖顺之典。若念杉青之役，犹恨不力，纵逸平章耳！”士信曰：“别驾好将息，
言及杉青，犹使人肉跳不止。”
</p><p>
十一月，壬寅，吴兵取处州路。
</p><p>
初，经略使李国凤至浙东，承制拜舒穆噜伊逊为江浙行省参知政事，以守处州。
吴国公既定宁越，即命耿再成驻兵缙云之黄龙山，谋取处州。至是佥院胡大海帅师
入境，伊逊遣元帅叶琛屯桃花岭，参谋林彬祖屯葛渡，镇抚陈仲贤、照磨陈安屯樊
岭，元帅胡深守龙泉，以拒敌。久之，右司郎中刘基弃官而归，伊逊无可与谋者，
将士怠弛，皆无斗志。大海乃出军抵樊岭，与再成合攻之，连拔桃花岭、葛渡二寨，
进薄城下。伊逊战败，弃城走，将士皆溃散。遂克处州。
</p><p>
胡大海部将缪美，分兵略定诸县，得叶琛，使谕胡深曰：“吾王，天授也，士
之欲立功名者，不以此时自附，将谁与僇力！且去年尔之众战而大败，今年我之师
不战而胜，则天意亦可见矣。与其险阻偷生旦夕，何如改图，可以保富贵也！”深
然之，乃出降。龙泉、庆元皆平。
</p><p>
戊申，陈友谅兵陷杉关。
</p><p>
十二月，甲子，张士诚以分水之败，复遣其将据新城三溪结寨，数出寇掠，吴
元帅何世明击破之，斩其将，分水兵溃去。自是士诚不敢窥严、婺。
</p><p>
戊辰，吴国公命佥院常遇春帅师攻杭州。
</p><p>
杭民尚奢侈，无蓄积，城门既闭，米旋尽，糟糠与米价等。既而糟糠亦尽，以
油车糠饼捣屑啖之，饿死者十六七。
</p><p>
知枢密院事乌兰哈达领台哈布哈军，其所部方托克托与弟方巴特穆尔时保辽州，
乌兰哈达屯孟州。是月，与察罕特穆尔部将班布尔实等交兵，已而乌兰哈达独引达
勒达军还京师，方托克托等乃从博啰特穆尔。
</p><p>
先是陈友谅破龙兴，其伪主徐寿辉欲徙居之。友谅恐其来不利于己，遣人尼其
行，寿辉不得已而止。至是寿辉复欲往，友谅仍遣人止之，寿辉不听，引兵发汉陽。
行次江州，友谅陽遣使出迎，而陰伏兵于城西门外，寿辉既入，门闭，伏发，尽杀
其部属。以江州为都，奉寿辉居之，友谅自称汉王，立王府于城西隅，置官属。自
此事权一归于友谅，寿辉但拥虚位而已。
</p><p>
上都宫阙既废，是岁以后，帝不复时巡。
</p><p>
帝在位久，而皇太子春秋日盛，军国之事，皆其所临决。皇后奇氏乃谋内禅，
遣资政院使保布哈谕意于丞相泰费音，泰费音不答，皇后又召泰费音至宫中，举酒
申前意，泰费音终依违而已。太子欲去之，知枢密院事努都尔噶闻而叹曰：“善人，
国之纪也。苟去之，国将何赖乎！”数于帝前左右之，故太子之志不得逞。
</p><p>
会努都尔噶卒，太子遂决意去泰费音，以中书左丞成遵及参知政事赵中，皆泰
费音所用，两人去则泰费音之党孤。于是监察御史迈珠、僧格实哩承望风旨，嗾宝
坻县尹邓守礼、弟子初等诬告遵、中与参议萧庸等六人皆受赃，太子命御史台、大
宗正府等官杂问之，锻炼使成狱，遵等皆杖死，中外冤之。泰费音知势不可留，数
以疾辞位。后数年，御史台臣辩明遵等诬枉，诏给还所授宣敕。
</p><p>
初，江南行台御史大夫纳琳赴召，由海道入朝，抵黑水洋，阻风而还。至是复
由海道趋直沽，山东俞宝率战舰断粮道，纳琳命其子安安及同舟人拒之，破其众于
海口，遂抵京师。帝遣使劳以上尊，皇太子亦馈酒脯。而纳琳感疾日亟，卒于通州，
年七十有九。
</p><p>
京师有鸱鸮百群，夜鸣至晓，连月乃止。居庸关子规啼。
</p><p>
钱清场盐司会稽杨维桢迁江西儒学提举，未上，值兵乱，避地杭州。张士诚闻
其名，欲见之，维桢谢不往，复书斥其所用之人。
</p><p>
其略曰：“阁下乘乱起兵，首倡大顺，以奖王室。淮、吴之人，万口一辞，以
阁下之所为，有今日不可及者四：兵不嗜杀，一也；闻善言则拜，二也；俭于自奉，
三也；厚给吏禄而奸贪必诛，四也。此东南豪杰望阁下之可与有为者也。然贤人失
职，四民失业者尚不少也。吾惟阁下有可畏者又不止是：动民力以摇邦本，用吏术
以括田租，铨放私人不承制，出纳国廪不上输，受降人不疑，任忠臣而复贰也。六
者之中，有其一二，可以丧邦，阁下不可以不省也。
</p><p>
“况为阁下之将帅者，有生之心，无死之志矣；为阁下之守令者，有奉上之道，
无恤下之政矣；为阁下之亲族姻党省，无禄养之法，有行位之权矣。有假佞以为忠
者，有托诈以为直者，有饰贪虐以为廉良者。阁下信佞为忠，则靳尚用矣；信诈为
直，则赵高用矣；信贪虐为廉良，则跖、勄钦呓，随、夷者退矣。又有某绣使拜
寇而乞生，某太守望敌而先退，阁下礼之为好人，养之为大老，则死节之人少，卖
国之人众矣。是非一谬，黑白俱紊，天下何自而治乎！及观阁下左右参议赞密者，
未见其砭切政柄，规进阁下于远大之域者，使阁下有可为之时，有可乘之势，而讫
无有成之效，其故何也？为阁下计者少而为身谋者多也。
</p><p>
“阁下身犯六畏，衅隙多端，不有内变，必有外祸，不待智者而后知也。阁下
狃于小安而无长虑，东南豪杰又何望乎！仆既老且病，爵禄不干于阁下，惟以东南
切望于阁下，幸采而行之，毋蹈群小误人之域，则小伯可以为钱镠，大伯可以为晋
重耳、齐小白也。否则麋鹿复上姑苏台，始忆维桢之言，於乎晚唉！”众恶其切直，
目为狂生。
</p><p>
时四境日蹙，朝廷方倚达实特穆尔为保障，而纳贿不已，维桢上书讽之，由是
不合。久之，乃徙居松江。

</p><p>
○顺帝至正二十年（庚子，一三六零年）
</p><p>
春，正月，己丑朔，察罕特穆尔请以巩县改立军州万户府，招民屯种，从之。
</p><p>
御史大夫鲁达实、中丞耀珠奏：“今后各处从宜行事官员，毋得陰挟私仇，明
为举索，辄将风宪官吏擅自迁除，侵扰行事，沮坏台纲。”从之。
</p><p>
己亥，夏煜自庆元还建康，言方国珍奸诈状，非兵威无以服之。吴国公曰：
“吾方致力姑苏，未暇与校。”乃遣都事杨宪、傅仲章往谕之曰：“及今能涤心改
过，不负初心，则三郡之地，庶几可保。不然，吾恐汝兄弟败亡，妻子为修，徒为
人所指笑也。”国珍不省。
</p><p>
癸卯，大宁路陷。
</p><p>
乙卯，会试举人，知贡举平章政事巴特玛实哩、同知贡举翰林学士承旨李好文、
礼部尚书许从宗、考试官国子祭酒张翥等言：“旧例，各处乡试举人，三年一次，
取三百名，会试取一百名。今岁乡试所取，比前数少，止有八十八名，会试三分内
取一分，合取三十名，请于三十名外添取五名。”从之。
</p><p>
是月，张士诚破濠州，遣其将李济据之，寻又破泗、徐、邳等州。
</p><p>
二月，戊午朔，中书左丞相泰费音罢为太保，俾养疾于家。御史台言：“时事
艰危，正赖贤材弘济，泰费音以师保兼相职为宜。”帝不能从。
</p><p>
会陽翟王勒呼木特穆尔倡乱，騷动北边，势逼上都，皇太子乃言于帝，命泰费
音留守上都，实欲置之死地。泰费音遂往，有同知太常院事托欢者，泰费音子额森
呼图克故将也，闻陽翟王将至，乃引兵缚王至军前，泰费音不受，令生致阙下，北
边遂宁。
</p><p>
初，努都尔噶卧病，谓人曰：“我疾固不起，而泰费音亦不能久于位，可叹也！”
至是其言乃验。
</p><p>
庚申，福建行省参政袁天禄，遣古田县尹林文广以书纳款于吴。
</p><p>
时义兵万户赛甫鼎、阿里密鼎据泉州，陈友谅兵入杉关，攻邵武、汀州、延平
诸郡县，群盗乘势窃发，闽地騷动。天禄知国势不振，故遣文广由海道来纳款，而
福清州同知张希伯亦遣人请降，吴国公皆厚赏之，遣还招谕。
</p><p>
是月，吴将徐达克高邮，寻复失之。
</p><p>
三月，戊子朔，田丰陷保定路。
</p><p>
彗见东方。
</p><p>
吴改淮海翼为江南等处分枢密院，以缪大亨同佥院事，总制军民。大亨有治才，
宽厚不挠，多惠爱及人，至于禁戢暴强，剖折狱讼，皆当其情，民皆悦之。
</p><p>
甲午，廷试进士三十五人，赐迈珠、魏元礼等及第、出身有差。
</p><p>
乙巳，冀宁路陷。
</p><p>
壬子，复拜辽陽行省左丞相绰斯戬为中书右丞相。
</p><p>
时帝益厌政，而宦者保布哈乘间用事，为奸利，绰斯戬因与结构相表里，四方
警报及将臣功状，皆壅不上闻。
</p><p>
是月，吴征青田刘基、龙泉章溢、丽水叶琛、金华宋濂至建康。
</p><p>
初，吴国公至婺州，召见濂，及克处州，胡大海荐基等四人，即遣使以书币征
之。时总制孙炎先奉命聘基，使者再往反，不起，炎为书数千言，陈天命以谕基，
基乃与三人者同至。入见，吴国公甚喜，赐坐，劳之曰：“我为天下屈四先生，今
天下纷争，何时定乎？”溢对曰：“天道无常，惟德是辅，不嗜杀人者能一之。”
公称善。基陈时务十八事，且言：“明公因天下之乱，崛起草昧间，尺土一民，无
所凭借，名号甚光明，行事甚顺应，此王师也。我有两敌，陈友谅居西，张士诚居
东。友谅包饶、信，跨荆、襄，几天下半，而士诚仅有边海地，南不过会稽，北不
过淮扬，首鼠窜伏，陰欲背元，陽则附之，此守虏耳，无能为也。友谅劫君而胁其
下，下皆乖怨；性剽悍轻死，不难以其国尝人之锋，然实数战民疲；下乖则不欢，
民疲则不傅，故汉易取也。夫攫兽先猛，擒贼先强，今日之计，莫若先伐汉。汉地
广大，得汉，天下之形成矣。”吴国公大悦曰：“先生有至计，毋惜尽言。”于是
设礼贤馆以处基等，宠礼甚至。
</p><p>
吴国公尝问郎中陶安曰：“此四人者，于汝何如？”安曰：“臣谋略不如基，
学问不如濂，治民之才不如溢、琛。”公然之，复多其能让。
</p><p>
吴国公召常遇春于杭州。
</p><p>
遇春之出师也。吴国公戒之曰：“克敌在勇，全胜在谋。昔关羽号万人敌，为
吕蒙所破，为无谋也，尔宜深戒之。”及攻杭州，战数不利，故召还。
</p><p>
夏，四月，庚申，命大司农司都事乐元臣招谕田丰，至其军，为丰所害。
</p><p>
辛未，佥行枢密院事张居敬复兴中州。
</p><p>
五月，丁亥朔，日有食之，雨雹。
</p><p>
乙未，陈友谅将罗忠显陷辰州。
</p><p>
是月，张士诚海运粮十一万石至京师，由是方面之权悉归士诚，丞相达实特穆
尔尸位而已。
</p><p>
陈友谅兵攻池州，吴将徐达等击败之。
</p><p>
初，友谅既杀赵普胜，即有窥池州之意。吴国公察知之，遣使谓达与常遇春曰：
“友谅兵旦暮且至，尔当以五千入守城，遣万人伏九华山下，俟彼兵临城，城上扬
旗鸣鼓，发伏兵往绝其后，破之必矣。”至是友谅兵果至，其锋甚锐，直造城下。
城上扬旗鸣鼓，伏兵悉起，缘山而出，循江而不，绝其归路；城中出兵夹击，大破
之，斩首万馀级，生擒三千馀人。遇春曰：“此皆勍敌，不杀，为后患。”达不可，
以状闻。吴国公遣使谕诸将释之，而遇春先以夜坑杀之，止存三百人，吴国公闻之
不怿，命悉放还。
</p><p>
闰月，丙辰朔，陈友谅率舟师攻太平，守将枢密院判花云与硃文逊等以兵三千
拒战，文逊死之。友谅攻城三日，不得入，乃引巨舟迫城西南，士卒缘舟尾攀堞而
登，城遂陷。云被执，缚急，怒骂曰：“贼奴，尔缚吾，吾主必灭尔，斫尔为脍也！”
遂奋跃，大呼而起，缚皆绝，夺守者刀，连斫五六人。贼怒，缚云于舟樯，丛射之，
云至死骂贼不绝口。院判王鼎，知府许瑗，俱为友谅所执，亦抗骂不屈，皆死之。
</p><p>
云自濠州隶麾下，每战辄立奇功。因命宿卫，常在左右。至是出守太平，遂死
于难，年三十九。妻郜氏，一子炜，生始三岁。战方急，郜氏会家人，抱儿拜家庙，
泣谓家人曰：“城且破，吾夫必死，夫死，吾宁独生！然花氏惟此一儿，为我善护
之。”云被执，郜氏赴水死。
</p><p>
文逊，吴国公养子也。瑗，饶州乐平人。鼎初为院判仪真赵忠养子，袭忠职，
守太平，寻复姓王氏，至是与云并死于难。
</p><p>
戊午，陈友谅杀其主徐寿辉而自立。
</p><p>
友谅之攻太平也，挟寿辉以行。及太平既陷，急谋僭窃，乃于采石舟中使人诣
寿辉前，佯为白事，令壮士持铁锤自后击之，碎其首。寿辉死，友谅遂以采石五通
庙为行殿，称皇帝，国号汉，改元大义，仍以邹普胜为太师，张必先为丞相，张定
边为太尉。群下立江岸，草次行礼，直大雨至，冠服皆濡湿，略无仪节。
</p><p>
庚申，陈友谅遣人约张士诚同侵建康，士诚未报，友谅自采石引舟师东下，建
康大震。
</p><p>
献计者或谋以城降，或以钟山有王气，欲奔据之，或言决死一战，战不胜，走
未晚也，独刘基张目不言。吴国公心非诸将议，召基入内问计，基曰：“先斩主降
及奔钟山者。”公曰：“先生计安出？”基曰：“天道后举者胜。吾以逸待劳，何
患不克！明公若倾府库以开士怒，至诚以固人心，伏兵伺隙击之，取威制胜，以成
王业，在此举也。”公意益决。
</p><p>
或议先复太平以牵制之，公曰：“不可，太平吾新筑垒，濠堑深固，陆攻必不
破，彼以巨舰乘城，故陷。今彼据上游，舟师十倍于我，猝难复也。”
</p><p>
或劝自将迎击，公曰：“不可，敌知我出，以偏师缀我，而以舟师顺流趋建康，
半日可达，吾步骑亟引还，已穷日矣。百里趋战，兵法所忌，非良策也。”乃驰谕
胡大海以兵捣信州以牵其后，而召指挥康茂才谕之曰；“有事命汝，能之乎？”茂
才曰：“惟命。”公曰：“汝旧与友谅游，今友谅入寇，吾欲速其来，非汝不可。
汝今作书伪降，约为内应，且招之速来，给告以虚实，使分兵三道以弱其势。”茂
才曰：“诺。家有老阍，旧尝事友谅，使赍书往，必信。”公以语李善长，善长曰：
“方忧寇来，何更速之？”公曰：“二寇合，吾何以支？惟速其来而先破之，则士
诚胆落矣。”
</p><p>
阍者至友谅军，友谅得书，甚喜，问：“康公今何在？”阍者曰：“见守江东
桥。”又问：“桥何如？”曰：“木桥也。”乃与酒食遣还，谓曰：“归语康公，
吾即至，至则呼老康为验。”阍者诺，归，具以告。公喜曰：“贼入吾彀中矣。”
乃命善长夜撤江东桥，易以铁石。比旦，桥成。
</p><p>
有富民自友谅军中逸归者，言友谅问新河口道路，即令张德胜跨新河，筑虎口
城以守之，命冯国胜、常遇春率帐前五翼军三万人伏石灰山侧，徐达等陈兵南门外，
杨璟驻兵大胜港，张德胜、硃虎率舟师出龙江关外。公总大军屯卢龙山，令持帜者
偃黄帜于山之左，偃赤帜于山之右，戒曰：“寇至则举赤帜，举黄帜则伏兵皆起。”
各严师以待。
</p><p>
乙丑，友谅舟师至大胜港，杨璟整兵御之。港狭，仅容二舟入，友谅以舟不得
并进，遽引退，出大江，径冲江东桥，见桥皆铁石，乃惊疑，连呼老康，无应者，
知见始，即与其弟友仁率舟千馀向龙湾，先遣万人登岸立栅，势甚锐。时酷暑，公
衣紫茸甲，张盖督兵，见士卒流汗，命去盖。众欲战，公曰：“天将雨，诸军且就
食，当乘雨击之。”时天无云，人莫之信。忽云起东北，须臾，雨大注。赤帜举，
下令拔栅，诸军竞前拔栅，友谅麾其军来争。战方合而雨止，命发鼓，鼓大震，黄
帜举，国胜、遇春伏兵起，达兵亦至，德胜、虎舟师并集，内外合击，友谅军披靡，
不能支，遂大溃。兵走登舟，值潮退，舟胶浅，猝不能动，杀溺死无算，俘其卒二
万馀，其将张志雄、梁铉、喻兴、刘世衍等皆降，获巨舰百馀艘。友谅乘别舸脱走，
得茂才书于其所弃舟卧席下，公笑曰：“彼愚至此，可嗤也。”
</p><p>
志雄本赵普胜部将，善战，号长张，尝怨友谅杀普胜，故龙湾之战无斗志。及
降，言于公曰：“友谅之东下，尽撤安庆兵以从。今之降卒，皆安庆之兵，友谅既
败走，安庆无守御者。”公乃遣达、国胜、德胜等追友谅，又命元帅余某等取安庆。
德胜追及友谅于慈湖，纵火焚其舟。至采石，复战，德胜死。国胜以五翼军蹴之，
友谅与张定边出皁旗军迎战，又败之。友谅昼夜不得息，遂弃太平遁去，达追至池
州而还。余某遂取安庆，守之。友谅还至江州，据以为都。德胜，庐州梁县人也。
</p><p>
戊寅，吴兵取信州路。
</p><p>
初，吴国公命胡大海捣信州，大海遣元帅葛俊率兵往。道过衢州，都事王恺止
俊，乘驿至金华谓大海曰：“广信为友谅门户，彼既倾国入寇，宁不以重兵为守！
非大将统全军以临之不可。今偏师尝敌，设若挫衄，非独广信不可下，吾衢先驿騷
矣。”大海然之，乃亲率兵攻信州。至灵溪，城中步骑数千出迎战，大海击败之。
督兵攻城，守者不能御，从溃，遂克之。先是招安郡县，将士皆征粮于民，名之曰：
“寨粮”，民甚病焉，大海以闻，公亟命罢之。
</p><p>
吴置儒学提举司，以宋濂为提举，吴国公命长子标从受经学。
</p><p>
濂首以文学受知，恒侍公左右，尝命讲《春秋左氏传》，濂进曰：“《春秋》
乃孔子褒善贬恶之书，苟能遵行，则赏罚适中，天下可定也。”
</p><p>
六月，己丑，命博啰特穆尔部将方托克托守御岚、兴、保德等州。又诏：“今
后察罕特穆尔与博啰特穆尔部将，毋得互相越境，侵犯所守地，因而仇杀，方托克
托不得出岚、兴界，察罕特穆尔亦不得侵其地。”
</p><p>
辛亥，吴更筑太平城。
</p><p>
初，太平城俯瞰姑溪，故陈友谅舟师得缘尾攀堞而登，至是常遇春复太平，乃
移城去姑溪二十馀步，增置楼堞，守御遂固。
</p><p>
婺州之失也，舒穆噜伊逊之母为吴将所获，令其弟以书招伊逊，伊逊不至。及
破处州，伊逊将数十骑出走，至建宁，聚兵欲图恢复，而所至人心已散，知事不可
为，叹曰：“处州，吾所守也，今吾势穷，无所往，不如还处州，死亦为处州鬼耳！”
遂以兵攻庆元，耿再成击败之。伊逊众溃，走竹口，欲还福建，道经桃花坑，为乡
兵所邀击，伊逊力战死，其部将李文彦收葬其尸。孙炎以闻，吴国公嘉其尽忠死事，
遣使祭之，复处州民所立生祠。
</p><p>
张士诚遣其将吕珍率舟师自太湖入陈渎港，分兵三路攻长兴。吴守将耿炳文亲
率精兵击败之，获甲仗船舰甚众。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86604.html' class='pagedaohang'>【上一篇】<i>:卷第二百一十六 【元纪三十四】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86602.html' class='pagedaohang'>【下一篇】<i>：卷第二百一十四 【元纪三十二】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>