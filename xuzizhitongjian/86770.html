<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第四十八 【宋纪四十八】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第四十八 【宋纪四十八】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86771.html' class='pagedaohang'>【上一篇】<i>:卷第四十九 【宋纪四十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86769.html' class='pagedaohang'>【下一篇】<i>：卷第四十七 【宋纪四十七】</i></a></span>
</ul>
<div class="articleContent" id="articleContent"> <p>
起旃蒙作噩十月，尽强圉大渊献三月，凡一年有

奇。

</p><p>
○仁宗体天法道极功全德神文圣武睿哲明孝皇帝庆历五年（辽重熙十四年）
</p><p>
冬，十月，乙卯，辽遣使来致元龙车及所获夏国羊马。
</p><p>
辛酉，祔章献明肃皇后、章懿皇后神主于太庙，大赦天下。
</p><p>
“诸路转运使昨带案察之名，比闻过为烦苛，吏不安职，至有晓谕州县，俾互
相告论；有伤风化，无益事体，其并罢之。”时执政沮改范仲淹、富弼所行事，因
肆赦，遂有此命。初，议者请覃恩百官，且优赐军士。参知政事吴育曰：“无事而
启侥幸，谁为陛下建此议者？请治之。”已而帝语辅臣曰：“外人怨执政，宜防喧
哗。”育曰：“此必建议者欲以动摇上听，愿毋虑。臣既以身许国，何惮此邪？”
帝遣中使察视山东盗贼，还奏：“盗不足虑，而兗州杜衍，郓州富弼，山东尤尊爱
之，此为可忧。”帝欲徙二人淮南。育曰：“盗贼无足虑。然小人乘时以倾大臣，
非国家之福。”议遂格。
</p><p>
甲子，辽主望祀木叶山。
</p><p>
己巳，诏送伴辽使刘湜：“北界近筑寨于银坊城，侵汉界十里，其以誓约谕使
人，令毁去之。”
</p><p>
庚午，帝御内东门，赐从官酒三行，奏钧容乐。幸琼林苑门，赐从官食。遂猎
于杨邨，宴幄殿，奏教坊乐，遣使以所获麞兔驰荐太庙。既而召父老临问，赐以饮
食茶绢，及赐五坊军士银绢有差。
</p><p>
辛未，始班历于夏国。
</p><p>
庚辰，罢宰臣兼枢密使。时贾昌朝、陈执中言：“国初以两司对持大柄，向以
关陕未宁，兵议须一，复兹兼领。今西夏来庭，边防有序，当还使印，庶协邦规，
臣等愿罢兼枢密使。”既降诏许之，又诏枢密院：“凡军国机要，依旧同商议施行。”
</p><p>
十一月，壬午朔，回鹘遣使贡于辽。
</p><p>
枢密院请自今进退管军臣僚、极边长吏、路分兵马钤辖以上，并与宰臣同议，
从之。
</p><p>
丁亥，冬至，宴宗室于崇政殿。
</p><p>
辛卯，诏提点京东路刑狱司体量石介存亡以闻。先是介受命通判濮州，归家待
次。是岁七月，病卒。夏竦衔介甚，且欲倾富弼，会徐州孔直温谋叛，搜其家，得
介书，竦因言：“介实不死，弼陰使入契丹谋起兵，弼为内应。”执政入其言，故
有是命，仍羁管介妻子于它州。
</p><p>
初，徐州人告直温等挟妖法诱军士为变，而转运使不受，亟诣提点刑狱吕居简。
居简令无言有不受者，复与转运使合谋捕直温等。既就诛，濮州复有谋叛者，民相
摇惊溃。居简驰往，得其首恶，诛之，阅兵享士，奸不得发。居简，蒙正之子也。
时亦有诏下兗州核介死虚实，知州杜衍会官属语之，众莫敢对。泰宁节度掌书记高
苑龚鼎臣独曰：“介平生直谅，宁有是邪！愿以合族保其必死。”衍悚然，探怀中
奏稿示之，曰：“老夫既保介矣，君年少，见义必为，安可量哉！”
</p><p>
国子监直讲孙复责监虔州税。孔直温败，索其家，得遗复诗故也。
</p><p>
诏以边事宁息，盗贼渐衰，知郓州富弼、知青州张存，并罢安抚使，知邠州范
仲淹，罢陕西四路安抚使，其实谗者谓石介谋乱，弼将举一路兵应之故也。仲淹先
引疾求解边任，是日，改知邓州。
</p><p>
初，翰林学士叶清臣居父丧，言者尝请起复为边帅，既而不行。至是免丧，宰
相陈执中与清臣有隙，不欲清臣居内，乃申用其言。庚子，改除翰林侍读学士、知
邠州。
</p><p>
壬寅，以殿中侍御史刘湜为礼部员外郎兼侍御史知杂事。议者谓湜探宰相意深
致尹洙罪，故得优擢。
</p><p>
甲辰，辽以同知北院宣徽事萧阿刺为北府宰相。
</p><p>
十二月，癸丑，以知潞州郭承佑为并代副部署，兼知代州。始，杜衍奏罢承佑
军职，至是复之。及包拯还自契丹，言：“河北边帅宜精选，而代州尤不可轻授。
今朝廷委任郭承佑，恐必败事。乞早令召还，别用能者。沿边守将畏懦不胜任者，
亦乞速赐移易。”
</p><p>
辽主观汉军习砲射击刺。癸亥，辽主决滞狱。

</p><p>
○仁宗体天法道极功全德神文圣武睿哲明孝皇帝庆历六年（辽重熙十五年）
</p><p>
春，正月，乙酉，辽主如混同江。
</p><p>
禁辽人以奴婢鬻与汉人。
</p><p>
戊子，王尧臣罢三司使，为翰林学士承旨兼端明殿学士、群牧使、尧臣主计凡
三年，前使姚仲孙借内藏钱数百万，久不能偿，尧臣悉案籍偿之，而军国之费犹沛
然有馀，未尝加赋于民也。益、梓、夔三路转运使皆乞增盐井课，岁可得钱十馀万，
尧臣固不从。帝问其说，对曰：“庸蜀僻远，恩泽鲜及，而贡入常倍，民力由此困。
朝廷既未有以恤之，而又牟利焉，是重困也，虽有小益，将必大损矣。”帝善其对。
然权幸因缘多见裁抑，京师数为飞语，及帝之左右往往有谗其短者，帝一切不问，
而尧臣为之自若。已而言于帝曰：“臣母老，愿解烦剧。”既罢，帝慰劳之，尧臣
顿首曰：“非臣之能，惟陛下信用臣耳。”
</p><p>
礼部尚书、知河南府范雍卒，赠太子太师，谥忠献。雍好谋而少成，颇知人，
喜荐士。狄青初为小校，坐法当斩，雍贷之，卒为名将。
</p><p>
甲午，命翰林学士孙抃权知贡举。
</p><p>
丙申，以翰林学士、知制诰苏绅知河陽。绅锐于进取，善中伤人，衣冠惮疾之。
言者斥其状，故命出守，绅自扬州复入翰林未三月也。是岁，卒于河陽。绅与梁适
同在两禁，人以为险诐，语曰“草头木脚，陷入倒卓。”
</p><p>
戊申，徙广南戍兵善地，以避瘴毒。
</p><p>
二月，壬子朔，赐太傅致仕张士逊月俸百千。
</p><p>
乙卯，辽主如长春河。
</p><p>
癸亥，荆湖南路转运使周沆言：“本路蛮寇未息，而官军久戍，请负给公使钱
一千贯以犒设将校。”从之。沆又言：“蛮骤胜方骄，未易怀服，宜须秋冬进兵。
蛮地险气毒，其人骁悍，善用鋋盾，北军不能与之角。请选邕、宜、融三州澄海忠
敢，知其山川，习其伎艺者三千，捣巢穴，馀兵络山足，出则猎取之，俟其势穷力
屈，然后可抚也。”朝廷用其策，卒平蛮寇。
</p><p>
戊寅，青州地震。
</p><p>
诏陕西经略安抚及转运司：“朝廷开纳夏国，本欲宽财息民。自其受封进誓，
已及一年，而调度犹不减用兵时；其议裁节诸费及所增置官员、指使、使臣今无用
者，悉条奏之。”从枢密使庞籍言也。
</p><p>
权同知礼部贡举张方平言：“今之礼部程式，定自先朝。由景祐之初，有以变
体而擢高等者，后进传效，皆忘素习。迩来文格日失其旧，各出新意，相胜为奇。
至太学盛建，而讲官百介益加崇长，因其好尚，浸以成风，以怪诞诋讪为高，以流
荡猥琐为赡，逾越绳墨，惑误后学；朝廷累下诏书戒饬，而学者乐于放逸，罕能自
还。今贡院试者，间有学新体赋至八百字以上，每句或有十六字、十八字，而论或
千二百字以上，策或置所问而妄肆胸臆，条陈它事，岂国家取贤敛材以备治具之意
邪！其增习新体而澶漫不合程式者，悉已考落。请申前诏，揭而示之。”诏从其情。
时御史王平又请赋毋得过四百字。而礼部复谓才艺所取，一字之多，遂至黜落，殆
非人情。自是复以旧数为限。
</p><p>
三月，辛巳朔，日有食之。御崇政殿。录系囚，杂犯死罪以下递降一等，杖以
下释之。
</p><p>
乙酉，辽以太后应圣节，减死罪，释徒以下。
</p><p>
庚寅，登州地震，岠嵎山摧。自是震不已，每岁震则海底有声如雷。
</p><p>
丁酉，辽主诏诸道岁具狱讼以闻。
</p><p>
高丽贡于辽。
</p><p>
壬寅，赐进士穰人贾黯等及第、出身、同出身有差。癸卯，赐诸科及第并出身。
甲辰，赐特奏名诸科同出身及诸州长史、司马、文学。
</p><p>
夏，四月，辛亥朔，辽禁五京吏民击鞠。
</p><p>
甲寅，降河东转运使李昭遘知泽州，坐使辽时其从者尝盗辽之银杯也。昭遘从
者既杖死，诏以银杯送还辽。议者谓盗已正法，送杯于体有损。判大名夏竦亦奏乞
罢送，不听。知雄州王仁旭直纳军资库，人称其得体。
</p><p>
戊午，辽罢遥辇帐戍军。
</p><p>
壬戌，辽以北女真详兗萧杲陆为奚六部大王。
</p><p>
甲子，辽主清暑永安山。
</p><p>
甲戌，蒲卢毛朵曷懒河百八十户附于辽。
</p><p>
辽主以左中丞萧惟信为燕赵国王傅。辽主谕之曰：“燕赵左右多面谀，不闻忠
言，浸以成性。汝当以道规诲，使知君父之义；有不可使居王邸者，具以名闻。”
惟信性好学，长于辩论，及为王傅，能辅导以礼。
</p><p>
丙子，徙知定州王德基知雄州兼沿边安抚使。初，守臣畏生事，未尝出猎，德
基至，乃纵骑猎境上。关城居民甚众，而故堞堕坏，久莫敢修，德基豫调兵夫筑完
之。辽岁遣使贻果饵，前皆改服以见，德基接以常礼；及每移文至者，例以郡官主
劳，至是以指使代焉。
</p><p>
己卯，权御史中丞张方平言：“中书、枢密院比岁除授，多预批圣旨，俟半年
或一二年后与转官或改职。夫迁除之体，率有常规，若因劳应赏而擢之不次，孰曰
不然！如其事出侥幸，纵赊日月，曷厌群议！譬之贾人交易于市，作为契卷，立期
待偿。非唯滋长滥恩，实亦有亏治体。请自今文武官辄援前比而希迁改者，并明行
责降。”从之。
</p><p>
五月，甲申，雨雹，地震。
</p><p>
戊子，减邛州盐井岁额缗钱一百万。川、峡四路盐课，县官之所仰给，然井原
或发或微，而责课如旧，任事者多务增课以为功，往往贻患后人。朝廷切于除民疾
苦，尤以远人为意，有司上言，辄为蠲减，前后不可悉数。
</p><p>
丙申，诏陕西市蕃部马。
</p><p>
丁酉，京东人刘卺、刘沔、胡信谋反，伏诛。
</p><p>
六月，庚戌朔，降御前答刂子下夏安期等：“比令与陕西诸路经略安抚司议减
节边费，其务悉心经画，以成朝廷悠久之利。”
</p><p>
诏夏竦与河北监司察帅臣、长吏之不职者。
</p><p>
初，吴育在翰林，荐唐询为御史；未至，母丧。服除，育方参政事，而宰相贾
昌朝与询有亲，育数为昌朝言，询用故事当罢御史，昌朝不得已以询知庐州。凡官
外徙者皆放朝辞，而询独许入见。中丞张方平因奏：“询材质美茂，宜留备言职。”
诏许之，育争不能得。询由是怨育而附昌朝。
</p><p>
癸丑，辽以西京留守耶律玛陆为汉人行宫都部署，参知政事杨佶出为武定军节
度使。时武定亢旱，苗稼将槁，佶视事之夕，雨泽沾足，百姓歌颂之。
</p><p>
丁巳，流星出营室南，大如杯，其光烛地，隐然有声，北行至王良没。
</p><p>
辛酉，诏河东经略使郑戬裁减本道边费。
</p><p>
癸亥，帝谓辅臣曰：“比有上言星变者，国家虽无妖异，亦当修警，况因谪见
乎！夫天之谴告人君，使俱而修德，亦犹人君知臣下之过，先示戒饬，使得自新，
则不陷于咎恶也。”贾昌朝等皆引咎再拜。
</p><p>
戊辰，辽主御清凉殿，放进士王棠等六十八人。棠，涿州新城人，博古善属文，
时称得人。
</p><p>
辛未，知益州文彦博言：“益、彭、邛、蜀、汉五州，非用马之地，而逐州共
屯军马凡二千馀人，请皆易以步军。”诏易三之一。
</p><p>
参知政事吴育与宰相贾昌朝不相能，监察御史唐询既怨育，遂希昌朝意上奏曰：
“贤良方正直言极谏、茂材异等料，由汉涉唐，皆不常置，若天见灾异，政有阙失，
则诏在位荐之。本朝稽用旧文，讫真宗世，三建此科。陛下即位，增科为六，初应
诏才数人，后乃至十馀人，今殆至三十馀人。一中此科，曾未累岁，悉至显官。请
自今，不与进士同时设科，若因灾异非时举擢，宜如汉故事亲策，罢秘阁之试。”
疏上，帝刊其名付中书，育奏疏驳之。帝是育言，即诏礼部：“自今制科随进士贡
举，其著为今；仍须近臣论荐，毋得自举。”帝因谓辅臣曰：“彼上言者乞从内批，
以今乃知其欺妄也。”育又奏：“陰邪沮事，正当明辩，愿出姓名案劾，以明国法。”
育本由制策进，帝数称其贤，以为得人，故询力肆排诋，意在育，不在制科也。育
弟娶李遵勖妹，有六子而寡。询又奏：“育弟妇久寡，不使改嫁，欲用此附李氏自
进。”大抵希昌朝意，且欲报怨；帝讫不听。
</p><p>
秋，七月，三司使王拱辰言：“太祖时兵十二万，太宗时十八万，章圣时四十
万，今倍之。兵在精不在众，冗散坐食，非计也。三司虽总财用大计，而事实在外，
请诸道帅臣并任其责。”乙酉，诏判大名府夏竦、知并州郑戬、知永兴军程琳并兼
本路计置粮草，从拱辰言也。
</p><p>
辽豳王遂格卒。
</p><p>
庚寅，河东经略司言雨坏忻、代等州城壁。
</p><p>
乙未，辽以前南府宰相耶律喜逊为东北路详兗。
</p><p>
丙申，以知吉州余靖分司南京，许居韶州。初，靖为谏官，尝劾奏太常博士茹
孝标不孝，匿母丧，坐废。清既失势，孝标因与知谏院钱明逸言靖少游广州，犯法
受笞，明逸即劾奏靖不宜在近侍。靖闻之，不自安，求侍养去。会朝廷下广州案得
其实。靖初名希古，举进士，未得解，曲江主簿善遇之。知韶州者疾主簿，捃其罪，
无所得，唯得与靖接坐。主簿既以违敕停任，而靖受笞后，乃改名取解它州及第。
案牍具在，故有是命。
</p><p>
辽籍诸道军。
</p><p>
丁酉，辽主如秋山。辛丑，辽禁扈从践民田。
</p><p>
辽翰林都林牙并修国史萧罕嘉努，见辽主猎，未尝不谏，会有司奏，猎于秋山，
熊虎伤死数十人，罕嘉努书于册。辽主见而命去之，罕嘉努既出复书。它日，辽主
见之，曰：“史笔当如是。”辽主尝问罕嘉努曰：“我国家创业以来，孰为贤主？”
罕嘉努以穆宗对。辽主怪之，曰：“穆宗嗜酒，喜怒不常，视人犹草芥，卿何以谓
之贤？”罕嘉努曰：“穆宗虽暴虐，省徭轻赋，人乐其生，终穆之世未有过。近日
秋山伤死者众，臣故以穆宗以贤。”辽主默然。
</p><p>
壬寅，帝谓宰臣曰：“前日除李用和子璋为閤门副使，今次子珣求为通事舍人。
朕已谕之曰：‘朝廷爵赏，所与天下共也，傥戚里之家，兄弟补迁，如己所欲，朕
何以待诸勋旧乎？’”贾昌朝对曰：“母后之家，自昔固多蒙恩泽。今陛下能重惜
爵赏，不肯轻授，非惟示天下以至公，亦保全外戚之福也。”
</p><p>
癸卯，以马军副都指挥使许怀德为静安军留后。言事官上章论奏者相继，御史
中丞张方平言：“怀德妄援体例，侥幸陈乞，堕紊军制，干挠朝章，乞夺军职，付
环卫，或除一郡。”帝不听。
</p><p>
乙巳，户部副使夏安期等，言与鄜延经略使沈邈已减罢官员、使臣四十四人。
</p><p>
八月，乙未，诏：“臣僚子孙，恃廕无赖，尝被刑者，如再犯私罪，更毋得以
赎论。”时邵武军言：“故秘书监致仕龚曙之孙，屡犯犀牛法，当以廕免。”帝特
命加真刑，而更著此条。
</p><p>
癸丑，高丽国王钦卒，子徽嗣。
</p><p>
壬戌，诏陕西、河东经略司：“西人虽纳款称臣，然其心诡谲难信。恐诸路乘
罢兵之后，渐弛边备，其益务练兵卒，完城壁！若寇至，有不如诏者，亟以名闻。”
</p><p>
癸亥，策试贤良方正能直言极谏太常博士钱彦远策入第四等，擢祠部员外郎、
知润州。彦远，易之子，明逸之兄也。钱氏父子兄弟并以制策登科，当时以为盛事。
</p><p>
癸酉，以参知政事吴育为枢密副使，枢密副使丁度为参知政事。育在政府，遇
事敢言。知永静军向绶，疑通判江中立谮己，因诬以罪，迫令自杀。育欲坐绶死，
宰相贾昌朝颇营助之，得轻比，育遂争论帝前，殿中皆失色。育论辩不已，乃请曰：
“臣所辩者职也，顾力不胜，愿罢臣职。”乃与度易位。度为枢密副使，在庞籍后。
时籍女嫁参知政事宋庠之子，庠固言于帝，以亲嫌不可共事，故越次用度。始，昌
朝与育争，帝欲俱罢二人，御史中丞张方平将对，昌朝使人约方平助己，当以方平
代育。方平怒，斥遣之曰：“此言何为致于我哉！”既对，极论二人邪正曲直，然
育卒罢。世皆以方平实为昌朝地也。
</p><p>
甲戌，以监察御史唐询知湖州，竟以宰相亲嫌罢也。
</p><p>
九月，庚寅，以户部副使夏安期为陕西都转运使。安期与诸路经略安抚司议边
事，凡奏省辟员及汰边兵之不任役者五万人。
</p><p>
时数有灾异，户部员外郎兼侍御史知杂事梅挚引《洪范》上变戒曰：“王省惟
岁，谓王总群吏，如岁兼四时，有不顺则省其职。今日食于春，地震于夏，雨水于
秋，一岁而变及三时，此天意以陛下省职未至而丁宁告戒也。伊、洛暴涨，漂庐舍，
海水入台州，杀人民，浙江溃防，黄河溢埽，所谓水不润下。陛下宜责躬修德，以
回上帝之眷祐，陰不胜陽，则灾异衰止而盛德日起矣。”又言：“权陕西转运使张
尧佐非才，由宫掖以进，恐上累圣德。”及奏减省资政殿学士员，召待制官同议政，
复百官转对。帝谓大臣曰：“梅挚言事有体。”以为户部副使。
</p><p>
癸卯，登州地震。帝曰：“山东连岁地震，宜防未然之变，其下登州严武备。”
</p><p>
甲辰，辽禁以罝网捕狐兔。
</p><p>
冬，十月，丁未朔，诏：“比遣张子奭往延州与夏国议疆事，其丰州地，当全
属汉界。或所议未协，听以横陽河外向所侵耕四十里为禁地。若犹固执，即以横陽
河为界。”初，夏国既献卧贵庞、吴移、已布等九寨，又纳丰州故地，欲以没宁浪
等处为界。下河东经略郑戬。戬言：“没宁浪等处并在丰州南，深入府州之腹，若
如其议，则麟、府二州势难以守，直宜以横河陽为界。”帝乃以戬所上地图付子奭
往议之。
</p><p>
己酉，辽主驻中会川。
</p><p>
辛未，诏发兵讨湖南猺贼。
</p><p>
十一月，己卯，遣著作佐郎楚建中往延州，同议夏国封界事，以张子奭道病笔
也。
</p><p>
以权御史中丞张方平为翰林学士、权三司使。
</p><p>
自开宝以来，河北盐听人贸易，官收其算，岁为额钱十五万缗。上封者尝请禁
榷以收遗利，余靖时为谏官，言：“昔者太祖皇帝特推恩意以惠河朔，故许通盐商，
止令收税。今若一旦榷绝，价必腾踊；民苟怀怨，悔将何及！乞令仍旧通商，无辄
添长盐价以鼓民怨。”其议遂寝。及王拱辰为三司使，复建议悉榷二州盐，下其议
于本路，都转运使鱼周询亦以为不可，且言：“商人贩盐，与所过州县吏交通为弊，
所算十无二三。请敕州县以十分算之，听商人至所鬻州县并输算钱，岁可得缗钱七
十馀万。”三司奏用其策，帝曰：“使人顿食贵盐，岂朕意哉！”
</p><p>
于是三司更立榷法而未下也，方平见帝，问曰：“河北再榷盐，何也？”帝曰：
“始议立法，非再也。”方平曰：“周世宗榷河北盐，犯辄处死。世宗北伐，父老
遮道泣诉，愿以盐课均之两税钱而弛其禁。今两税，盐钱是也，岂非再榷乎？且今
未榷也，而契丹常盗贩不已；若榷之，则盐贵，契丹盐益售，是为我敛怨而使彼获
利也。彼盐滋多，非用兵莫能禁；边隙一开，所得盐利，能补用兵费乎？”帝大悟
曰：“卿语宰相立罢之。”方平曰：“法虽未下，民已皆知，宜直以手诏罢之，不
可自有司出也。”帝大喜，命方平密撰手诏，下之，且刊诏北京。其后父老过诏书
下，必稽首流涕。
</p><p>
癸未，湖南猺贼寇英、韶州界。
</p><p>
丁亥，辽以南院枢密使萧孝友为北府宰相，以契丹行宫都部署耶律仁先为南院
大王，以北府宰相萧革同知北院枢密使事，以知伊勒希巴事耶律信先为汉人行宫都
部署。萧革席宠擅权，南院宣徽使耶律义先疾之，因侍宴，言于辽主曰：“革狡佞
喜乱，一朝大用，必误国家。”辽主不纳。它日，侍宴，辽主命群臣博，负者罚一
巨觥。义先当与革对，怃然曰：“臣纵不能进贤退不肖，安能与国贼博哉！”革佯
言曰：“公相谑不既甚乎？”辽主亦止之曰：“卿醉矣！”义先厉声诟不已，辽主
大怒，皇后解之曰：“义先酒狂，醒可治也。”翼日，辽主谓革曰：“义先无礼，
当黜之。”革曰：“义先之才，岂逃圣鉴！然天下皆知其忠直，今以酒过为罪，恐
咈人望。”辽主以革犯而不校，眷遇益厚。革之矫情媚上，多此类也。义先郁郁不
自得，然议事未尝少沮。后又于辽主前博，义先祝曰：“向言人过，冒犯天威；今
日一掷，可表愚款。”俄得堂印，辽主愕然。义先，仁先之弟也。
</p><p>
辛丑，帝猎于城南之韩邨。自玉津园去辇乘马，分骑士数千为左右翼，节次旗
鼓，合围场，径十馀里，部队相应。帝按辔中道，亲挟弓矢，屡获禽。是时道帝居
民或畜狐兔凫雉，驱入场中，帝因谓辅臣曰：“畋猎所以训武事，非专务获也。”
悉令纵之。至棘店，御帐殿，召问所过父老，子孙供养之数，土地种植所宜，且叹
其衣食粗粝而能享寿，人加慰劳。还，次近郊，遣卫士更奏技御驾前，两两相当，
掉鞅挟槊以决胜。又谓辅臣曰：“此亦可观士之材勇也。”免所过民田在围内租税
一年。
</p><p>
乙巳，辽赈南京贫民。
</p><p>
十二月，壬申，辽曲赦徒以下罪，以是日为圣宗在时生辰也。辽主溺浮屠法，
务行小惠，数降赦宥，释死囚甚众，圣宗之风替矣。

</p><p>
○仁宗体天法道极功全德神文圣武睿哲明孝皇帝庆历七年（辽重熙十六年。丁
亥，一零四七年）
</p><p>
春，正月，丙子朔，御大庆殿受朝。
</p><p>
己卯，辽主如混同江。
</p><p>
甲申，知大宗正事允让，请自今宗室辄有面祈恩泽者，罚一月俸，仍停朝谒；
从之。
</p><p>
丁亥，诏河北所括马死者限二年偿之。
</p><p>
戊子，尚书左丞、知兗州杜衍，以太子少师致仕。时年方七十，正旦日上表，
还印绶。贾昌朝素不喜衍，遽从其请。议者谓衍故宰相，一上表即得谢，且位三少，
皆非故事，盖昌朝抑之也。
</p><p>
癸巳，以知制诰杨伟权知谏院。伟尝曰：“谏官宜论列大事，细故何足论！”
然时讥其亡补。
</p><p>
壬寅，诏减连州民被猺害者为年夏祖。
</p><p>
二月，丁未，诏流内铨：“应纳粟授官人，不除司理、司法参军洎上州判官；
资深无过犯，方注主簿、县尉；如循资入县令、录事参军者，诠司依格注拟，止令
临监物务。”从御史知杂李东之所请也。
</p><p>
己酉，诏取益州交子三十万于秦州，募人入中粮粟。
</p><p>
丙辰，命内侍二员提举月给军粮。时侍御史棣州吴鼎臣言：“诸军班所给粮多
陈腐，又斗升不定，请以内侍纠察之。”翼日，诸监仓官进呈军粮，帝谕曰：“自
今当足其数以给之。”时卫士皆在殿下，殿前都指挥使李昭亮因相率罗拜以谢。然
军粮自江、淮转漕至京师，又积年而后支，上军所给斗升仅足，中下军率十得八九，
虽遣内侍提举，终不能行也。
</p><p>
庚申，辽主如鱼儿泺。辛酉，禁群臣遇宴乐奏请私事。诏世选之官从各部耆旧
择材能者用之。
</p><p>
先是，枢密使马保忠言于辽主曰：“强天下者儒道，弱天下者吏道。今之授官，
大率吏而不儒。崇儒道则乡党之行修，修德行则冠冕之绪崇，自今非圣帝明王孔、
孟之教者，望下明诏痛禁绝之。”辽主不听。
</p><p>
三月，癸未，诏求宽恤民力之事，听官吏驿置以闻；上其副于转运司，详其可
行者辄行之。
</p><p>
毁后苑龙船。初，有司请修以备幸，诏特毁之。
</p><p>
丁亥，以旱罢大宴。癸巳，诏曰：“自冬讫春，旱?未已，五种弗入，农作失
业。朕惟灾变之来，应不虚发，殆不敏不明以干上帝之怒，咎自朕致，民实何愆！
与其降疾于人，不若移灾于朕。自今避正殿，减常膳，中外臣僚，指当世切务，实
封条上。三事大夫，其协心交儆，称予震惧之意焉！”
</p><p>
帝每命学士草诏，未尝有所增损。至是杨察当笔，既进诏草，以为未尽罪己之
意，令更为此诏。
</p><p>
辽主如黑水泺。遣使审决双州囚。
</p><p>
乙未，贾昌朝罢为武胜节度使、同平章事、判大名府兼河北安抚使；枢密副使、
右谏议大夫吴育罢为给事中，归班。昌朝与育数争论帝前，论者多不直昌朝。时方
闵雨，昌朝引汉灾异册免三公故事，上表乞罢。御史中丞高若讷在经筵，帝问以旱
故，若讷因言：“陰陽不和，责在宰相。《洪范》：‘大臣不肃，则雨不时若。’”
帝用其言，即罢昌朝等；寻复命育知许州。
</p><p>
以河陽三城节度使、同平章事、判大名府夏竦依前官充枢密使。故事，文臣自
使相除枢相，必纳节还旧官，独竦不然。初，降制召竦为宰相，谏官御史言：“大
臣和则政事起，竦与陈执中论议素不合，不可使共事。”越三日，遂贴麻改命焉。
</p><p>
以知益州、枢密直学士文彦博为右谏议大夫、枢密副使。
</p><p>
帝因李东之建议，再畋近郊。南城之役，卫士不及整马而归，夜，有雉殒于殿
中，谏者以为不祥。是月，将复出，谏者甚众，御史成都何郯言尤切直，遂罢出猎。
又诏停建州造龙凤茶。
</p><p>
丁酉，改枢密副使文彦博参知政事，以权御史中丞高若讷为枢密副使。
</p><p>
己亥，赐天章阁待制兼侍讲曾公亮三品服。故事，待制入谢，未始赐服。至是
帝御迩英阁面赐之。
</p><p>
公亮自修起居注，当迁知制诰，贾昌朝其友婿也，避嫌，故使待制天章阁。昌
朝罢既半岁，乃命知制诰。
</p><p>
壬寅，降宰臣工部侍郎陈执中为给事中，参知政事、给事中宋庠为右谏议大夫，
工部侍郎丁度为中书舍人。先是贾昌朝引汉故事乞罢相，昌朝既罢，执中等复申前
请，于是各降官一等而辅政如故。
</p><p>
帝之幸西太一宫也，日方炎赫，却盖不御，及还而雨沾足。
</p><p>
是日，辽大雪。
</p><p>
癸卯，诏权停贡举。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86771.html' class='pagedaohang'>【上一篇】<i>:卷第四十九 【宋纪四十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86769.html' class='pagedaohang'>【下一篇】<i>：卷第四十七 【宋纪四十七】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>