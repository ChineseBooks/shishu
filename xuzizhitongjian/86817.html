<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一 【宋纪一】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一 【宋纪一】</h1>
</div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86816.html' class='pagedaohang'>【下一篇】<i>：</i></a></span>
</ul>
<div class="articleContent" id="articleContent"> <p>
起上章涒滩正月，尽十二月，凡一年。

</p><p>
帝讳匡胤，姓赵氏，涿郡人。高祖朓，唐幽都令；曾祖珽，唐御史中丞；祖敬，
涿州刺史；考弘殷，周检校司徒、天水县男，赠太尉；母杜氏。后唐天成二年，帝
生于洛陽夹马营，赤光绕室，异香经月不散。既长，容貌雄伟，器度豁如，识者知
非常人。事周世宗，累官殿前都点检；恭帝即位，改宋州节度使，进封开国侯，依
前都点检。

</p><p>
○太祖启运立极英武睿文神德圣功至明大孝皇帝建隆元年（辽应历十年。庚申，
九六零年）
</p><p>
春，正月，乙巳，周归德军节度使、检校太尉、殿前都点检赵匡胤称帝。
</p><p>
先是辛丑朔，周群臣方贺正旦，镇、定二州驰奏，辽师南下，与北汉合兵，周
帝命匡胤率宿卫诸将御之。匡胤掌军政六年，得士卒心，数从世宗征伐，屡著功绩，
为人望所归。至是主少国疑，将士陰谋推戴。
</p><p>
壬寅，殿前副点检、镇宁军节度使太原慕容延钊将前军先发；癸卯，大军继之。
时京师多聚语云：“策点检为天子。”军中知星者河中苗训，见日下复有一日，黑
光摩荡，指谓匡胤亲吏楚昭辅曰：“此天命也。”
</p><p>
是夕，次陈桥驿，将士相与谋曰：“主上幼弱，我辈出死力破敌，谁则知之！
不如先立点检为天子，然后北征。”都押衙李处耘，具以其事白匡胤弟内殿祗候供
奉官都知匡义及归德节度掌书记蓟人赵普，语未竟，诸将露刃突入，大言曰：“军
中定议，欲策太尉为天子。”匡义因晓之曰：“兴王异姓，虽云天命，实系人心。
汝等各能严饬军士，勿令剽掠，都城人心安，则四方自定，汝等亦可共保富贵矣。”
众许诺，乃共部分。夜遣衙队军使郭延赟驰告殿前都指挥使石守信、殿前都虞候王
审琦，守信、审琦皆素归心匡胤者。将士环列待旦。
</p><p>
匡胤醉卧，初不省。甲辰，迟明，诸将擐甲执兵，直叩寝门曰：“诸将无主，
愿策太尉为天子。”匡胤惊起，未及应，即被以黄袍，罗拜，呼万岁，掖乘马南行。
匡胤度不能免，乃揽辔誓诸将曰：“汝等贪富贵，立我为天子，我有号令，汝等能
禀乎？”众下马曰：“唯命。”匡胤曰：“太后、主上，吾北面事之；朝廷大臣，
皆我之比肩也。汝等不得惊犯宫阙、侵凌朝贵及犯府库。用命有厚赉，违则孥戮。”
皆应曰：“诺。”乃整军自仁和门入，秋毫无所犯。翼日，先遣客省使大名潘美见
执政喻意，又遣楚昭辅慰安家人。
</p><p>
时宰相大名范质，太原王溥，早朝未退，闻变，质下殿执溥手曰：“仓卒遣将，
吾辈之罪也。”爪入溥手几出血。溥噤不能对。
</p><p>
天平节度使、同平章事、侍卫马步军副都指挥使太原韩通，自内庭惶遽奔归，
将率众备御。散员都指挥使洛陽王彦升遇通于路，跃马逐之，驰入其第，杀通及其
妻子。
</p><p>
诸将翼匡胤登明德门，匡胤令甲士还营，退归公署，释黄袍。有顷，诸将拥范
质等至，匡胤呜咽流涕曰：“吾受世宗厚恩，为六军所迫，一旦至此，惭负天地，
将若之何？”质等未及对，散指挥都虞候太原罗彦瑰按剑厉声曰：“我辈无主，今
日须得天子！”质等相顾不知所为；王溥降阶先拜，质不得已亦拜。
</p><p>
遂请匡胤诣崇元殿行禅代礼。召文武百僚，至晡，班定，翰林学士承旨新平陶
谷，袖中出周帝禅诏，宣徽使高唐昝居润，引匡胤就龙墀北面拜受。宰相掖升崇元
殿，服兗冕，即皇帝位。群臣拜贺。奉周帝为郑王，符太后为周太后，迁居西宫。
诏定有天下之号曰宋，因所领节度州名也。改元，大赦。内外马步军士等第优给，
命官分告天地、社稷。遣中使乘传赍诏谕天下；其诸道节度使，别以诏赐焉。华山
隐士陈抟闻帝代周，曰：“天下自此定矣！”
</p><p>
汴都仰给漕运，河渠最为急务。先是岁调丁夫开濬淤浅，糗粮皆民自备；丁未，
诏悉从官给，遂著为令。又以河北岁稔谷贱，命高其价以籴之。
</p><p>
戊申，赠周韩通为中书令，以礼葬之。初，通与帝同掌宿卫，军政多决于通。
通性刚而寡谋，言多忤物，人谓韩瞠眼。其子颇有志略，见帝得人望，劝通早为之
所，通不听，卒及于难。帝怒王彦升专杀，以开国初，隐忍不及罪。
</p><p>
赐南唐主诏书。先是，南唐中书舍人北海韩熙载使于周，及归，南唐主历问周
之将帅，熙载曰：“赵点检顾视非常，殆难测也。”至是，人服其识。
</p><p>
辛亥，论翊戴功，以周义成节度使、殿前都指挥使石守信为归德节度使、侍卫
马步军副都指挥使，以宁江节度使、马军都指挥使常山高怀德为义成节度使、殿前
副都点检，以武信节度使、步军都指挥使厌次张令鐸为镇安节度使、马步军都虞候，
以殿前都虞候、睦州防御使王审琦为泰宁节度使、殿前都指挥使，以虎捷左厢都指
挥使、嘉州防御使辽人张光翰为宁江节度使、马军都指挥使，以虎捷右厢都指挥使、
岳州防御使安喜赵彦徽为武信节度使、步军都指挥使，馀领军者并进爵。
</p><p>
癸丑，放周显德中江南降将周成等三十四人归于南唐。
</p><p>
乙卯，遣使分赈诸州。
</p><p>
丁巳，命周宗正少卿郭玘祀周庙及嵩、庆二陵，因著令，以时朝拜。
</p><p>
先是，周侍卫马步军都虞候、武安韩令坤领兵巡北边，慕容延钊复率前军至真
定。帝既自立，遣使谕延钊、令坤各以便宜从事，两人皆听命。己未，加延钊殿前
都点检、昭化军节度使、同中书门下二品，令坤侍卫马步军都指挥使、天平节度使、
同平章事。
</p><p>
宰相表请以二月十六日为长春节，帝生日也。
</p><p>
壬戌，以赵普为右谏议大夫、枢密直学士。初，帝领宋镇，普为书记，与节度
判官宁陵刘熙古、观察判官安次吕馀庆、摄推官太康沈义伦皆在幕府。至是普以佐
命功迁，乃召熙古为左谏议大夫，馀庆为给事中、端明殿学士，义伦为户部郎中。
</p><p>
癸亥，以天雄节度使宛丘符彦卿守太师，雄武节度使掖人王景守太保，封原郡
王，定难节度使西平王李彝殷守太尉，荆南节度使高保融守太傅，馀领节镇者普进
爵。
</p><p>
甲子，皇弟匡义加睦州防御使，赐名光义。
</p><p>
幸国子监。
</p><p>
将立宗庙，诏百官集议。己巳，兵部尚书濮陽张昭等奏曰：“尧、舜、禹皆立
五庙，盖二昭二穆与其始祖也。有商改国，始立六庙，盖昭穆之外祀契与汤也。周
立七庙，盖亲庙之外，祀太祖及文王、武王也。汉初立庙，悉不如礼。魏、晋始复
七庙之制，江左相承不改；然七庙之中，犹虚太祖之室。隋文但立高、曾、祖、祢
四庙而已。唐因隋制，立四亲庙，梁氏而下，不易其法，稽古之道，斯为折衷。伏
请追尊高、曾、祖、祢四代号谥，崇建庙室。”制可。于是定宗庙之制，岁以四孟
月及季冬凡五享，朔、望荐食、荐新。三年一祫，以孟冬；五年一禘，以孟夏。皆
兵部侍郎渔陽窦仪所定也。
</p><p>
镇州报辽及北汉兵自退。
</p><p>
北汉户部侍郎平章事荥陽赵华罢为左仆射。
</p><p>
南唐主遣使诛钟谟于饶州，诘之曰：“卿与孙晟同使北，晟死而卿还，何也？”
谟顿首伏罪。缢杀之，并诛张峦于宣州。
</p><p>
二月，乙亥，尊母南陽郡夫人杜氏为皇太后。后，安喜人。陈桥之变，后闻之
曰：“吾儿素有大志，今果然矣。”及尊为皇太后，帝拜于殿上，群臣称贺，太后
愀然不乐。左右进曰：“臣闻母以子贵，今子为天子，胡为不乐？”太后曰：“吾
闻为君难。天子置身兆庶之上，若治得其道，则此位诚尊；苟或失驭，求为匹夫而
不可得，是吾所忧也。”帝再拜曰：“谨受教。”
</p><p>
加宰相范质、王溥、魏仁浦等官。仁浦，汲郡人也。帝待周三相，并以优礼：
质自司徒、平章事、昭文馆大学士、参知枢密院事，加侍中；溥自右仆射、平章事、
监修国史、参知枢密院事，加司空；仁浦自枢密使、中书侍郎、平章事、集贤殿大
学士，加右仆射。自唐以来，三大馆职皆宰相兼之，首相昭文，次监修，次集贤，
宋因之。质、溥寻皆罢参知枢密。又命枢密使太原吴廷祚仍加同中书门下二品。
</p><p>
旧制，凡大政事，必命宰臣坐议，常从容赐茶乃退。唐及五代，犹遵此制。及
质等为相，自以周室旧臣，内存形迹，又惮帝英睿，乃请每事具札子进呈取旨，帝
从之。由是坐论之礼遂废。
</p><p>
己卯，以天下兵马都元帅呈越国王钱俶为天下兵马大元帅。俶名上一字犯宋讳，
故去之。
</p><p>
丙戌，长春节，赐群臣衣各一袭。宰相率百官上寿，赐宴相国寺。
</p><p>
中书舍人安次扈蒙权知贡举，庚寅，奏进士合格者京兆杨砺等十九人。自是岁
以为常。
</p><p>
辛卯，大宴于广德殿。凡诞节后择日大宴自此始。
</p><p>
三月，乙巳，改天下郡县之犯御名、庙讳者。
</p><p>
丙辰，南唐主遣使来贺登极。
</p><p>
南汉宦者陈延寿言于南汉主曰：“陛下所以得立，由先帝尽杀群弟故也。”南
汉主以为然，丁巳，杀其弟桂王璇兴。
</p><p>
吴越王俶遣使来贺登极。南唐主复遣使来贺长春节。
</p><p>
宿州火，燔民庐舍万馀区，遣中使安抚之。
</p><p>
壬戌，追尊祖考为皇帝，妣为皇后。谥高祖朓曰文献，庙号僖祖，陵曰钦陵；
妣崔曰文懿。谥曾祖珽曰惠元，庙号顺祖，陵曰康陵；妣桑曰惠明。谥皇祖敬曰简
恭，庙号翼祖，陵曰定陵；妣刘曰简穆。谥皇考弘殷曰昭武，庙号宣祖，陵曰安陵。
</p><p>
定国运受周木德，因以火德王，色尚赤，腊用戌。
</p><p>
癸亥，命武胜节度使洛陽宋延渥领舟师巡抚江徼，舒州团练使元城司超副之，
仍贻书南唐主谕意。
</p><p>
己巳，以皇弟光美为嘉州防御使。
</p><p>
先是，北汉诱代北诸部侵掠河西，诏诸镇会兵以御之。是月，定难节度使李彝
兴，言遣都将李彝玉进援麟州，北汉引众去。彝兴，即彝殷也，避宣祖讳，改为兴。
</p><p>
夏，四月，癸酉，兼判太常寺窦俨请改周乐文舞崇德之舞为文德之舞，武舞象
成之舞为武功之舞，改乐章十二顺为十二安，盖取“治世之音安以乐”之意；诏行
之。俨，仪之弟也。
</p><p>
铁骑左厢都指挥使王彦升，夜抵宰相王溥私第，溥惊悸而出。既坐，乃曰：
“巡警而困甚，聊就公一醉耳。”然彦升意在求货，溥佯不悟，置酒数行而罢。翌
日，溥密奏其事，帝益恶之，丁丑，出彦升为唐州团练使。唐本刺史州，于是始改
焉。
</p><p>
辽人侵棣州，刺史河南何继筠追破其众于固安，获马四百匹。
</p><p>
帝加周昭义军节度使太原李筠中书令。使者至潞州，筠即欲拒命。左右切谏，
乃延使者，置酒张乐，旋取周祖画象悬厅壁，涕泣不已。宾佐惶惧，告使者曰：
“令公被酒失常，幸毋怪。”北汉主钧闻之，乃以蜡书结筠同举兵，筠长子守节泣
谏，筠不听。
</p><p>
帝手诏慰抚，且召守节为皇城使。筠遂遣守节人朝伺动静，帝迎谓曰：“太子，
汝何故来？”守节矍然，头击地曰：“陛下何言？此必有谗人间臣父也。”帝曰：
“吾闻汝数谏，汝父不听，故遣汝来，欲吾杀汝耳。汝归语汝父：我未为天子时，
任自为之；我既为天子，汝独不能小让我邪？”守节驰归告筠，筠遂令幕府檄数帝
罪，癸未，执监军周光逊等，遣牙将刘继冲等送北汉纳款求援，又遣兵袭泽州，杀
刺史张福，据其城。
</p><p>
从事闾丘仲卿说筠曰：“公孤军举事，其势甚危，虽倚河东之援，恐亦不得其
力。大梁兵甲精锐，难与争锋。不如西下太行，直抵怀、孟，塞虎牢，据洛邑，东
向而争天下，计之上也。”筠曰：“吾周朝宿将，与世宗义同兄弟，禁卫之士，皆
吾旧人，闻吾至，必倒戈归我，何患不济乎！”不用其计。
</p><p>
丙戌，昭义变闻。枢密使吴廷祚言于帝曰：“潞州岩险，贼若固守，未可以岁
月破。然李筠素骄易无谋，宜速引兵击之。”戊子，遣石守信、高怀德率前军进讨，
帝敕守信等曰：“勿纵筠下太行，急引兵扼其隘，破之必矣。”
</p><p>
帝召三司使清河张美调兵食，美言：“怀州刺史大名马令琮，度李筠必反，日
夜储偫以待王师。”帝亟令授令琮团练使。宰相范质曰：“大军北伐，藉令琮供亿，
不可移它郡。”遂升怀州为团练，以令琮充使。
</p><p>
五月，己亥朔，日有食之。
</p><p>
庚子，命宣徽南院使昝居润赴澶州巡检；殿前都点检、镇宁节度使慕容延钊，
彰德军留后太原王余斌，率兵由东路与石守信、高怀德会。
</p><p>
辛丑，以洺州团练使博野郭进为本州防御使，兼西山巡检，备北汉也。
</p><p>
北汉主遣内园使李弼以诏书、金帛、善马赐李筠，筠复遣刘继冲诣晋陽，请北
汉主举军南下，己为前导。北汉主遣使请兵于辽，辽师未集，继冲述筠意，请无用
契丹兵。北汉主即日大阅，倾国自将出团柏谷。群臣饯之汾水，左仆射赵华谏曰：
“李筠举事轻易，事必无成，陛下扫境内赴之，臣未见其可也。”北汉主不听。
</p><p>
行至太平驿，筠身率官属迎谒，北汉主命筠赞拜不名，坐于宰相卫融之上，封
西平王。筠见北汉主仪卫寡弱，内甚悔之，又自言受周氏恩不忍负。而北汉主与周
世仇，闻筠言，亦不悦。筠将还，北汉主遣宣徽使卢赞监其军，筠心益不平。赞尝
见筠计事，筠不应，赞怒，拂衣起。北汉主闻赞与筠有隙，遣卫融诣军中和解之。
</p><p>
筠留其长子守节守上党，而自率众三万南出。癸卯，石守信等破之于长平，又
攻拔其大会寨。
</p><p>
甲辰，诏夺李筠官爵。
</p><p>
乙巳，辽主谒怀陵，太宗陵也。
</p><p>
己酉，西京作周六庙成，遣光禄卿郭玘奉迁神主。
</p><p>
乙卯，忠正节度使兼侍中杨承信来朝，设宴于广政殿。自是为例。
</p><p>
丁巳，诏亲征。以枢密使吴廷祚为东京留守，知开封府吕馀庆副之，皇弟光义
为大内都点检。遣韩令坤率兵屯河陽。
</p><p>
己未，帝发大梁；壬戌，次荥陽。西京留守河内向拱劝帝：“济河，?俞太行，
乘贼未集而击之。稽留浃旬，则其锋益炽矣。”枢密直学士赵普亦言：“贼意国家
新造，未能出征；若倍道兼行，掩其不备，可一战而克。”帝纳其言。丁卯，石守
信、高怀德破李筠军三万馀于泽州南，获北汉河陽节度使范守图，杀卢赞。筠遁入
泽州，婴城自固。
</p><p>
是月，永安节度使支中折德扆破北汉沙石寨，斩首五百级。德扆，从阮之子也。
</p><p>
六月，己巳朔，帝至泽州，督军攻城，?俞旬不下。帝召控鹤左厢都指挥使蓟
人马全义问计，全义请并力急攻，遂率敢死士先登，飞矢贯臂，全义拔镞进战，帝
亲率卫兵继之。辛巳，克其城。李筠赴火死。获卫融。
</p><p>
甲申，免泽州今年田租。
</p><p>
乙酉，进攻潞州；丁亥，筠子守节以城降，赦之。升单州为团练，用守节为使。
是日，帝入潞州，宴从官于行宫。
</p><p>
辛卯，大赦。免附潞三十里今年田租，录阵殁将校子孙，丁夫给复三年。
</p><p>
李筠性虽暴，事母甚孝。每怒，将杀人，母屏风后呼筠，筠即趋至，母曰：
“闻将杀人，可免乎？为吾曹增福耳。”筠遽释之。
</p><p>
北汉主闻筠败，自太平驿遁还晋陽，谓赵华曰：“李筠无状，卒如卿言，吾幸
全师以归，但恨失卫融、卢赞耳！”华旋请老，使食禄终身。北汉主以翰林学士承
旨、兵部尚书蓟人赵弘为中书侍郎、兼兵部尚书、平章事。
</p><p>
辽师闻潞州破，不果出。
</p><p>
癸巳，安国节度使元城李继勋来朝；乙未，命为昭义节度使。
</p><p>
丁酉，帝发潞州；秋，七月，戊申，至京师。
</p><p>
初，卫融被执，帝诘融曰：“汝教刘钧助李筠反，何也？”融对曰：“犬吠非
其主，臣诚不忍负刘氏。”且云：“陛下纵不杀臣，臣必不为陛下用。”帝怒，命
左右以铁挝击其首，流血被面。融呼曰：“臣得死所矣！”帝曰：“忠臣也，释之。”
以良药敷其疮，因使致书北汉主，求周光逊等，纳款，归融太原；北汉主不报。辛
亥，以融为太府卿。
</p><p>
前司空赵国公汝陰李谷，初归洛陽，李筠以谷周朝名相，遗钱五十万，它物称
是，谷受之。及筠叛，谷忧恚发病，乙卯卒。帝为废朝一日，赠侍中。谷雅善议论，
辞气明畅，尤能知人，汲引寒士，多至显位。
</p><p>
戊午，宴韩令坤等于礼贤讲武殿，赏平泽潞功也。
</p><p>
辛酉，辽政事令耶律寿远、太保库阿布等谋反，伏诛。
</p><p>
辽主以酒脯祀天地于黑山。
</p><p>
初，成德节度使金城郭崇，闻帝自立，追忆周室恩遇，时或涕泣。监军陈思诲
密奏其状，且言常山近边，宜谨备之，帝曰：“我素知崇笃于恩义，此盖有所激发
耳。”遣使觇之。崇忧懑失据，观察判官孝义辛仲甫曰：“公首效诚节，且军民处
置，率循常度，朝廷虽欲加罪，何以为辞！使者至，但率官吏郊迎，尽礼致恭。淹
留伺察，当自辨明矣。”崇如其言。使者归，奏崇无它，帝喜曰：“我固知崇不反
也。”
</p><p>
以昝居润权知镇州。初以知州易方镇也。
</p><p>
乙丑，南唐主景进白金，贺平泽潞。
</p><p>
诏殿前、侍卫二司各阅所掌兵，简其骁勇者升为上军，而命诸州长吏选所部兵
送都下，以补禁旅之阙。又选强壮卒定为兵样，分送诸道召募教习，俟其精练，即
送阙下。由是犷悍之士皆隶禁籍矣。又惩唐以来籓镇之弊，立更戍法，分遣禁旅戍
守边城，使往来道路，以习勤苦，均劳逸。自是将不得专其兵，而士卒不至于骄惰，
皆赵普之谋也。
</p><p>
八月，戊辰朔，御崇元殿，设仗卫，行入閤仪，置待制、候对官，赐廊下食。
</p><p>
庚午，宴近臣于广德殿，江南、吴越朝贡使皆预焉。
</p><p>
壬申，复升贝州为永清军节度。
</p><p>
保义节度使河东袁彦，闻帝自立，日夜缮甲治兵。帝虑其为变，命潘美往监其
军。美单骑入城，谕令朝觐，彦即治装上道。帝喜，谓左右曰：“潘美不杀袁彦，
成吾志矣。”丙子，徙彦为彰信军节度使。
</p><p>
忠正节度使杨承信为护国军节度使。承信至河中，或言其谋反，帝遣作坊副使
相州魏丕赐承信生辰礼物，因察之，还，言承信无反状。承信因是获殁于镇。
</p><p>
忠武节度使兼侍中陽曲张永德徙武胜节度使，入觐，从游玉津园。时帝将有事
于北汉，密访策略，永德曰：“太原兵少而悍，加以契丹为援，未可仓卒取也。臣
以为每岁多设游兵，扰其田事，仍发间使谍辽，先绝其援，然后可图。”帝曰：
“善！”
</p><p>
壬午，以皇弟殿前都虞候、睦州防御使光义领泰宁军节度使。
</p><p>
甲申，立琅邪郡夫人王氏为皇后。后，华池人，彰德节度使饶之女也。
</p><p>
丙戌，作新权衡，颁于天下，禁私造者。
</p><p>
戊子，以赵普为兵部侍郎，充枢密使。帝之征泽潞也，普请行，帝笑曰：“普
岂胜甲胄乎？”至是师还论功，帝曰：“普宜在优等。”遂迁是职。
</p><p>
荆南节度使、守太傅兼中书令南平王高保融寝疾，以其子继冲幼弱，未堪承嗣，
命其弟行军司马保勖总判内外军马事。甲午，保融薨。事闻，赐赙，赠太尉，谥贞
懿。保融性迂缓，御军治民皆无法，高氏始衰。
</p><p>
乙未，南唐主遣使来贺帝还京。
</p><p>
是月，辽主如秋山，遂如怀州。辽主嗜杀，以镇茵石狻猊击杀近侍古格。以后
内侍、饔人及鹿人、雉人、狼人、彘人，多有以非罪死者。
</p><p>
九月，壬寅，昭义节度使李继勋焚北汉平遥县。
</p><p>
丙午，御崇元殿，备礼册四亲庙。
</p><p>
己酉，中书舍人怀戎赵行逢，坐从征避难，贬房州司户参军。帝之亲征泽潞也，
山程狭隘多石，帝自取数石于马上抱之，群臣六军皆争负石开道。行逢惮涉险，伪
伤足，留怀州不行。及师还，行逢当入直，又称疾，请于私第草制；帝怒，下御史
府劾其罪而黜之。
</p><p>
周检校太尉、淮南节度使沧人李重进，周太祖甥也，始与帝俱事世宗，分掌兵
柄，以帝英武，心惮之。恭帝嗣位，重进出镇扬州。及帝自立，命韩令坤代重进。
重进请入朝，帝赐诏止之，重进愈不自安。
</p><p>
李筠举兵泽潞，重进遣其亲吏翟守珣间行与筠相结。守珣潜求见帝，言重进陰
怀异志。帝厚赐守珣，使说重进稍缓其谋，无令二凶并作。守珣归，劝重进未可轻
发，重进信之。
</p><p>
帝既平泽潞，随欲经略淮南，徙重进为平卢节度使，又遣六宅使陈思诲赍铁券
往赐，以慰安之。重进自以周室懿亲，恐不得全，遂拘思诲，治城缮兵。遣人求援
于南唐，南唐主不敢纳。帝闻重进举兵，命石守信为扬州行营都部署，兼知扬州行
府事，王审琦为副，李处耘为都监，宋延渥为都排阵使，帅禁兵讨之。
</p><p>
宁国军节度使吴延福，吴越王俶之舅也。或告延福有异图，庚申，俶遣内牙指
挥使薛温以兵围其第，收延福兄弟五人。睦州刺史延遇，恐惧自杀。众欲杀延福兄
弟，俶流涕曰：“先夫人之同气也，吾安忍置法！”皆除名，徙诸州，卒全母氏之
族。
</p><p>
癸亥，诏削夺李重进官爵。
</p><p>
诏：“文武常参官请病版过三日，有司以名闻，遣太医诊视。”。
</p><p>
是月，吴越始榷酒酤。
</p><p>
初，李筠举兵，遣使邀建雄节度使真定杨廷璋。廷璋之妹，故周祖妃也，帝疑
其有异志，命郑州防御使信都荆罕儒为晋州兵马钤辖，使伺察之。罕儒欲图廷璋，
每见，必怀刃；廷璋接以至诚，罕儒不敢发。会有诏召廷璋赴阙，廷璋即日单车就
道。冬，十月，己巳，徙廷璋为静难节度使。
</p><p>
壬申，河决棣州厌次县，又决滑州灵河县。
</p><p>
丙子，辽主从弟赵王喜衮谋反，词连其父鲁呼及详衮韩匡嗣。鲁呼，太祖第三
子也，性残酷，舒噜太后笃爱之，太宗时，立为皇太弟，兼天下兵马大元帅。太宗
崩于栾城，永康王即位镇陽，是为世宗，太后遣鲁呼将兵击之。兵败，大臣耶律乌
珍，面数鲁呼酷暴失人心，太后无以应，兵遂解。世宗徙鲁呼祖州，禁其出入，至
是以喜衮词逮，囚死狱中。匡嗣以善医直长乐宫，皇后视之犹子，置不问。
</p><p>
乙酉，晋州言：“兵马钤辖荆罕儒领千馀骑抵北汉汾州城下，焚其草市而还。
夕次京土原，北汉主遣大将郝贵超领万众来袭。黎明，及之，罕儒遣都监阎彦进分
兵以御。罕儒锦袍裹甲，据胡床飨士，方割羊臂臑以食，闻彦进小却，即上马，麾
兵径犯其锋。北汉人横戈舂之，罕儒坠马被获，犹格斗，手杀十馀人，乃遇害。北
汉主素畏其勇，欲生至罕儒，及闻其死，求杀罕儒者戮之。帝闻罕儒战殁，痛悼不
已，擢其子守勋为西京武德副使；责将校不用命者，黜二人，斩二十九人。罕儒轻
财好施，在泰州，有煮盐之利，岁入钜万，诏听十收其八，用犹不足。家财入有籍，
出不问其数。勇而善战，常欲削平太原，志未果而及于败，人皆惜之。
</p><p>
帝问赵普以扬州事宜，普曰：“李重进凭恃长淮，缮修孤垒，外绝救援，内乏
资粮，宜速取之。”帝是其言，丁亥，下诏亲征，以光义为大内都部署，吴廷祚权
东京留守，吕馀庆副之。
</p><p>
庚寅，帝发京师，百官六军并乘舟东下。甲辰，次泗州，扌舍舟登陆，命诸将
鼓行而前。十一月，丁未，次扬州城下，即日拔之。初，城将陷，左右劝杀陈思诲，
重进曰：“吾今举族将赴火死，杀此何益！”即纵火自焚，思诲亦为其党所害。帝
入城，戮同谋者数百人。重进兄重兴，初闻其拒命即自杀，弟重赞及其子延福，并
死于市。帝购得翟守珣，补殿直，俄迁供奉官。己酉，赈扬州城中民，人米一斛，
十岁以下半之。胁隶为军者，赐衣屦遣还。庚戌，诏重进家属、部曲并释罪。
</p><p>
乙卯，南唐主遣左仆射江都严续来犒师，庚申，复遣其子蒋国公从鉴、户部尚
书新安冯延鲁来买宴，帝厉色谓延鲁曰：“汝国主何故与吾叛臣交通？”延鲁曰：
“陛下徒知其交通，不知预其谋反。”帝诘其故，延鲁曰：“重进使者馆于臣家，
国主令人语之曰：‘大丈夫失意而反，世亦有之，但时不可耳。方中朝受禅之初，
人心未定，上党作乱，君不以此时反，今人心已定，乃欲以数千乌合之众抗天下精
兵，借使韩、白复生，必无成理；虽有兵食，不敢相资。’重进卒以失援而败。”
帝曰：“虽然，诸将皆劝吾乘胜济江，何如？”延鲁曰：“重进自谓雄杰无与敌者，
神武一临，败不旋踵。况小柄，其能抗天威乎？然亦有可虑者，本国侍卫数万，皆
先主亲兵，誓同生死，陛下能弃数万之众与之血战，则可矣。且大江天堑，风涛不
测，苟进未克城，退乏粮道，事亦可虞。”帝笑曰：“聊戏卿耳，岂听卿游说邪！”
</p><p>
帝使诸军习战于迎銮，南唐主惧甚；其小臣杜著、薛良来奔，且献平南策，帝
恶其不忠，命斩著于下蜀市，良配隶庐州牙校，南唐主乃少安；终以国境蹙弱，遂
决迁都之计。
</p><p>
乙丑，命宣徽北院使李处耘权知扬州。时扬州兵火之余，阖境凋敝，处耘勤于
抚绥，轻徭薄俺，扬州遂安。
</p><p>
十二月，己巳，帝发扬州；丁亥，至京师。
</p><p>
辛卯，唐清源节度使永春留从效称籓。
</p><p>
帝初即位，欲陰察群情向背，颇微行。或以为谏，帝笑曰：“帝王之兴，自有
天命。周世宗见诸将方面大耳者杀之，我终日侍侧，不能害我。”既而微行愈数，
曰：“有天命者任自为之，不汝禁也。”
</p><p>
帝一日罢朝，坐便殿，不乐者久之。左右请其故，帝曰：“尔谓天子容易邪？
属乘快指挥一事而误，故不乐耳。”尝弹雀于后苑，或称有急事请见，帝亟见之，
其所奏乃常事耳。帝怒，诘之，对曰：“臣以为尚急于弹雀。”帝愈怒，举斧柄撞
其口，堕两齿。其人徐拾齿置怀中，帝骂曰：“汝怀齿，欲讼我乎？”对曰：“臣
不能讼陛下，自当有史官书之。”帝悦，赐金帛慰劳之。
</p><p>
初作受命宝。铸宋通元宝钱。
</p><p>
是岁，北汉以郭无为为谏议大夫，参议中书事。无为，安乐人。方颡鸟喙，杂
学多闻，善谈辩。尝衣褐为道士，居武当山。周太祖讨李守贞于河中，无为诣军门
上谒，询以当世之务，甚奇之。或谓周祖曰：“公为汉大臣，握重兵居外，而延纵
横之士，非所以防微虑远之道也。”无为拂衣去，隐抱犊山。枢密使段恒识之，荐
其才，北汉主召与语，大悦，因授以政，复命恒及侍卫亲军使太原蔚进皆同平章事。
</p><p>
辽主弟太平王谙萨噶，太宗第二子也，世宗时，诏许其与晋主往复以昆弟礼。
至是见辽主耽酒嗜杀，陰怀异志；辽主不悟，委以国政，唯日事游畋，穷冬盛夏，
不废驰骋。侍臣有追咎师败于周、三关失地为非计者，辽主曰：“三关本汉地，今
复还之，何失之有！”其不恤国事如此。</p> </div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86816.html' class='pagedaohang'>【下一篇】<i>：</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>