<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百一十九 【宋纪一百十九】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百一十九 【宋纪一百十九】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86700.html' class='pagedaohang'>【上一篇】<i>:卷第一百二十 【宋纪一百二十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86698.html' class='pagedaohang'>【下一篇】<i>：卷第一百一十八 【宋纪一百十八】</i></a></span>
</ul>
<div class="articleContent" id="articleContent"> <p>
起强圉大荒落八月，尽十二月，凡五月。


</p><p>
○高宗受命中兴全功至德圣神武文昭仁宪孝皇帝绍兴七年（金天会十五年）
</p><p>
八月，壬辰，张浚奏：“探报，伪齐签军自六十以上则减之，五十以上则增之，
科条之烦，民不堪命。出军之际，自经于沟渎者不可胜计。”帝蹙额叹息曰：“朕
之赤子至于如此，当思有以拯救之。可谕江、淮诸郡，凡归附者，加意抚纳，厚与
赒恤，勿令失所。”
</p><p>
癸巳，帝与执政论漕臣能否，因及向子諲。帝曰：“元帅旧僚，往往沦谢，汪
伯彦实同艰难。朕之故人，所存无几，伯彦宜与优叙。”张浚奏曰：“臣等已商量，
俟因大礼取旨。更得亲笔数字为明帅府旧劳，庶几内外孚信。”帝曰：“俟到九月，
当复与郡。”伯彦之未第也，尝受馆于王氏，秦桧从之学，而浚亦伯彦所荐，故共
赞焉。
</p><p>
乙未，少保、江南路宣抚使张俊为淮南西路宣抚使，盱眙军置司；保成军节度
使、主管殿前司公事杨沂中为淮南西路制置使，开州团练使、权主管侍卫马军司公
事刘锜为淮南西路制置副使，庐州置司。
</p><p>
时吕祉至庐州，而郦琼等复讼王德于祉，祉谕之曰：“若以君等为是，则大相
诳。然张丞相但喜人向前，倘能立功，虽有大过，彼亦能阔略，况此小嫌疑乎！”
于是密奏，乞罢琼及统制官靳赛兵权，乃命二帅往淮西召琼等还行在。
</p><p>
权尚书兵部侍郎兼都督府参议军事、权湖北、京西路宣抚判官张宗元为徽猷阁
待制、枢密都承旨。岳飞复任，宗元乃还，既对，遂有是命。
</p><p>
丙申，尚书户部员外郎霍蠡转一官，用权湖北、京西宣抚判官张宗元奏也。蠡
在鄂州，应副岳飞军钱粮，宗元言其奉公守正，故特迁焉。
</p><p>
先是飞数言军中粮乏，乃命蠡按视。至是蠡言：“飞军中每岁统制、统领、将
官、使臣三百五十馀员，多请过钱十四万馀缗，军兵八千馀人，多请过一千三百馀
缗，总计一十五万馀缗。”于是右正言李谊言：“蠡职在出纳，理当究心。然虑检
点苛细，若行改正，却合支券钱六万馀贯，才省九万缗而已。望令依旧勘支，务存
大体，以副陛下优恤将士之意。”
</p><p>
戊辰，张浚进呈显谟阁待制、知荆南府王庶复徽猷阁直学士，帝曰：“庶尝云：
‘今天下不专用姑息，要当以诛杀为先。’谓朕太慈。闻仁宗皇帝尝云：‘宁失之
太慈，不可失之太察。’此祖宗之明训也。今百姓犯罪，自有常法，何以诛杀为先
乎？”浚等曰：“圣人三宝，一曰慈，未闻以慈为戒也。庶学识浅陋，不知大体。”
</p><p>
浚因奏伪齐尚用本朝军器，帝曰：“祖宗有内军器库，在誗门几百所，藏弓弩
器甲，不可胜计，及军器库在酸枣门外，数亦称此。原祖宗置库，有内外之异，及
弓弩弦箭亦各异藏，分官主之，皆有深意。”陈与义因奏：“顷为澶渊教官，尝见
甲仗甚盛，日久不用，往往朽败。”帝曰：“此等物得不用，亦美事也。”
</p><p>
郦琼叛，执兵部尚书吕祉。
</p><p>
祉简倨自处，将士之情不达。淮西转运判官韩璡，旧在刘光世幕中，光世待之
不以礼，至是诸校或以罪去。祉闻琼等反侧，奏乞殿前司摧锋军统制吴锡一军屯庐
州以备缓急，又遣璡诣建康趣之，琼闻，颇有异志。统制官康渊曰：“朝廷素轻武
臣，多受屈辱，闻齐皇帝折节下士，士皆为之用。”众皆不应，相视以目。先是统
制官王师晟于寿春挈营妓去，其家讼于祉；时将士方不安祉之政，师晟乃与琼及统
领官王世忠、张全等谋作乱。
</p><p>
祉之乞罢琼与靳赛也，其书吏硃照漏语于琼，琼令人遮祉所遣置邮，尽得祉所
言军官之罪，琼等大怒。会被旨易置分屯，渊乃曰：“归事中原，则安矣。”诘朝，
诸将晨谒祉，坐定，琼袖出文书，示中军统制官张景曰：“诸兵官有何罪，张统制
乃以如许事闻之朝廷邪？”祉见之，大惊，欲走不及，为琼所执。有黄衣卒者，以
刀斫琼，中背，琼大呼曰：“何敢尔？”顾见有执铁楇者，琼取以击卒，毙于阶下。
琼亲校已杀景于厅事，又杀都督府同提举一行事务乔仲福及其子武略大夫嗣古、统
制官刘永衡，遂执閤门祗候刘光时，率全军长驱以行。至州东楼下，祉谓琼曰：
“若祉有过失，当任其咎，奈何如此负朝廷！”军士纵掠城中而去。时直徽猷阁、
前知庐州赵康直，秘阁修撰、知庐州赵不群，皆为所执，既而释不群归，盖不群至
官未旬日，无怨憾于军中故也。琼遂以所部四万人渡淮降刘豫。
</p><p>
辛丑，帝闻淮西失守，手诏赐郦琼等曰：“朕躬抚将士，今逾十年，汝等力殄
仇雠，殆将百战，比令入卫于王室，盖念久戍于边陲。当思召汝还归，方如亲信，
岂可辄怀反侧，遂欲奔亡！傥朕之处分，或未尽于事宜，汝之诚心，或未达于上听，
或以营垒方就而不乐于迁徙，或以形便既得而愿奋于征战，其悉以闻，当从所便。
一应庐州屯驻行营左护军出城副都统制以下将佐军兵，诏书到日，以前犯罪，不以
大小，一切不问，并与赦。”
</p><p>
壬寅，兵部尚书、都督府参谋军事吕祉，为郦琼所杀。
</p><p>
先一日，琼与其众拥祉次三塔，距淮仅三十里。祉下马立枣林下，谓曰：“刘
豫逆臣，我岂可见之！”众逼祉上马，祉曰：“死则死此！尔等过去，亦岂可保我
也？”军士闻之，有伤感咨嗟者。琼恐摇众心，乃急策马先渡淮，至霍丘县，命统
领官尚世元杀祉。世元以刃刺祉，且顾统领官王师晟，师晟不肯。祉骂琼不已。遂
碎首折齿死，年四十六。于是直徽猷阁赵康直亦为所害。世元斩祉首示琼，琼标之
木末，从者江涣，取而埋之。
</p><p>
主管马军司公事刘锜、殿前司摧锋军统制吴锡，寻至庐州，以兵追之，不及。
帝遣枢密都承旨张宗元往招叛卒。制置使杨沂中闻琼已渡淮，乃遣人持羊酒相劳苦，
于是锜复还濠州。
</p><p>
甲辰，手诏：“观文殿大学士、两浙东路安抚制置大使兼知绍兴府赵鼎充万寿
观使兼侍读，疾速赴行在。”
</p><p>
是日，张浚留身，求去位，帝问可代者，浚不对。帝曰：“秦桧何如？”浚曰：
“近与共事，始知其闇。”帝曰：“然则用赵鼎？”遂令浚拟批召鼎。桧谓必荐己，
退至都堂，就浚语良久。帝遣人趋进所拟文字，桧错愕而出。浚始引桧共政，既同
朝，乃觉其包藏顾望，故因帝问及之。
</p><p>
乙巳，伪齐刘豫得郦琼降报，大喜。先是豫闻南师移屯，遣伪户部员外郎韩元
英乞师于金主，以南师进临长淮为词，欲并力南侵，金主不许。至是颖昌驰报喜旗
至，言淮西百姓十馀万来归附，已交收器甲接纳矣。豫乃命粉饰门墙，增饰仗卫，
以待其至，又命伪户部侍郎冯长宁为接纳使，伪皇子府选锋统制李师雄副之。
</p><p>
戊申，权礼部侍郎吴表臣言：“科举校艺，诗赋取其文，策论取其用，二者诚
不可偏也。然比年科举，或诗赋稍优，不复计策论之精粗，以致老成实学之士，不
能无遗落之叹。欲望特降谕旨，今年秋试及将来省闱，其程文并须三场参考，若诗
赋虽平而策论精博，亦不可遗。庶几四方学者知所向慕，不徒事于空文，皆有可用
之实。”辅臣进呈，帝曰：“文学、政事自是两科，诗赋止是文词，策论则须通知
古今。所贵于学者，修身、齐家、治国以治天下，专取文词，亦复何用！”
</p><p>
乙卯，诏：“来年礼部奏名进士，依祖宗故事，更不临轩策试。”权吏部侍郎
陈公辅入见，请罢经筵、策士等事，以为三年之内，凡涉吉礼者，皆未宜讲，故有
是诏。
</p><p>
己未，刑部尚书胡交修等奏以故尚书左仆射韩忠彦配享徽宗皇帝庙庭。
</p><p>
诏：“自今当讲日，只令讲读官供进口义，更不亲临讲筵。”以权礼部侍郎陈
公辅言，恐日临讲筵有妨退朝居丧之制故也。
</p><p>
九月，辛酉，申命吏部审量崇、观以来滥赏。
</p><p>
初，范宗尹既免相，遂罢讨论。及是复开坐二十四项，凡调官、迁秩、任子，
皆令吏部审量以闻，自是追夺者众矣。
</p><p>
起复太尉、湖北、京西宣抚使岳飞，初效用，张所为河北招抚使，见而奇之，
用为中军将。所以斥死，飞欲厚报之，至是请以明堂任子恩官其子宗本，仍依近例
改补文资，从之。
</p><p>
甲子，摄太傅张浚，率百官上徽宗皇帝、显肃皇后谥册于几筵殿。
</p><p>
丁卯，京东、淮东宣抚处置使韩世忠、淮西宣抚使张俊皆入见，议移屯，命俊
将所部自盱眙移屯庐州。时俊军士皆以家属行，而官舟少，参知政事陈与义请赐僦
舟钱万缗。帝曰：“万缗可惜，其令杨沂中以殿前司官船假之。”
</p><p>
诏泗州并盱眙县仍旧隶京东，以张俊移屯故也。
</p><p>
庚午，张浚言已具奏解罢机政，所有都督府职事，别无次官交割，诏交与枢密
院。
</p><p>
辛未，百官受誓戒于尚书省，帝易吉服。先是权礼部侍郎陈公辅，请先期一日
尽哀致奠，奏于太上皇帝，以将有事于明堂，暂假吉服；既奏，然后即斋宫，入太
庙行明堂事毕，服丧如初。
</p><p>
龙图阁学士、知平江府章谊试户部尚书兼提领榷货务都茶场。
</p><p>
壬申，特进、守尚书右仆射、同中书门下平章事兼枢密使、都督诸路军马、临
修国史张浚罢，为观文殿大学士、提举江州太平观。
</p><p>
给事中胡世将试尚书兵部侍郎。
</p><p>
先是赵鼎言：“臣蒙恩召还经帷，方再辞，而复遣使宣押，臣感深且泣。至西
兴，又奉宸翰促行，且谕以图治之意，臣无地措足。然进退人才，乃其职分，今之
清议所与，如刘大中、胡寅、吕本中、常同、林季仲之徒，陛下能用之乎？妨贤党
恶，如赵霈、胡世将、周秘、陈公辅，陛下能去之乎？陛下于此或难，则臣何敢措
其手也！昔姚崇以十事献之明皇，终致开元之盛，臣何敢望崇，而中心所怀，不敢
自隐，惟陛下择之。”疏入，上为徙世将，于是公辅等相继补外。
</p><p>
是日，郦琼至汴，刘豫御文德殿见之，伪授琼靖难军节度使、知拱州；閤门祗
候刘光时为大名府副总管，统制官赵实臣为归德府副总管，统制王世忠为皇子府前
军统制，靳赛为左军统制；以次诸将为诸州副钤辖，馀授准备、使唤之类。正军禀
给，皆不及朝廷之数，人人悔恨。独琼以为得策，具言南师必欲北征，且告以诸军
虚实。豫入其言，复遣伪户部侍郎冯长宁乞师于金。
</p><p>
癸酉，诏：“三省事权从参知政事轮日当笔，俟除相日如旧，更不分治常程事。”
</p><p>
湖北、京西宣抚使岳飞言：“伏睹陛下移跸建康，将遂恢图之计。近忽传淮西
军马溃叛，郦琼等迫胁军民，事出仓卒，实非士众本心，亦闻半道逃归人数不少，
于国计未有所损，不足上轸渊衷。然度今日事势，恐未能便有举动。襄陽上流，即
日未有戎马侵攻，臣愿提全军进屯淮甸。万一番、伪窥伺，臣当竭力奋击，期于破
灭。”诏奖之。
</p><p>
罢诸路军事，都督府合行事并拨隶三省，其钱物令三省、枢密院同共桩管，遂
并入激赏库。
</p><p>
甲戌，张浚落观文殿大学士，依旧宫观。
</p><p>
丙子，观文殿大学士、左正奉大夫、万寿观使兼侍读赵鼎为左金紫光禄大夫、
守尚书左仆射、同中书门下平章事，兼枢密使。鼎再相，进四官，异礼也。
</p><p>
前一日，鼎至行在，帝召对于内殿，首论淮西事，鼎曰：“方得报时，臣在远，
不得效所见，少补万分，今固无及。然臣愚虑不在淮西，恐诸将浸议，谓因罢刘光
世不当，遂有斯变，自此骄纵，益难号令。朝廷不可自沮，为人所窥。”帝以为然。
</p><p>
特进张浚言：“臣荷陛下知遇，出入总兵，将近十年，其所施为，不无仇怨。
臣今奉亲偕行，去家万里，泛然舟寄，未有定居，望许臣于都督府借差使臣四员，
存留亲兵五十人，以备缓急。如蒙俞允，令所在州于上供钱米内应副。”许之。
</p><p>
自赵鼎召归，浚每以回銮为念，洎罢政登舟，诸人往饯，犹以此言之。秦桧起
曰：“桧当身任，果有此议，即以死争之。”其后浚卒为异论。
</p><p>
戊寅，帝致斋于射殿。
</p><p>
左朝散郎魏良臣知漳州。
</p><p>
诏：“庐州、寿春府居民遭郦琼掳掠者，皆蠲其税一年。”
</p><p>
己卯，帝酌献圣祖于常朝殿，特诏尚书左仆射赵鼎侍祠。
</p><p>
庚辰，朝飨太庙，上显恭皇后改谥册宝。
</p><p>
辛巳，合祀天地于明堂，太祖、太宗并配，受胙用乐。赦天下。
</p><p>
故事，当丧无飨庙之礼，而近岁景灵宫神御在温州，率遣官分诣，至是礼官吴
表臣奏行之。
</p><p>
召少师、万寿观使、荣国公刘光世、感德军节度使、万寿观使高世则赴行在。
</p><p>
甲申，故武德郎、行营左护军中军准备差使薛抃，特赠二官，禄其家二人，以
都统制王德言其不从叛而死也。
</p><p>
乙酉，静海军节度使、安南都护交趾郡王李陽焕薨，子天祚立。陽焕在位九年。
</p><p>
丁亥，徽猷阁待制、枢密都承旨张宗元落职，提举江州太平观。
</p><p>
殿中侍御史石公揆言：“宗元本一富人，初无才能；张浚喜其便佞，奖借提挈，
亟跻从班。今当深引不能赞佐之咎，自为去计可也，而乃随众诟骂，力诋其非。”
故绌之。
</p><p>
中书言：“川陕宣抚使吴玠，于梁、洋劝诱军民营田，今夏二麦并约秋成所收，
近二十万石，可省馈饷。”诏奖之。
</p><p>
戊子，开州团练使、权主管侍卫马军司公事兼淮西制置副使刘锜知庐州，主管
淮南西路安抚司公事，仍兼制置副使。
</p><p>
张俊既还行在，朝议复遣之，俊欲毋往。台谏交章以为淮西无备可忧，赵鼎独
显言于众曰：“今行朝握精兵十馀万，使敌骑直临江岸，吾无所惧。淮是安静不动，
使人罔测，渠未必辄敢窥伺，何至自扰扰如此！倘有它虞，吾当身任其责。俊军久
在泗上，劳役良苦，还未阅月，居处种种未定，乃遽使之复出，不保其无溃乱也。”
于是议者即欲还临安。起居舍人勾涛直前奏事，言：“今江、淮列戍，犹十馀万，
若委任得人，尚可用力。当此危疑，讵宜轻退示弱，以生敌心？”因荐锜以所部守
合肥，帝从之。时主管殿前司公事、淮西制置使杨沂中亦已还行在，在淮西者，锜
一军而已。帝以马步二帅并阙，乃命沂中兼之。
</p><p>
是月，伪齐户部侍郎冯长宁，以刘豫之命乞兵于金主，且言郦琼过江自效，请
用为乡导，并力南下。金主虑其兵多难制，陽许之，遣使驰传诣汴京，以防琼诈降
为名，立散其众。
</p><p>
先是徽猷阁待制王伦，奉使至归德府，豫授馆鸿庆官，迟之不遣，檄取柄书及
问所使何命，伦答以国书非大金皇帝不授，而所命则祈请梓宫。留弥旬，金迓使至，
伦始渡河，见金帅完颜昌、宗弼于涿州，具言刘齐营私民怨之状，且其忍负本朝厚
恩，若得志，宁不负上国？时金人已定议废豫，颇纳其言。
</p><p>
冬，十月，庚寅朔，诏：“依旧间一日开讲筵。”
</p><p>
丁酉，徽猷阁待制、新知永州胡安国提举江州太平观，从所请也。
</p><p>
赵鼎进呈，因言：“安国昨进《春秋解》，必尝经圣览。”帝曰：“安国所解，
朕置之座右，虽间用传注，能明经旨。朕喜《春秋》之学，率二十四日读一过。居
禁中亦自有日课，早朝退，省阅臣僚上殿章疏，食后，读《春秋》、《史记》；晚
食后阅内外章奏，夜读《尚书》，率以二鼓。”鼎曰：“今寒素之士，岂能穷日力
以观书？陛下圣学如此，非异代帝王所及！”帝曰：“顷陈公辅尝谏朕学书，谓字
画不必甚留意。朕以谓人之常情，必有所好，或喜田猎，或嗜酒色，以至它玩好，
皆足以蛊惑性情，废时乱政。朕自以学书贤于它好，然亦不至废事也。”
</p><p>
戊戌，特进、提举江州太平观张浚，责授秘书少监、分司南京，永州居住。
</p><p>
先是帝谓赵鼎曰：“浚误朕极多，理宜远窜。”鼎曰：“浚母老，且有勤王大
功。”帝曰：“勤王，固已赏之为相也，功过自不相掩。”鼎又曰：“浚之罪不过
失策耳。凡人计谋欲施之际，岂不思虑，亦安能保其万全！傥因其一失，便置之死
地，后虽有奇谋妙算，谁敢献之！此事利害自关朝廷，非独私浚也。”帝意解，翼
曰，乃有是命。
</p><p>
赵鼎之初相也，帝谓曰：“卿既还相位，见任执政，去留惟卿。”鼎曰：“秦
桧不可令去。”张守、陈与义乞罢，帝许之。桧亦留身求解机务，帝曰：“赵与卿
相知，可以必安。”桧至殿庐，起身向鼎，谓曰：“桧得相公如此，更不敢言去。”
</p><p>
户部员外郎霍蠡自鄂州赴行在，诏引对。
</p><p>
是日，伪齐遣兵侵泗州，守臣、起复閤门宣赞舍人刘纲率官军拒退之。寻诏纲
领文州刺史。
</p><p>
庚子，都官员外郎冯康国乞补外。
</p><p>
赵鼎奏：“自张浚罢黜，蜀中士大夫皆不自安。今留行在所几十馀人，往往一
时遴选。臣恐台谏以浚里党，或有论列，望陛下垂察。”帝曰：“朝廷用人，止当
论才不才。顷台谏好以朋党罪士大夫，如罢一宰相，则凡所荐引，不问才否，一时
罢黜。此乃朝廷使之为朋党，非所以爱惜人才而厚风俗也。”鼎等顿首谢。
</p><p>
文州团练使、京东、淮东宣抚处置使司右军第一将高杰，除名勒停，本军自效。
杰醉击队官，统制巨振笞之，杰怒，自断其指，韩世忠以闻，故有是命。
</p><p>
是日，有星殒于伪齐平康镇，壕寨官贲百祥见之，谓之曰：“祸在百日之内。”
刘豫问：“可禳否？”曰：“惟在修德。”豫怒，以为诳，斩于市。
</p><p>
辛亥，权管殿前司公事杨沂中，请以诸路所起禁军弓弩手拣刺上四军。赵鼎等
因论及南兵可数，张守曰：“止是格尺不及耳。”帝曰：“人，犹马也。人之有力，
马之能行，皆不在躯干之大小。故兵无南北，顾所以用之如何耳。自春秋之时，申
公巫臣通吴于上国，遂霸诸侯，项羽以江东子弟八千，横行天下，以至周瑜之败曹
操，谢玄之破苻坚，皆南兵也。”
</p><p>
正议大夫、提举临安府洞霄宫汪伯彦复资政殿大学士，用中书检举也。
</p><p>
甲寅，武翼郎、行营左护军部将张世安为郦琼所杀，特赠武节郎，官其家二人。
</p><p>
乙卯，金以左监军昌为左副元帅，封鲁王：以宗弼为右副元帅，封沈王。
</p><p>
先是知枢密院事时立爱屡以年老请解职，至是致仕。
</p><p>
丁巳，以中书舍人傅崧卿松尚书礼部侍郎，常同试礼部侍郎。
</p><p>
闰月，癸亥，赵鼎奏张俊措置河道事。帝曰：“俊每事必亲临，所以有济。”
帝因言：“朕每论将帅，须责其挽弓骑马，人未知朕意，必谓古有文能附众，武能
威敌，不在弓马之间。抑不知不能弓马，何以亲临行陈而率三军使之赴难？况今时
艰，将帅宜先士卒，此朕之深意也。”
</p><p>
时俊以全军还行在，帝欲令俊尽以舟师分布控扼，然后引兵渡江。鼎曰：“淮
西寂然无惊，似不必尔。外间便谓朝廷弃淮西矣。当一向勿问，不发一兵，彼未必
敢动。”帝以为然。
</p><p>
甲戌，户部尚书章谊等请用礼官议，为徽宗皇帝作主祔庙，诏恭依。
</p><p>
己卯，龙图阁待制、知处州刘大中试礼部尚书，徽猷阁直学士、知荆南府王庶
试兵部侍郎。
</p><p>
辛巳，观文殿大学士、江南西路安抚制置大使兼知洪州李纲提举临安府洞霄宫。
</p><p>
时赵鼎、秦桧已叶议回跸临安，纲闻知，上疏，三省乃检会纲累乞宫观奏章行
下。时未有代者，纲惩靖康之谤，乃具以本司积蓄财谷之数闻于朝廷，自是不复出
矣。
</p><p>
壬午，诏：“临安太庙，且令留存。”
</p><p>
初以行在建康，故以太庙为本府圣祖殿，是时将回跸，宗庙祀典不可久旷，遂
依明德皇后故事，行埋重虞祭、祔庙之礼。
</p><p>
癸未，复汉陽县为军，用湖北、京西宣抚使岳飞奏也。寻以右奉议郎、通判鄂
州孔戊知军事。
</p><p>
乙酉，赵鼎言：“比得旨，复置茶马官，旧有主管至提举官，凡三等。”帝曰：
“俟择得人，当考其资历命之。”寻以左中奉大夫、直秘阁张深主管成都等路茶马
监牧公事。
</p><p>
自赵开后，茶马无专官者近十年，先是知熙州吴璘常取茶至军前博马，因以易
珠玉诸无用之物，帝闻之，数加戒饬，故复置官领其事。
</p><p>
戊子，诏：“应淮西脱归使臣，不候整会去失，并先次支破本等请给，如有冒
滥，即坐以法。”
</p><p>
初，淮军中诸使臣为郦琼劫去，至是复归者甚众，有司以文券不明，例降所给。
赵鼎与执政议不合，乃密白于帝曰：“此曹去伪归正，当优假之。今乃降其所请，
反使栖栖有不足之叹。”帝即批出，各还其本，于是人心欣然，来者相继。鼎因奏
事又言：“来春去留之计，望更留圣虑，恐回跸之后，中外谓朝廷无意恢复。”帝
曰：“张浚措置三年，竭民力，耗国用，何尝得尺寸之地，而坏事多矣。此等议论，
不足恤也。”
</p><p>
十一月，甲午，用户部尚书章谊请，初置赡军酒库于行在，命司农寺丞盖谅主
之，赐浙东总制钱五万缗为酿本，其后岁收息钱五十万缗。
</p><p>
乙巳，金右副元帅沈王宗弼执伪齐尚书左丞相刘麟于武城。
</p><p>
先是金主已定议废豫，会豫乞师不已，左副元帅鲁王昌谓之曰：“吾非不欲出
兵也，顾以用兵以来，无往不捷；而自立齐国之后，动辄不利，恐蹈覆车，挫威武
耳。”豫请不已，乃以女真万户萨巴为元帅府左都监，屯太原，渤海万户大托卜嘉
为右都监，屯河间，令齐国兵权听元帅府节制，遂分戍于陈、蔡、汝、亳、许、颍
之间。于是尚书省上豫治国无状，金主下诏责数之，略曰：“建尔一邦，逮兹八稔，
尚勤吾戍，安用国为？”遂令昌等以侵江南为名，抵汴京，先约麟单骑渡河计事。
麟以二百骑至武城，与宗弼遇，金人张翼围之数匝，悉擒而囚之。
</p><p>
丙午，金人废刘豫为蜀王。
</p><p>
初，宗弼既执刘麟，遂与左副元帅昌、三路都统葛王褒同驰赴汴城下，以骑守
宣德、东华、左、右掖门。宗弼将褒等三骑突入东华门，问齐王何在，伪皇城使等
错愕失对。宗弼以鞭击之，径趋垂拱殿，入后宫门，又问，有美人揭帘曰：“在讲
武殿阅射。”宗弼等驰往，直升殿，豫遽起，欲更衣，宗弼下马执其手曰：“不须
尔，有急公事，欲登门同议。”于是偕行出宣德门，就东阙亭少立。宗弼乃麾小卒
持赢马，强豫乘之，约令偕至寨中计事。豫拊手大笑上马，从卫犹数十人。宗弼露
两刃夹之，囚于金明池。
</p><p>
丁未，故朝请大夫陈师锡，加赠谏议大夫。其子右朝奉郎显，言党籍馀官任台
谏者凡七人，其五人皆已赠谏议大夫，故有此命。
</p><p>
是日，金右副元帅鲁王昌复入汴京，召伪齐文武百官、军、民、僧、道、耆寿，
拜金诏于宣德门下。宣诏已，昌与宗弼，张紫盖，从素队数十人，立西朵楼下。伪
尚书左丞相张昂，左丞范恭、右丞李鄴，趋前欲拜，昌敛身，令通事传言慰劳，昂
等次第进揖。次见宗弼，宗弼不为礼。昂等退，二帅入居东府，遣铁骑数千巡绕大
内，又遣小卒巡行坊巷，扬言曰：“自今不用汝为签军，不敢汝免行钱，不敢汝五
厘钱，为汝敲杀貌事人，请汝旧主人少帝来此住坐。”于是人心稍定。尚书省行下：
“齐国自来创立重法，一切削去，应食粮军，愿归农者许自便。齐国宫人，检刘豫
所留外，听出嫁。内侍除看守宫禁人外，随处住坐。自来齐国非理废罢大小辟职，
并与叙用。见任官及军员，各不得夺侵民利。自来逃亡在江南人，却来归投者，并
免本罪，优加存恤。一应州县见勘诸公事，不得脱漏。”
</p><p>
始，豫僭位，作褚币，自一千至百千，皆题其末曰：“过八年不在行用，”其
兆已见矣。逮豫之废也，汴京有钱九千八百七十馀万缗，绢二百七十馀万匹，金一
百二十馀万两，银一千六十万两，粮九十万斛，而方州不在此数。
</p><p>
豫拘于琼林苑，尝蹙额无聊，谓鲁王昌曰：“父子尽心竭力，无负上国，惟元
帅哀怜之。”昌曰：“蜀王，汝不见赵氏少帝出京日，万姓然顶炼臂，号泣之声闻
十馀里。今汝废，在京无一人怜汝者，汝何不自知罪也！”豫语塞。昌逼之北行，
问以所欲，豫乞居相州韩琦宅，昌许之。先是进士邢希载、毛澄上书，请豫密通朝
廷，为所杀。自是留钱五万，命道士追荐诸直言者而去。
</p><p>
豫弟京兆留守益，轻财好施，礼贤下士，与士卒同甘苦，颇有远略，金人亦忌
之。将废豫，先遣左监军完颜杲、右都监萨巴以侵蜀为名伐京兆，袭益以归。
</p><p>
金人以伪齐银青光禄大夫、太子太傅张孝纯权行台尚书左丞相，契丹萧保寿弩
为右丞相，金人温敦师中为左丞，燕人张通古为右丞，伪齐户部侍郎冯长宁为户部
尚书，燕人张钧为礼部侍郎，又以杜崇为兵部郎中，张仲熊为光禄寺丞，皆在行台
供职。崇，充子；仲熊，叔夜子也。钧始事辽，为鸿胪寺少卿、辽兴军节度掌书记，
奉张觉归顺表来朝，除徽猷阁待制，至是复用。罢伪齐尚书右丞相张昂知孟州，左
丞范恭知淄州，右丞李鄴知代州，殿前都指挥使许青臣同知怀州，伪皇子府左军统
制靳赛同知相州，户部员外郎韩元英为忠武军节度副使，南路留守翟纶为横海军节
度副使，又以完颜呼沙呼为汴京留守，伪齐河南监酒李俦同知副留守，知代州刘陶
为都城警巡使，宗室赵子涤为汴京总制，伪皇子府选锋军统制李师雄为马步军都虞
候，前军统制王世忠为步军都虞候，伪知莱州徐文为汴京总管府水军都统制，伪镇
海军节度使、山东路留守李成为殿前都指挥使兼知许州，孔彦舟为步军都指挥使兼
知东平府，泾原路经略使张中孚为陕西诸路节制使、权知永兴军，秦凤路经略使张
中彦权知平凉府；麟府路经略使折可求，环庆路经略使赵彬，熙河路经略使慕容洧，
资政殿学士、知开封府郑亿年，知河南府关师古，知拱州郦琼，知亳州王彦先，知
宿州赵荣，大名府副总管刘光时，并依旧职。
</p><p>
时金晋国王宗翰已亡，全主以太师、领三省事宋国王宗磐为太宗长子，豪猾难
驭，而京东留守宗隽乃亲叔父，有才望，乃拜宗隽太保、领三省事，封兗国王以制
之。
</p><p>
初，金制，自祖宗以来，优恤臣下，乐则同享，财则共用。自金主初时，词臣
韩昉教之，稍学赋诗染翰。及嗣位，左右日进谄谀，导之以宫室之壮，侍卫之严，
入则端居九重，出则警跸清道，视旧功大臣浸疏，且非时莫得见，尽澳开国之故制。
由是宗戚思乱。
</p><p>
初，修武郎硃弁，既为金人所拘，至是遣使臣李发归，报宗翰等相继殁亡。秦
桧曰：“金国多事，势须有变。”帝曰：“金人暴虐，不亡何待！”桧曰：“陛下
但积德，中兴固自有时。”帝曰：“亦须有所施为而后可以得志。但今政犹病人误
服药，气力尚羸，来春当极力经理中原。”
</p><p>
乙卯，为徽宗皇帝、显肃皇后立虞主，不视朝。故事，山陵埋重于皇堂之外，
及将祔徽宗主，翰林学士硃震言不当虞祭，又请埋重于庙门之外。帝命礼官议，太
常以为不可，乃埋重于报恩观，立虞主。昭慈之丧也，工部侍郎韩肖胄题虞主，至
是震引汉、唐及昭陵故事为言，乃不题。
</p><p>
十二月，乙丑，帝亲行卒哭之祭，用酒币。先是虞主还几筵殿，帝服袍履奉迎，
遂行安神礼。自埋重至于癸亥，皆太常代行九虞，及是又亲祭焉。
</p><p>
丁卯，祔徽宗皇帝、显肃皇后神主于太庙第十一室。初议祔庙毕纯吉服，及太
常以为请，上诏曰：“情有不安，可并如旧，其俟过小祥取旨。”
</p><p>
戊辰，中书门下省奏：“勘会已降指挥，来春复幸浙西，所有太庙神主，合先
次进发。”诏恭依。
</p><p>
庚午，枢密院进呈：“先得旨，令京东宣抚处置使韩世忠移司镇江府，留兵以
守楚州。”秦桧奏曰：“诸军老小既处置得宜，万一警急，诸帅当尽力捍卫。”时
已命张俊、岳飞皆留屯江内，故桧奏及之。
</p><p>
世忠上奏，极论：“敌情叵测，其将以计缓我师，乞独留此军，蔽遮江、淮，
誓与敌人决于一战。”帝赐札曰：“朕迫于强敌，越在海隅，每慨然有恢复中原之
志。顾以频年事力未振，姑郁居于此。前日恐有未便，委卿相度，今得所奏，益见
忠诚，虽古名将何以过。使朕悚然兴叹，以谓有臣如此，祸难不足平也。古人有言，
‘阃外之事，将军制之，’今既营屯安便，控制得宜，卿当施置自便，勿复拘执。
至于军饷等事，已令三省施行。”
</p><p>
辛巳，尚书礼部侍郎常同试御史中丞。
</p><p>
癸未，有司奉九庙神主还浙西，百官辞于城外。
</p><p>
徽猷阁待制王伦、右朝请郎高公绘还自金。
</p><p>
初，刘豫既废，左副元帅鲁王昌乃送伦等归，曰：“好报江南，既道涂无壅，
和议自此平达。”
</p><p>
前七日，知泗州刘纲奏伦归耗，帝颦蹙曰：“朕以梓宫及皇太后、渊圣皇帝未
还，晓夜忧惧，未尝去心。若敌人能从朕所求，其馀一切非所较也。”赵鼎曰：
“仰见陛下孝心焦劳。”帝曰：“国家但能自治以存天心，岂无复强之曰：“及见，
伦言金人许还梓宫及皇太后，又许还河南诸州，帝大喜，赐与特异。时通问副使硃
弁以表附论归进，帝览之感怆，厚恤其家。
</p><p>
金主诏改明年为天眷元年，大赦。命韩昉、耶律绍文等编修国史，以完颜勖为
尚书左丞、同中书门下平章事。
</p><p>
是日，金徙刘豫于临潢府。
</p><p>
丁亥，以王伦为徽猷阁直学士、提举醴泉观，充大金国奉迎梓宫使；高公绘为
右朝奉大夫，充副使。
</p><p>
是冬，川陕宣抚副使吴玠遣裨将马希仲攻熙州。希仲素妄庸，得檄即气索，不
得已进营熙州城外数十里。熙州父老闻官军来，有欲率众归附者，金将宣言曰：
“北军今日大至，当共劫营。”希仲闻之，昏时拔寨遁去。希仲还，玠斩之以徇。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86700.html' class='pagedaohang'>【上一篇】<i>:卷第一百二十 【宋纪一百二十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86698.html' class='pagedaohang'>【下一篇】<i>：卷第一百一十八 【宋纪一百十八】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>