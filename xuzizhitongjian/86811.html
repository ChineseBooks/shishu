<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第七 【宋纪七】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第七 【宋纪七】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86812.html' class='pagedaohang'>【上一篇】<i>:卷第八 【宋纪八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86810.html' class='pagedaohang'>【下一篇】<i>：卷第六 【宋纪六】</i></a></span>
</ul>
<div class="articleContent" id="articleContent"> <p>
起重光协洽十月，尽阏逢Yan茂八月，凡二年有奇。

</p><p>
○太祖启运立极英武睿文神德圣功至明大孝皇帝开宝四年（辽保宁三年。辛未，
九七一年）
</p><p>
冬，十月，癸亥朔，日有食之。
</p><p>
己巳，诏：“伪作黄金者弃市。”
</p><p>
辽以黑、白羊祭神。
</p><p>
庚午，太子洗马王元吉弃市，坐知英州月馀多受赃私故也。
</p><p>
知邕州范旻奏刘鋹时白配民物十数事，辛巳，悉命除之。邕州俗尚婬祀，被病
者不敢治疗，但益杀鸡豚，徼福于婬昏之鬼。旻下令禁止，出俸钱，市药物，亲为
和合，民有病则给之，获愈者千计。会南汉所置知州邓存忠劫土人二万众，攻围州
城七十馀日，旻屡出与战，矢集于胸，犹力疾督战，贼遂小却。旻创甚，乃坚壁固
守，遣使间道求援于广州，前后十五辈始得达。援兵至，围解。旻疾未平，诏令肩
舆归阙，所过僦丁夫，官给其直。旻，质之子也。
</p><p>
甲申，诏：“两京、诸道，自十月后犯强窃盗，不得预郊祀赦；所在长吏，当
告谕下民，无令冒法。”自后将郊祀，必申明此诏。
</p><p>
右补阙梁周翰上疏言：“陛下再郊上帝，必覃赦宥。臣以天下至大，其间有庆
泽所未及，节文所未该者，宜推而广之。方今赋入至多，加以科变之物，名品非一，
调发供输，不无重困。且西蜀、淮南、荆、潭、桂、广之地，皆已为王土，陛下诚
能以三方所得之利，减诸道租赋之人，则庶乎德泽均而民力宽矣。”帝嘉纳之。
</p><p>
周翰尝监绫锦院，杖锦工过差，为所诉。帝怒甚，召周翰切责，将亦杖之，周
翰自言：“臣负天下才名，受杖不雅。”帝乃止。帝初识周翰父彦温于军中，以周
翰有文辞，欲用为知制诰，天平节度使石守信入朝，帝语及之。守信与彦温善，微
露其言，周翰遽上表谢，帝不喜，其命遂寝。
</p><p>
癸未，北汉遣使贡于辽。
</p><p>
丙戌，诏：“岭南诸州，刘鋹日烦苛赋敛，并除之。民为兵者释其籍，流亡者
招诱复业。”
</p><p>
吐谷浑贡于辽。
</p><p>
十一月，癸已朔，南唐主遣其弟郑王从善来朝贡。于是始去唐号，改印文为
“江南国主印”，赐诏乞呼名，从之。
</p><p>
先是国主以银五万两遗宰相赵普，普告于帝，帝曰：“此不可不受，但以书答
谢，少赂其使者可也。”普叩头辞让，帝曰：“大国之体，不可自为削弱，当使之
勿测。”乃从善入觐，常赐外，密赉白金如遗普之数。江南君臣闻之，皆震骇，服
帝伟度。
</p><p>
它日，帝因出，忽幸普第。时吴越王俶方遗使遗普书及海物十瓶列庑下，会车
驾卒至，普亟出迎，弗及屏也。帝顾问何物，普以实对，帝曰：“海物必佳。”即
命启之，皆满贮瓜子金也。普惶恐，顿首谢曰：“臣实未尝发书，若如此，当奏闻
而却之。”帝笑曰：“但受之无害，彼谓国家事皆由汝书生耳。”
</p><p>
丙申，吴越王俶遣其子镇海、镇东节度使惟濬来贡。
</p><p>
庚子，辽以胪朐河归附户分隶敦睦、积庆、永兴三宫。
</p><p>
庚戌，诏曰：“取才之道，盖非一端。近诸道摄官，悉令罢去，又虑荐更民政
或著吏能者雷同遐弃，良可惜也！宜悉令有司按其历任，经三摄无旷败，即以名闻；
受伪署者不在此限。”
</p><p>
河决澶州，东汇于郓、濮，坏民田。帝怒官吏不时上言，遣使按鞫。庚戌，通
判、司封郎中博兴姚恕坐弃市，知州、左骁卫大将军杜审肇免归私第。恕初为开封
府判官，谒宰相赵普，会普宴客，阍者不即通，恕怒而去。普亟使人谢焉，恕遂去
不顾，普由是憾恕。及帝为审肇择佐贰，普即请用恕，居澶州二年，竟坐法诛，投
其尸于河。
</p><p>
戊午，亲享太庙，始用绣衣、卤簿。
</p><p>
己未，合祭天地于南郊，大赦，蠲开宝元年以前逋租。
</p><p>
壬戌，命颍州团练使曹翰塞澶州决河，濮州刺史安守忠副之。
</p><p>
初，帝择孟昶亲军习兵马者百馀辈为川班内殿直，廪赐优给，与御马直等。至
是郊礼毕行赏，帝以御马直扈从，特命增给钱人五千。而川班内殿直不得如例，乃
相率击登闻鼓陈乞。帝怒，遣中使谕曰：“朕之所与，即为恩泽，又安有例哉！”
命斩其妄诉者四十馀人，馀悉配隶许州，遂废其班。
</p><p>
时内臣有左飞龙使李承进者，逮事后唐。帝问曰：“庄宗以英武定中原，享国
不久，何也？”承进曰：“庄宗好畋猎，务姑息将士，每出次近郊，禁兵卫卒必控
马首，告儿郎辈寒冷，望与救接，庄宗即随其所欲给之。盖威不行，常赉无节也。”
帝抚髀叹曰：“二十年夹河战争得天下，不能用军法约束此辈，纵其无厌之求，以
兹临御，诚为儿戏。朕今抚养士卒，固不吝惜爵赏；若犯吾法，惟有剑耳！”
</p><p>
十二月，癸酉，辽以青牛、白马祭天地。
</p><p>
己丑，辽皇子隆绪生。
</p><p>
是冬，辽主驻金川。
</p><p>
江南以汤悦为司空，判三司、尚书都省。

</p><p>
○太祖启运立极英武睿文神德圣功至明大孝皇帝开宝五年（辽保宁四年）
</p><p>
春，正月，丁酉，禁铁铸浮图与佛象及人物之无用者，虑愚民毁农器以徼福也。
</p><p>
前郓州卢县尉鄢陵许永，年七十有五，诣匦言：“父琼年九十九，长兄年八十
一，次兄年七十九。乞近地一官以就养。”庚子，召见琼于便殿，问以近事，琼历
历能记；因厚赐之，即授永鄢陵县令。
</p><p>
壬寅，吏部尚书致仕陈国公张昭卒。戒其子曰：“吾事数朝，无功德及人，勿
请谥及立碑，以重吾过也。”
</p><p>
北汉攻方山、雅尔两寨，击却之。
</p><p>
乙巳，罢襄州岁贡鱼。
</p><p>
二月，丙子，诏沿河十七州各置河堤判官一员。
</p><p>
庚寅，以端明殿学士、兵部侍郎刘熙古守本官、参知政事。
</p><p>
帝既平广南，渐欲经理江南，因郑王从善入贡，遂留之。国主大惧，是月，始
损制度，下令称教，改中书、门下省为左、右内史府，尚书省为司会府，其馀官称，
多所更定，宫殿悉除去鸱吻。
</p><p>
闰月，壬辰，权和贡举扈蒙奏合格进士安守亮等十一人，诸科十七人。帝召对
于讲武殿，始下诏放榜，新制也。
</p><p>
癸巳，以江南进奉使李从善为泰宁节度使，赐第京师。国主虽外示畏服，修籓
臣之礼，而内实缮甲兵，陰为战守计。帝使从善致书风国主入朝，国主不从，但增
岁贡而已。
</p><p>
南都留守兼侍中林仁肇有威名，中朝忌之，潜使人画仁肇像，悬之别室，引江
南使者观之，问何人，使者曰：“林仁肇也。”曰：“仁肇将来降，先持此为信。”
又指空馆曰：“将以此赐仁肇。”国主不知其间，鸩杀仁肇。陈乔叹曰：“国势如
此，而杀忠臣，吾不知所税驾矣！”
</p><p>
初，平岭南，命太子中允周仁浚知琼州，以儋、崖、振、万安属焉。帝谓宰相
曰：“遐荒烟瘴，不必别命正官，且令仁浚择伪官，因其俗治之。”辛卯，仁浚列
上骆崇璨等四人，帝曰：“各授检校官，俾知州事，徐观其效可也。”
</p><p>
戊申，辽齐王谙萨噶薨。三月，庚申朔，追册为皇太叔。
</p><p>
先是，岭南民有逋赋者，或县吏代输，或于兼并之家假贷，则皆纳其妻子以质。
甲申，知容州毋守素表其事，诏所在严禁之。
</p><p>
夏，四月，庚寅朔，辽追封萧思温为楚国王。
</p><p>
帝按岭南图籍，州县多而户口少，命知广州潘美及转运使王明度其地里，并省
以便民，于是前后所废州十六，县四十九。
</p><p>
丙午，遣使检视水灾田。
</p><p>
隰州团练使兼沿边都巡检周勋，筑垒界上，为北汉人所袭破，戊午，责勋为义
州刺史。
</p><p>
五月，丙寅，诏：“废岭南道媚川都，选其少壮者为静江军，老弱者听自便，
仍禁民不得以采珠为业。”先是，刘鋹于海门镇募兵能采珠者二千人，号“媚川都”。
凡采珠，必系石于足，腰絙而没焉，深或至五百尺，溺死者甚众。鋹所居栋宇，皆
饰以玳瑁珠翠，穷极侈靡。及为宋师所焚。潘美等于煨烬中得所馀诸珍宝以献，且
言采珠危苦之状，帝亟命小黄门持示宰相，速降诏罢之。
</p><p>
辛未，河大决澶州濮陰县。壬申，命颍州团练使曹翰往塞之。翰辞于便殿，帝
谓曰：“霖雨不止，又闻河决。朕信宿以来，焚香祷天，若天灾流行，愿在朕躬，
勿施于民。”翰顿首拜曰：“昔宋景公诸侯耳，一发善言，灾星退舍。今陛下忧及
兆民，恳祷如是，固宜上格天心，必不为灾也。”
</p><p>
癸酉，帝又谓宰相曰：“霖雨不止，朕日夜焦劳，得非时政有阙邪？”赵普对
曰：“陛下临御以来，忧勤庶务，有弊必去，闻善必行，至于苦雨为灾，乃是臣等
失职。”帝曰：“掖庭幽闭者众，昨令遍籍后宫，凡三百八十馀人，因告谕，愿归
其家者，具以情言，得百名，悉厚赐遣之矣。”普等称万岁。
</p><p>
河决大名府朝城县，河南、北诸州皆大水。
</p><p>
陕州民范义超，周显德中以私怨杀同里常古真家十二人，古真年少，脱走得免，
至是擒义超，诉于官。有司引赦当原，帝曰：“岂有杀一家十二人而可以赦论乎？”
命斩之。
</p><p>
六月，戊子朔，徙崖州于振州，遂废振州。
</p><p>
庚寅，河决陽武县，汴水决郑州、宋州。
</p><p>
丁酉，诏：“沿河民田有为水害者，有司具闻，除租。”
</p><p>
戊申，发诸州兵士及丁夫凡五万人塞决河，命曹翰护其役。未几，河所决皆塞。
是月，下诏曰：“近者澶、濮等数州，霖雨荐降，洪河为患，朕以屡经决溢，重困
黎元，每阅前书，详究经渎。至若夏后所载，但言导河至海，随山濬川，未尝闻力
制湍流，广营高岸。自战国专利，堙塞故道，小以妨大，私而害公，九河之制遂堕，
历代之患弗弭。凡扌晋绅多士，草泽之伦，有素习河渠之书，深明疏导之策者，并
许诣阙上书，附驿条奏，朕当亲览，用其所长。”时东鲁逸人田告，著《纂禹元经》
十二篇，帝闻之，召见，询以治水之道，善其对，将授以官。告固辞父年老，求归
奉养，诏从之。
</p><p>
先是女真攻白沙寨，略官马三匹，民百二十八口。既而遣使以马来贡，诏止之。
至是首领复来贡，言已令部落送先所掳民及马；诏切责其前寇略之罪而嘉其效顺之
意，放还贡马使者。
</p><p>
是夏，辽主驻冰井，观从臣射柳。秋，七月，如云州射柳。
</p><p>
戊辰，前保大节度使袁彦卒。
</p><p>
甲申，皇女永庆公主出降右卫将军、驸马都尉魏咸信。威信，仁浦子也。公主
尝衣贴绣铺翠襦入宫，帝见之，谓主曰：“汝当以此与我，自今勿复为此饰。”主
笑曰：“此所用翠羽几何！”帝曰：“不然，主家服此，宫闱戚里必相效。京城翠
羽价高，小民逐利，殿转贩易，伤生浸广。汝生长富贵，当念惜福，岂可造此恶业
之端！”主惭谢。又，尝因侍坐，与皇后同言曰：“官家作天子日久岂不能用黄金
装肩舆，乘以出入？”帝笑曰：“我以四海之富，宫殿悉饰金银，力亦可办；但念
我为百姓守财耳，岂可妄用？古称以一人治天下，不以天下奉一人。苟以自奉养为
意，百姓何仰哉！”
</p><p>
三司言：“仓储月给止及明年二月，请分屯田诸军，尽率民船，以资江、淮漕
运。”帝大怒，召权判三司楚昭辅，切责之曰：“国无九年之蓄曰不足。尔不素为
计度，今仓储垂尽，乃请分屯兵，括率民船，以给馈运，是可卒致乎？且设尔何用？
苟有所阙，必罪尔以谢众！”昭辅惧罪，诣开封府见皇弟光义，乞于帝前解释，稍
宽其罪，使得尽力，光义许之。
</p><p>
昭辅出，光义问押牙永城陈从信，对曰：“从信尝游楚、泗间，见粮运停阻者，
良由舟人乏食，日历州县勘给，故多凝滞。若自起发即计日并支，往复皆然，可责
其程限。又，楚、泗间运米入船，至京师辇米入仓，宜宿备运卒，皆令即时出纳。
如此，每运可减数十日。楚、泗至京千里，旧定八十日一运，一岁三运；今若去淹
留之虚日，则岁可增一运矣。又闻三司欲籍民船，若不许，则无以责办。若尽取用
之，则冬中京师薪炭殆绝。不若募其船之坚实者，令运粮，其损败者，任民载樵薪，
则公私俱济。今市中米贵，官乃定价斗钱七十，商贾闻之，以其不获利，无敢载至
京师者，虽富人所储，亦隐匿不粜，是以米益贵而民将馁殍也。”光义然之，明日，
具告，帝悉从其言。由是事集，昭辅亦免责焉。
</p><p>
先是，大理正内黄李符知归州，转运司制置有不合理者，符即上言，帝嘉之。
秩满归阙，帝以京西诸州钱币不登，八月，癸巳，命符知京西南面转运事，书“李
符到处，似朕亲行”八字赐之，令揭于大旗，常以自随。符前后条奏便宜凡百馀条，
其四十八事皆施行，著于令。
</p><p>
丙申，命同知广州潘美、尹崇珂并兼岭南转运使，其元转运使王明为副使，太
子中允许九言为判官。转运判官，自九言始也。
</p><p>
九月，丁巳朔，日有食之。
</p><p>
枢密使李崇矩，与宰相赵普厚相交结，以其女妻普子承宗，帝闻之，不喜。故
事，宰相、枢密使候对长春殿，同止庐中，帝始令分异之。
</p><p>
有郑伸者，客崇矩门下十年，崇矩知其险诐无行，待之渐薄。伸怨恨，击登闻
鼓，告崇矩受太原人席羲叟黄金，私托翰林学士扈蒙与羲叟甲科，引军器库使范陽
刘审琼为证。帝大怒，召审琼诘问，审琼具言其诬，帝怒稍解。癸酉，崇矩罢为镇
国节度使，赐伸同进士出身，酸枣县主簿。后伸死，其母贫饿，诣崇矩子继昌乞丐，
家人竞前诟逐，继昌独召见，与白金百两，时称继昌长者。
</p><p>
戊寅，徙建宁留后杨重勋为保静留后。
</p><p>
是月，禁玄象器物、天文、图谶、七曜历、太乙、雷公、六壬遁甲等，不得藏
于私家，有者并送官。
</p><p>
冬，十月，丁亥朔，辽主如南京。
</p><p>
戊戌，诏：“边远官岁才三周，即与除代，所司专阅其籍，勿使?俞时。”
</p><p>
是月，运江、淮米十万石至京师，皆汴、蔡两河公私船所载也。
</p><p>
十一月，癸亥，禁释、道私习天文、地理。
</p><p>
己巳，诏：“诸道举人，自今并于本贯州府取解，不得更称寄应。”
</p><p>
庚辰，命参知政事薛居正、吕馀庆兼淮、湘、岭、蜀转运使。
</p><p>
诏翰林学士李昉及宗正丞洛陽赵孚等分撰岳渎并历代帝王庙碑，遣使刻石。
</p><p>
十二月，甲午，辽诏内外官上封事。
</p><p>
是岁，大饥。
</p><p>
初，帝问赵普曰：“儒臣有武干者何人？”普以知彭州、左补阙辛仲甫对。乃
徙仲甫为西川兵马都监。于是召见，面试射，帝曰：“汝见王明乎？朕已用为刺史。
汝颇忠淳，若公勤不懈，不日亦当为牧伯也。”仲甫顿首谢。
</p><p>
帝因谓赵普曰：“五代方镇残虐，民受其祸，朕今选儒臣干事者百馀，分治大
籓，纵皆贪浊”，亦未及武臣一人也。”既而有司命仲甫检视民田，帝曰：“此县
令职耳。”即令吏部铨择官代之。仲甫在彭州日，州少种树，暑无所休，仲甫课民
栽柳廕行路，郡人德之，名为“补阙柳”。
</p><p>
北汉始令民输赡军钱，文武官皆减俸，财用不给故也。

</p><p>
○太祖启运立极英武睿文神德圣功至明大孝皇帝开宝六年（辽保宁五年）
</p><p>
春，正月，丙辰朔，置川蜀水陆转运计度使。
</p><p>
甲子，辽特里兗耶律休格伐党项，破之，上其俘获之数。休格尝从北府宰相萧
干讨室韦、乌库二部有功，至是复以绩著。
</p><p>
北汉遣使贡于辽。
</p><p>
庚午，辽主御五凤楼观灯。
</p><p>
己卯，以太子洗马权知蓬州硃昂权知广安军。会渠州妖贼李仙聚众万人，劫掠
军界，昂设策擒之，其连结者释不问，蜀民遂安。昂，长沙人也。
</p><p>
殿直傅廷翰为棣州兵马都监，谋叛入辽，知州、右赞善大夫周渭擒之。二月，
丙戌，斩廷翰于京师。
</p><p>
丁亥，辽近侍实图哩误触神纛，法当论死，辽主命杖而释之。
</p><p>
丙申，运米二万右赈曹州饥。
</p><p>
是月，高丽王王昭卒，子佃立。
</p><p>
三月，乙卯朔，房州言周郑王殂。帝素服发哀，辍视朝十日，谥曰恭帝，命还
葬庆陵之侧，号顺陵。
</p><p>
辽封皇后之祖为韩王，并赠其伯父官，皇后用事故也。
</p><p>
辛酉，新及第进士雍丘宋准等十人、诸科二十八人诣讲武殿谢，帝以进士武济
川、《三传》刘睿材质最陋，应对失次，绌去之。时翰林学士李昉权知贡举，济川，
昉乡人也。帝颇不悦。会进士徐士廉等击登闻鼓，诉昉用情，取舍非当。帝以问翰
林学士卢多逊，多逊曰：“颇亦闻之。”帝乃令贡院籍终场下第者姓名，得三百六
十人，癸酉，召见，择其一百九十五人并准以下及士廉等各赐纸札，别试诗赋，命
殿中侍御史李莹、左司员外郎侯陟等为考官。乙亥，帝御讲武殿亲阅之，得进士二
十六人，士廉与焉，《五经》四人，《开元礼》七人，《三礼》三十八人，《三传》
二十六人，三史三人，学究十八人，明法五人，皆赐及第，又赐准钱二十万以张宴
会。责昉为太常少卿，考官右赞善大夫杨可法皆坐责。由兹殿试为常式。
</p><p>
试朝臣死王事者子陆坦等，赐进士出身。
</p><p>
壬午，以教船池为讲武池，闵河为惠民河，五丈河为广济河。
</p><p>
禁铜钱不得入蕃界及越江海至化外。
</p><p>
夏，四月，乙酉，诏：“诸州考试官，令长吏精选僚属才学公正者充。知贡举
与考试官同看详试卷，定其通否，否即驳放，不得优假，虚令终场。申禁私荐属举
人；募告者，其赏有差；举人勒还本贯重役，永不得入科场。
</p><p>
辛丑，翰林学士卢多逊等上所修《开宝通礼》二百卷，《义纂》一百卷，并付
有司施行。
</p><p>
是日，遣卢多逊为江南生辰国信使。多逊至江南，得其臣主欢心。及还，舣舟
宣化口，使人白国主曰：“朝廷重修天下图经，史馆独缺江东诸州，愿各求一本以
归。”国主亟令缮写与之。于是江南十九州形势，屯戍远近，户口多寡，多逊尽得
之。归，即言江南衰弱可取状。帝嘉其谋，始有意大用。
</p><p>
戊申，诏参知政事薛居正监修梁、后唐、晋、汉、周《五代史》。
</p><p>
知制诰五祐等上重定《神农本草》二十卷，帝制序，摹印颁天下。
</p><p>
先是江南饥，诏谕江南国主，借船漕湖南米麦以赈之。辛亥，国主遣使修贡谢
恩。
</p><p>
命钱文敏知泸州，召见，帝谓曰：“泸州近蛮獠，尤宜抚绥。闻知州郭思齐、
监军郭重进擅敛不法，卿为朕鞫之，苟有一毫侵民，朕必不赦。”
</p><p>
五月，癸丑，帝知堂吏擅中权，多为奸赃，欲更用士人，而有司所选终不及数，
遂召旧任者刘重华等四人，面如戒厉，令复故，岁满无过，与上县令；稍有愆咎，
重置其罚。
</p><p>
枢密副使沈义伦，居第卑陋，处之宴如。时贵要多冒禁，市巨木秦、陇间以营
私宅，及李守信受诏市木，以盗官钱败，皆自启于帝前。义伦亦尝市木为母营佛舍，
因奏其事。帝笑谓义伦曰：“尔非?俞矩者。”知居第尚不葺，因遣中使按图督工
匠五百人为治之。义伦私告使者，愿得制度狭小。使者以闻，帝亦不违其志。
</p><p>
庚申，参知政事刘熙古以户部尚书致仕。
</p><p>
己巳，交州刺史丁琏遣使入贡，诏以琏为静海军节度使、安南都护、交趾郡王。
</p><p>
癸亥，辽裕悦耶律乌珍卒。乌珍简静有器识，遇事造次，处之从容，人莫能测。
初，鲁呼与世宗争国，赖乌珍排解其间，面数鲁呼罪，遂解兵。及察克弑世宗，乌
珍保护穆宗得免难。历事累朝，屡著劳绩，辽国倚为重臣，卒，年五十七，辽主痛
悼，辍朝三日。
</p><p>
辛未，女真侵辽边，杀辽都监达里迭等，驱掠边民牛马而去。
</p><p>
初，京城左右军巡院典司按鞫，开封府旧选牙校分掌其职，帝哀矜庶狱，始诏
改任士人。
</p><p>
六月，庚寅，女真使其宰相朝于辽。
</p><p>
辛卯，阅试在京百司吏七百馀人于便殿，勒归农者四百人。
</p><p>
初，蜀民所输两税，皆以匹帛充折，其后市价愈高，而官所收止依旧例。帝虑
其伤民，诏：“西川诸州，凡以匹帛折税，并准市价。
</p><p>
先是知商州奚屿，希宰相意，奏司户参军雷德骧为文谤讪朝廷，械系德骧，具
状以闻。帝贷其罪，削籍徙灵武。德骧子有邻，意赵普实挤排之，日夜求所以报普
者，于是举发普堂后官胡赞、李可度受赇事，词连秘书丞王洞及前摄上蔡主簿刘伟、
伟兄前进士侁并宗正丞赵孚。帝怒，悉下御史狱鞫实，始有疑普意矣。壬寅，诏参
知政事吕馀庆、薛居正升都堂，与宰相同议政事。癸卯，伟坐弃市，孚等并决杖除
名，赞、可度仍籍没其家财。以有邻为秘书省正字，厚赐之。有邻自是累上疏告人
陰事，俄病死。
</p><p>
赵普之为政也专，廷臣多疾之。帝初听赵玭之诉，欲逐普，既而止。卢多逊在
翰林，因召对，数毁短普，且言普尝以隙地私易尚食蔬圃广第宅，营邸店夺民利。
帝访诸李昉，昉曰：“臣职司书诏，普所为，臣不得而知也。”帝默然。自李崇矩
罢，帝于普稍有间；及赵孚等抵罪，普恩益替。庚戌，复召薛居正、吕馀庆与普知
印押班奏事，以分其权。
</p><p>
易州刺史贺惟忠卒。惟忠性刚果，洞晓兵法。在易州，葺治亭障，抚士卒能得
其心，所向无敌，十馀年无北寇，边民赖之。及卒，帝甚嗟悼，即录其子昭度为供
奉官。
</p><p>
先是诸道州府任牙校为马步都虞候及判官，断狱多失其中。秋，七月，壬子朔，
诏罢之，改马步院为司寇院，以新及第进士、《九经》、《五经》及选人资叙相当
者为司寇参军。
</p><p>
中书拟左补阙辛仲甫为淮南转运使，帝不许。乙亥，选授三司户部判官，赐钱
百万。有榷酤主吏武希琏等二十馀辈，逋岁课三十馀万缗，连年械系，竭资产不能
偿，馁死者数人，榜督不已，仲甫奏除之，又请百官折俸令估实直。
</p><p>
庚辰，辽以保大军节度使耶律希达为中台省左相。
</p><p>
是月，辽主驻燕子城。
</p><p>
八月，乙酉，罢成都府伪蜀嫁装税。
</p><p>
草泽王德方上修河利害，辛卯，赐德方同学究出身。
</p><p>
甲辰，左仆射兼门下侍郎、平章事赵普，罢为河陽三城节度使、同平章事。普
独相凡十年，刚毅果断，以天下事为己任。尝欲除某人为某官，帝不用；明日，复
奏之，又不用；明日，更奏之。帝怒，裂其奏投诸地，普颜色自若，徐拾奏归，补
缀，复奏如初。帝悟，卒可其奏，后果以称职闻。又有立功当迁官者，帝素嫌其人，
不与。普力请与之，帝怒曰：“朕不与迁官，将奈何？”普曰：“刑以惩恶，赏以
酬功。刑赏者天下之刑赏，非陛下之刑赏也，岂得以喜怒专之？”帝弗听，起，普
随之。帝入宫，普立于宫门，良久不去，帝竟从其请。一日，大宴，雨骤至，良久
不止，帝怒形于色，左右皆震恐。普因言：“外间百姓正望雨，于大宴何损！不过
沾湿供帐乐衣耳，百姓得雨，各欢喜作乐，适当其时，乞令乐官就雨中奏技。”帝
大悦，终宴。普临机制变，能回帝意类此。常设大瓦壶于视事閤中，中外表疏，普
意不欲行者，必投之壶中，束缊焚之，其多得谤咎，殆由此也。
</p><p>
普既出镇，上书自诉云：“外人谓臣轻议皇弟开封尹，皇弟忠孝全德，岂有间
然；矧昭宪皇太后大渐之际，臣实预闻顾命，知臣者君，愿赐昭鉴！”帝手封其书，
藏之金匮。
</p><p>
九月，吏部侍郎参知政事吕馀庆以疾求解职；丁卯，罢为尚书左丞。馀庆为帝
霸府元僚，赵普、李处耘皆先进用，馀庆恬然不以介意。处耘获罪时，馀庆知江陵，
还朝，帝委曲问处耘事，馀庆以理解释。及普忏旨，左右争倾之，馀庆独为明辨，
帝意稍解。时称长者。
</p><p>
己巳，封皇弟开封尹光义为晋王。以山南西道节度使光美为永兴节度使兼侍中，
皇子贵州防御使德昭为山南西道节度使、同平章事；吏部侍郎、参知政事薛居正为
门下侍郎，枢密副使、户部侍郎沈义伦为中书侍郎，并平章事；翰林学士、兵部员
外郎、知制诰卢多逊为中书舍人、参知政事；左骁卫大将军判三司楚昭辅为枢密副
使。
</p><p>
壬申，诏晋王光义班宰相上。
</p><p>
江南内史舍人潘佑尝言于国主曰：“富国之本，在厚农桑。”因请复井田之法，
深抑兼并，有买贫者田，皆令归之。又依《周礼》造牛籍，使尽辟旷土以种桑，荐
卫尉卿李平判司农寺。国主素慕古治，悉从之。平急于成功，施设无渐，人不以为
便，国主亦中悔，罢之。时国势日削，用事者充位无所为，佑愤切，上疏极论时政，
历诋大臣将相，词甚激讦，而独荐平，请以判司会府事，群议益不平。佑七疏不止，
且请归田庐，国主命佑专修国史，悉罢它职。冬，十月，壬午，佑复上疏曰：“臣
乃者继上表章，凡数万言，词穷理尽，忠邪洞分。陛下力蔽奸邪，曲容谄伪，遂使
家国愔愔，如日将暮。古有桀、纣、孙皓，破国亡家，孽自己作，尚为千古所笑。
今陛下取则奸回，败乱国家，是陛下为君，不及桀、纣、孙皓远矣。臣不能与奸臣
杂处，事亡国之主，愿赐诛戮以谢中外。”国主大怒。
</p><p>
佑故好老、庄，平少为道士，习其说，佑与之善。国主疑佑之狂誖，由平激之，
忌者因中以婬祀鬼神事，乃先收平下大理狱，后收佑。佑即自杀，母及妻子徙饶州，
平亦缢死狱中。国主寻谓左右曰：“吾诛佑，不获已也。”明年，皆宥其家。廪给
之。佑初与张洎为忘形交，其后俱为中书舍人，稍相持。佑尝答洎书云：“堂堂乎
张也，难与并为仁矣！”佑之死，洎颇有力焉。洎时为清晖殿学士，殿在苑中，国
主不欲洎远离左右，故授此职。洎与太子太傅徐辽、太子太保徐游别居澄心堂密画，
中旨多自澄心堂出，游从子元楀等出入宣行之，中书、密院，乃同散地。
</p><p>
甲申，葬周恭帝，不视朝。
</p><p>
丁酉，以除名人雷德骧为秘书丞，分判御史台三院事。
</p><p>
辽主如南京。
</p><p>
初，左藏库使元城田仁朗，为宦官所谮，帝怒，立召仁朗面诘之，至殿门，命
去冠带。仁朗神色不挠，从容言曰：“臣尝为凤州路壕寨都监，伐木除道，从大军
破蜀，秋毫无所犯，陛下固知之。今主藏禁中，岂复为奸利以自污？”帝怒解，止
停其官，乙巳，起为榷易使。
</p><p>
十一月，辛亥朔，辽始获弑穆宗之逆党近侍霄格、华格、锡衮等，俱伏诛。辽
主缓于讨贼，议者少之。
</p><p>
甲子，武宁军节度使高继冲卒。继冲镇彭门十馀年，有惠政，民请留葬，帝不
许。
</p><p>
十二月，戊戌，北汉将改元，遣使禀命于辽。
</p><p>
辽主如归化州。
</p><p>
少府监致仕卢亿，有高识，恶其子多逊所为，尝曰：“赵普，元勋也，而小子
毁之，祸必及我。我得早死，不及见其败，幸矣。”庚子，亿以忧卒。丙午，多逊
起复。
</p><p>
女真遣使贡马。
</p><p>
命参知政事卢多逊、知制诰扈蒙、张澹以见行《长定循资格》及泛降制书，考
正违异，削去重复，补其阙漏，为《长定格》三卷，《循资格》一卷，《制敕》一
卷，《起请条》一卷；书成，上之，颁为永式。自是铨注益有伦矣。
</p><p>
始行《开宝通礼》。
</p><p>
北汉成德节度使、大师兼中书令刘继容，自以沙门位兼将相，颇为时论所薄，
数上表求罢，不许。是岁，继容卒，追封定王。
</p><p>
初，北汉主为大内都巡检，孝和帝以其幼弱，命刘继钦副之，委以禁卫。北汉
主立，继钦畏猜忌，谢病，请罢。北汉主曰：“继钦但事先帝，岂肯为我尽力邪！”
乃黜居交城，俾奉园寝，寻遣人杀之。由是旧臣多以谗见杀，人心携贰，所招吐谷
浑军皆不附。

</p><p>
○太祖启运立极英武睿文神德圣功至明大孝皇帝开宝七年（辽保宁六年。甲戌，
九七四年）
</p><p>
春，正月，甲戌，赈扬、楚等州饥。
</p><p>
癸未，辽主如南京。
</p><p>
是月，北汉改元广远。
</p><p>
二月，庚辰朔，日有食之。
</p><p>
帝初临御，欲周知外事，令军校史珪博访，珪廉得数事，白于帝，按验皆实，
由是信之，累迁马军都军头，领毅州刺史，渐肆威福。
</p><p>
时德州刺史郭贵权知邢州，国子监丞梁梦升知德州。贵之族人亲吏，在德州颇
为奸利，梦升以法绳之。贵素与珪善，遣亲信至都，以其事告珪，图去梦升，珪悉
记于纸，将伺便言之。甲申，帝从容言：“迩来中外所任，皆得其人。”珪曰：
“今之文臣，不必皆善。”乃搜怀中所记以进，曰：“只如梁梦升权知德州，欺蔑
刺史郭贵，几至于死。”帝曰：“此必刺史所为不法。梦升真清强吏也。”取所记
纸，召一黄门令赍付中书曰：“即以梦升为赞善大夫。”既行，又召还，曰：“与
左赞善大夫，仍知德州。”珪乃不敢言。
</p><p>
壬辰，庆州刺史姚内斌卒，遣中使护丧归葬洛陽。内斌在庆州?俞十年，边人
畏伏，目为姚大虫，言其虓勇如虎也。
</p><p>
癸巳，榷场使田仁朗权知庆州。
</p><p>
三月，遣使如辽，辽使涿州刺史耶律昌珠加侍中来聘，议和。
</p><p>
夏，四月，丙午，命左补阙南皮贾黄中检视广南民田。黄中廉直平恕，远人便
之。还，奏利害十数事，皆称旨。
</p><p>
辽喜衮自改封宋王，得志而骄，辽主召之，不时至，怒，鞭之，由是愤怨谋乱，
为閤门使酌古之子海里所告，喜衮坐废。酌古加检校太尉兼御史大夫，海里遥授陇
州防御使。
</p><p>
五月，戊申朔，殿中侍御史李莹坐受江南馈遗，责授左赞善大夫。
</p><p>
监察御史刘蟠，受诏于庐、舒等州巡茶。蟠乘羸马，伪称商人，抵民家求市，
民家不疑，出茶与之，即擒置于法。壬戌，命蟠同知淮南诸州转运事。
</p><p>
江南国主天性友爱，以弟从善被留，悲恋不已，岁时宴会皆罢，为《却登高文》
以见意。于是遣常州刺史陆昭符入贡，奉手疏求从善归国；帝不许，出其疏示从善，
慰抚之。六月，甲申，以从善掌书记江直木为司门员外郎、通判衮州，僚佐悉推恩。
又封从善母凌氏为吴国太夫人。
</p><p>
陆昭符在江南，与张洎有隙，帝雅知之，因从容谓昭符曰：“尔国弄权者结喉
小儿张洎，何不入使？尔归，可谕令一来，朕欲观之。”昭符惧，遂不敢归。
</p><p>
秋，七月，庚申，辽主猎于平地松林。
</p><p>
卢多逊既还，江南国主知帝有南伐意，遣使愿受封册，帝不许，于是复遣閤门
使梁迥使焉。迥从容问国主曰：“朝廷今冬有柴燎之礼，国主盍来助祭！”国主唯
唯不答。迥归，帝始决意伐之。
</p><p>
初，江南人樊若水，举进士不中第，上书言事，不报，遂谋北归。先钓鱼采石
江上，用小舫载丝绳维于南岸，而疾棹抵北岸，以度江之广狭，凡数十往反而得丈
尺之数，遂诣阙自言有策可取江南。帝令送学士院试，赐及第，授舒州团练推官。
若水启帝，以老母及亲属皆在江南，恐为李煜所害，愿迎至治所。帝即诏国主护送，
国主听命，戊辰，诏若水为赞善大夫，且遣使诣荆、湖，如若水之策，造大舰及黄
黑龙船数千艘。
</p><p>
己巳，彰德节度使韩重赟卒。重赟在相州，日课部民采木造佛寺，人皆苦之。
</p><p>
辽军器库副使石重荣、东头供奉官刘琮来降。八月，丙子朔，以重荣为茶酒库
副使，琮为西头供奉官。
</p><p>
先是吴越王俶遣元帅府判官黄夷简入贡，帝谓之曰：“汝归语元帅，当训练兵
甲，江南倔强不朝，我将发师讨之。元帅当助我，无惑人言。”
</p><p>
帝又命有司造大第于薰风门外，连亘数坊，栋宇宏丽，储峙什物，无不悉具，
乃召吴越进奉使钱文贽谓之曰：“朕数年前令学士承旨陶谷草诏，比于越南建离宫，
今赐名礼贤宅，以待李煜及汝主先来朝者赐之。”且以诏草示文贽，遂遣文贽赐俶
羊马，谕旨于俶。戊寅，俶遣其行军司马孙承祐入贡。丁亥，辞归，上厚赐俶器币，
且密告以师期。承祐俶妃之兄，以妃故，贵近用事，专其国政，时谓之“孙总监”，
言其无所不领辖也。
</p><p>
甲午，忠武节度使、同平章事、琅琊郡王王审琦卒，谥正懿。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86812.html' class='pagedaohang'>【上一篇】<i>:卷第八 【宋纪八】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86810.html' class='pagedaohang'>【下一篇】<i>：卷第六 【宋纪六】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>