<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二十八 【宋纪二十八】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二十八 【宋纪二十八】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86791.html' class='pagedaohang'>【上一篇】<i>:卷第二十九 【宋纪二十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86789.html' class='pagedaohang'>【下一篇】<i>：卷第二十七 【宋纪二十七】</i></a></span>
</ul>
<div class="articleContent" id="articleContent"> <p>
起屠维作噩正月，尽上章Yan茂四月，凡一年有奇。


</p><p>
○真宗膺符稽古神功让德文明武定章圣元考皇帝大中祥符二年（辽统和二十七
年）
</p><p>
春，正月，丁巳朔，召辅臣至内殿朝拜天书。自是岁以为常。
</p><p>
御史中丞王嗣宗言：“翰林学士杨亿、知制诰钱惟演、秘阁校理刘筠唱和《宣
曲》诗，述前代掖庭事，词涉浮靡。”帝曰：“词臣学者宗师，安可不戒其流宕！”
乃下诏风厉学者：“自今有属词浮靡、不遵典式者，当加严谴。其雕印文集，令转
运司择部内官看详，以可者录奏。”
</p><p>
帝自东封还，群臣献贺功德，举国若狂。惟进士孙籍献书言：“封禅，帝王盛
事，然愿陛下谨于盈成，不可遂自满假。”帝善其言，即召试中书；庚午，赐同进
士出身。时知制诰周起亦上言：“天下之势，常患恬于逸安而忽于兢畏，愿毋以盈
成为恃。”帝深纳之。
</p><p>
去冬，诏京师赐酺五日，以二月五日为始。于是久旱，右仆射张齐贤言：“宴
乐，陽事也。甫经上元，又将酺饮，恐非所以答天意。请俟雨足，乃如诏旨。”从
之。
</p><p>
以殿中丞孔勖知曲阜县兼检校先圣庙，赐绯鱼。勖请就先圣庙创立学舍及于斋
厅讲说，皆许之。
</p><p>
乙酉，命户部尚书温仲舒、右丞向敏中与吏部流内铨注拟选人。先是帝谓辅臣
曰：“吏部铨引对群吏，或经旬不入，何也？”陈尧叟曰：“选人甚多，极闻稽滞。”
因言旧有锁铨之制。帝曰：“今员多阙少，四时计选犹虑壅塞，况锁铨乎！”尧叟
又请取旧省员，复置如六曹官，凡百州，乃得六百员。王旦曰：“今选集待阙者二
千馀人，纵增二三百员，亦无益也。”乃诏仲舒等同领选事以督之。
</p><p>
是月，以美人刘氏为修仪，才人杨氏为婕妤。
</p><p>
辽主猎于瑞鹿原。
</p><p>
二月，令陕西发廪振粜，旱故也。
</p><p>
辛丑，分遣使臣出常平仓粟麦，于京城四面开八场，减价粜之，以平物价。
</p><p>
己酉，雨。诏赐酺，以三月十六日为始。
</p><p>
庚戌，布衣林虎伐登闻鼓上言：“国家遣官祈雨，车驾遍指宫寺，虽再雨而未
足。愿去邪佞尸素之臣，明赏罚黜陟之令，则天自雨。”帝曰：“所言邪佞尸素，
当斥其名；赏罚黜陟，悉陈非当，朕岂吝于采拔！然姓林名虎，尚怪者也。”命中
书召问，虎无以对，罢之。
</p><p>
以卢多逊子复州司士参军察付吏部铨注簿、尉。察，景德二年举进士，礼部奏
名在高等。或言多逊子不当与科第，故特命为州掾，及是乃授亲民官。明年，察奉
多逊丧归葬襄陽，又诏本州赐察钱三十万。
</p><p>
应天府民曹诚，以资募工就戚同文所居造舍百五十间，聚书千馀卷，博延生徒，
讲习甚盛。府奏其事，诏赐额曰应天府书院，命奉礼郎戚舜宾主之，仍令本府幕职
官提举，又署诚府助教。舜宾，同文孙，纶子也。
</p><p>
癸丑，太常博士知温州李邈言：“准诏，禁金银箔纟泉装饰服用之物。伏见两
浙僧求丐金银珠玉，错末和泥以塑塔像，有高袤丈者。毁碎珍宝，浸以成俗。望严
行禁绝，违者重罪。”从之。
</p><p>
封太常博士陈从易祖母詹氏为河间县太君。从易以东封恩，例当封母妻，请回
妻封以及祖母故也。
</p><p>
三月，丙辰朔，日有食之。
</p><p>
辛未，帝御乾元楼观酺，自是凡五日。
</p><p>
夏，四月，丙戌朔，辽主如中京营建宫室，择良工于燕蓟，董役二载，郛郭、
宫掖、楼阁、府库、市肆、廛庑，悉拟京师之制。既成，设祖庙、景宗及太后御容
殿。宫中有武功殿，辽主居之；文化殿，后居之。池城湫湿，多穿井以泄之，居民
称便。又设大同驿以待宋使，朝天馆以待新罗使，来宾馆以待夏使。
</p><p>
戊子，升州大火。遣御史访民疾苦，蠲被火屋税。
</p><p>
武胜节度使、驸马都尉吴元扆，纯谨谦逊，在籓镇，有忧民之心，待宾佐以礼，
处事畏敬，所至能检下，未尝逾矩，奉身简素，鲜声色狗马之好，所得禄赐皆分给
亲族之孤贫者。于是受诏知徐州，请对，言：“臣族属至多，其堪任禄仕者皆已奏
荐，不任者悉均奉赡之。公主有乳媪，得入参宫禁，虑臣去后，托以干祈，望陛下
不纳。”帝深叹其贤。
</p><p>
分定天书及大驾仪仗，别饰玉辂以奉天书，题榜曰：“天书玉辂。”
</p><p>
壬辰，江淮发运使李溥言：“粮纲卒随行有少货物，经历州县，悉收税算，望
与蠲免。”从之。
</p><p>
给事中、判集贤院种放，得告归终南山，是日，召见，宴饯于龙图阁，帝作诗
赐放，命群臣皆赋，且制序。杜镐辞以素不属文，诏令引名臣归山故事，镐诵《北
山移文》，其意盖讥放也。
</p><p>
丙申，入内供奉官郑志诚自茅山使还，言：“至升州，见黄雀群飞敝日，往往
从空坠，而又闻空中若水声。”帝曰：“是皆异常，而州不以言，何也？”因出占
书示王旦等曰：“此皆民劳之兆，若守臣知人疾苦，能防于未然，则可免祸。今张
咏在彼，吾无虑矣。”先是城中多火，咏廉得不逞之民潜肆燔爇者，折其足而斩之，
由是遂绝。
</p><p>
己亥，以三司使丁谓为修昭应宫使。初议作宫，命谓经度，谓欲殚国财用，规
模宏大，近臣多言其不可；殿前都虞侯张旻，亦言土木之侈，不足以承天意。帝召
问谓，谓曰：“陛下富有天下，建一宫崇奉上帝，何所不可？且今未有皇嗣，建宫
于宫城之乾地，正可以祈福。群臣不知陛下此意，或妄有沮止，愿以此谕之。”既
而王旦又密疏谏帝，帝谕之如谓所对，旦遂不敢复言。于是特建使名，令谓专总其
事。
</p><p>
诏：“自今诸路转运使、副、提点刑狱所举官，如进改后，五年无过有劳干者，
并举主持加酬奖。”先是帝谓宰臣曰：“举官犯赃则连坐，而得人者赏弗之及，非
所以劝也。”故有是诏。
</p><p>
庚戌，辽废霸州处置使。
</p><p>
甲寅，诏：“禁中外群臣，非休暇无得群饮废职。”
</p><p>
五月，乙卯朔，诏追封孔子弟子兗公颜回为国公，费侯闵损等九人为郡公，成
伯曾参等六十二人为列侯，冥相群官分撰赞。
</p><p>
韶州献频婆果，后以道远罢之。
</p><p>
壬戌，诏兗州长吏，以天书降泰山日诣天贶殿建道场设醮，以其日为天贶节，
令诸州皆设醮，从知并州刘综请也。
</p><p>
丙寅，召宰相至龙图阁观道像，又观崇和殿瑞物凡四百馀种，王旦等称贺。是
日，以昭应宫兴工，宴丁谓以下，仍赐役卒缗钱。
</p><p>
祠部员外郎、直集贤院钱塘杨侃，请令诸州属县无遗胥吏下乡追事。从之。
</p><p>
代州地震。
</p><p>
六月，丁酉，诏：“修昭应宫役夫，三伏日执土作者，悉罢之。”时丁谓欲速
成，请三伏不赐休暇，王旦言当顺时令，乃降是诏。
</p><p>
先是瑞应沓至，知制诰王曾奏曰：“此诚国家承平所致，然愿推而弗居，异日
或有灾沴，则免舆议。”及帝既受符命，大建玉清昭应宫，复上疏曰：“国家受殊
祥，膺秘箓，就严城之北隅，启列真之秘宇。经始以来，庀街斯广，功极弥年，费
将巨万。国家尊奉灵文之意，不为不厚矣。然臣以为今之兴作，有不便之事五焉：
创立之宫，规制宏大，凡用材木，莫非楩楠，搬运赴宫，尤伤人力，虽云只役军匠，
宁免烦扰平民？况复军人亦是黎庶，此未便之事一也。方毕封崇，复兹兴造，内帑
倾积代之蓄藏，百物尽生民之膏血，散之孔易，敛之惟艰，此未便之事二也。祸起
隐微，危生安逸，今双阙之下，万众毕臻，所役诸杂兵士，多是不逞小民，其或鼠
窜郊廛，狗偷都市，有一于此，足贻圣忧，此未便之事三也。王者举动，必遵于时
令，臣谨按孟夏无发大众，无起土工，无伐大树。今肇基卜筑，冲冒郁蒸，俶扰坤
厚，乖违前训，矧复旱?卒痒，比屋罹灾，得非失承天地之明效欤！此未便之事四
也。臣窃聆符命，亦言清净育民。乃过兴剞劂之功，广务雕馊之巧，屡殚物力，未
协天心，此未便之事五也。伏望思祖宗之大猷，察圣贤之深戒，止敦朴素，无取卞
奇，俾海内知陛下重爱民力之意，岂不美欤！方今疆场唉定，民俗苟完，关辅之地，
流亡素多，近甸之氓，农桑失望，虽令有司安慰，亦恐未复田庐，秋冬之间，饥歉
是惧。愿陛下留神垂听，无忽臣言，则天下幸甚！”
</p><p>
帝自景德四年以来，不复出猎，壬寅，诏：“五方鹰鹘量留十数，以备诸王从
时展礼，馀悉纵之。”
</p><p>
庚戌，帝御崇政殿亲试进士、诸科，赐进士梁固等及第、出身有差。固，颢之
子也，初以颢遗廕赐进士出身。服除，诣登闻，让前命，愿赴乡举，许之。
</p><p>
昭应宫初相地，止尽内殿直班院。丁谓等复请增衍之，多黑土疏恶；乃于东京
城北取良土易之，自三尺至一丈有六等，日役工数万。上以道里稍远，悯其负担之
劳，壬戌，诏三司以空船给昭应宫运土，仍浚治渠道。
</p><p>
秋，七月，甲寅朔，辽境霖雨，潢河诸水皆溢，漂没民舍。
</p><p>
丁巳，置纠察在京刑狱司，以知制诰周起、侍御史赵湘领之。
</p><p>
三司请出内藏绫万匹以助经费，从之。
</p><p>
复以万安宫为滋福殿。
</p><p>
先是有诏减鄜延路驻泊兵九指挥归营。乙丑，铃辖李继昌等言边防备豫，望许
如旧，帝以西边安静，冀省转输之劳，不许。
</p><p>
辛未，以昭应宫为玉清昭应宫。
</p><p>
戊寅，诏封玄圣文宣王庙配享先儒鲁史左丘明等十九人爵为伯，赠兰亭侯王肃
司空，当陽侯杜预司徒，命近臣各撰赞。
</p><p>
庚辰，侍御史赵湘、判三司都催欠司彭惟节等，条上封禅赦前天下逋负总千二
百六十万七千，悉除之。
</p><p>
八月，帝欲择官知审刑院，谓宰臣曰：“当须详悉法令之人。”王旦曰：“今
司法有人，知院者但能晓达事理，详究物情，不必熟法令者。”帝然之。
</p><p>
秘书丞董温其上言：“汉以霍山为南岳。望令寿州长吏春秋致祭。”诏礼官与
崇文院检讨详定。上奏言：“奉祀已久，难以改制。其霍山如有祈请及别敕致祭，
即委州县奉行。”从之。
</p><p>
后宫杜氏，昭宪皇后侄女也。帝禁销金甚严，还自东封，杜氏乃服以迎车驾，
帝见之，怒，遂令出家洞真宫为道士。由是天下无敢犯禁者。
</p><p>
知杂御史赵湘言：“臣闻朝延之仪，进止有度。伏见常参文武官每日趋朝，并
早赴待漏院，侯开内门齐入。今以辰漏上始放朝，故多后时乃入。望许令知班驱使
官二人常在正衙门视之，有入晚者，具名申奏。又，风雨寒署稍甚，即多称疾请假。
望委御史台酌度闻奏，遣官诊视，如显有诳妄，即具弹劾。”从之。
</p><p>
九月，壬子朔，入内供奉官王承勋言：“准诏，于洺州塞漳河水口，本州差权
推官祖百世监督兵夫，颇见勤勉，望即授正任。”帝曰：“州县官除幕职，皆自特
恩，内臣岂当论请！”即令吏部铨拟官代之。
</p><p>
先是命供备库使谢德权决金水河为渠，自天波门并皇城至乾元门，历天街，东
转缭太庙，皆甃以礲甓，树之芳木，车马所度，又累石为梁。间作方井，宫寺民舍
皆得汲用。复东引，由城下水窦入于濠。京师便之。丁卯，德权奏功毕，诏宗正告
庙室，赐役卒缗钱。
</p><p>
司天言：“太陰当食之既，巽日，皇帝本命，请祷祀之。”帝曰：“经躔已定，
何可祈也！”不许。既而侯之不亏，宰臣表贺。
</p><p>
壬申，邵州防御使广平公德彝，言女适殿直郭中和，家族颇众，欲别置一第。
帝曰：“中和有父母，从其请，则妇事舅姑之礼阙矣。”不许。
</p><p>
乙亥，无为军言大风拔木，坏城门营垒民舍，厌溺千馀人。诏内臣恤视，蠲来
年租，收瘗死者，家赐米一斛。
</p><p>
先是帝谓王旦等曰：“朕在东京讲《尚书》凡七遍，《论语》、《孝经》亦皆
数四。今宗室诸王所习，惟在经籍，昨奏讲《尚书》第五卷，此甚可喜。”于是召
宁王元偓等赴龙图阁观书目，帝谕之曰：“宫中尝听书习射，最胜它事。”元偓曰：
“臣请侍讲张颖说《尚书》，闲日不废弓矢，因陈典谟之义。”帝喜，乃诏每讲日
赐食，命入内副都知张继能主其事。尚虑元偓等轻待专经之士，又加训督焉。
</p><p>
是秋，京西、河东、陕西、江淮、荆湖路、镇、定、益、梓、邛、密等州言丰
稔，京师粟斗钱三十。
</p><p>
冬，十月，癸未，雄州奏辽改筑新城。帝谓辅臣曰：“景德誓书有无创修城池
之约，今此何也？”陈尧叟曰：“彼先违誓修城，亦此之利也。”帝曰：“岂若遗
利而敦信乎？宜令边臣诘其违约，止之。”
</p><p>
濠州民齐睿，坐恶逆逃亡，会东封首露，州用赦原之。知定远县王仲微言：
“通判、度支员外郎赵况，受睿钱三百千，不以上闻，请重置其罪。”诏特斩睿，
论况枉法，除名为民。
</p><p>
御史中丞王嗣宗，言许州积水害民田，盖惠民河不谨堤防，每岁决坏，即诏閤
门祗候钱昭厚经度之。昭厚请开小颍河分导水势，帝曰：“泄其上源，无乃移患于
下流乎？”昭厚不能对。判陈州石保吉，复言此河浸广，则郡当水冲，为害甚大。
乃命白陂发运判官史莹视之。莹请修顿固双斗门于减水河口，为束水鹿港以均节壅
溢，奏可。因诏三班选吧局习事者巡护堤岸，殿最如黄、汴法。自是吏谨其职，水
灾稍息。
</p><p>
甲午，诏天下并建天庆观。时罕习道教，惟江西、剑南人素崇重，及是天下始
遍有道像矣。殿中侍御史张士逊上言：“今营造竞起，远远不胜其扰，愿因诸旧观
为之。”诏从其请。
</p><p>
御史中丞、权判吏部铨王嗣宗轻险好进，深底冯拯之短，而结王旦弟旭，使达
意于旦以为助。旦疾其丑行，因力庇拯，嗣宗大恚。会久不雨，嗣宗请对，因摭拾
知制诰王曾从妹夫孔冕被曾诬构，及侯德昭授赦叙绯，李永锡坐赃除名，复引充旧
职等事，欲以颂旦。帝曰：“止此乃致旱邪？”嗣宗理屈，复以它辞侵旦；旦不之
抗，乃已。是月，嗣宗请对，言：“刑政有失，致成灾沴。”因复言：“孔冕冤枉，
播在人口，而王曾尚居近班，愿示退黜，臣请露章以闻。”帝谓王旦等曰：“曾实
无罪；若嗣宗上章，亦须裁处”旦曰：“冕不善之迹甚众，但以宣圣后不欲穷究，
谓其冤枉伤和气，恐未近理。”翼日，嗣宗复对，且谢前言之失，帝优容之。
</p><p>
十一月，壬子朔，知邓州张知白言：“陕西流民相续入境，有欲还本贯而无路
粮者。臣诱劝豪民出粟数千斛，计口给之，以半月为准，凡就路总二千三百家，万
二百馀口，其支贷有馀者，悉给贫老。”诏奖之。
</p><p>
卫尉卿、权判刑部慎从吉言：“准淳化三年敕，诸州所奏狱空，须是司理院、
州司、倚郭县俱无系囚；又准后敕，诸路自今狱空更不降诏奖谕。臣伏见提点刑狱
司所奏狱空，多不应旧敕，外州妄觊奖饰，沽市虚名。近邠、沧二州勘鞫大辟囚，
于诖误数人，裁一夕即斩决。前代京师决狱尚五覆奏，盖欲谨重大辟，岂宜一日之
内便决死刑！恐有冤滥，但务狱空。欲望依准前诏，不行奖谕。”从之。
</p><p>
丙辰，帝作文武七条戒官吏，谓宰相曰：“汉制，剌史以六条问事，诸葛亮有
武臣七戒，朕今参求要道以儆励群臣。又思先朝以《儒行篇》赐近臣，今可并赐一
轴。”
</p><p>
甲子，诏：“诸路官吏有蠢政害民，辩鞫得实，本路转运使、提点刑狱司不能
举察者，论其罪。”先是知秦州齐化基、知鄜州何士宗皆坐赃抵法，监司初不以闻，
故申敕之。
</p><p>
帝谓宰相曰：“闻陇州推宫陈渐，不能谨洁，转运使以尧叟诸侄，不能案举，
昨因违越被劾，尧叟特为请令罢任。自今倘如此，必正其罪。”
</p><p>
十二月，乙酉，辽太后不豫。戊子，肆赦。辛卯，辽太后殂，年五十七。
</p><p>
太后明习政事，能用善谋。素娴军旅，澶渊之役，亲御戎车，指麾三军，赏罚
信明，将士用命。教辽主以严，辽主初即位，或府库中需一物，必诘其所用，赐及
文武臣僚者与之，不然不与。辽主既不预朝政，纵心弋猎，左右有与辽主谐谑者，
太后知之，必杖责其人，辽主亦不免诟问。御服御马，皆太后检校焉。归政未几而
殂，辽主哀毁骨立，哭必欧血。
</p><p>
辛丑，三司使丁谓等上《泰山封禅朝觐祥瑞图》百五十，昭宣使刘承珪上《天
书仪仗图》，召近臣观于滋福殿，俄又示百官于朝堂。
</p><p>
辽天平节度使耶律信宁，以太后之丧，驰骑来告，涿州先牒雄州，雄州以闻。
甲辰，诏废朝七日，令礼官详定服制，复命太常博士王随为祭奠使，太常博士王曙
等为吊慰使，赙以衣五袭、绫罗布帛万匹。乙巳，辽贺正使耶律特噜古入见，既还
馆，令客省使曹利用以涿州牒示之。戊申，告哀使耶律信宁至，閤门使受书进内，
诏特噜古等就开宝寺设位奠哭，百官至都亭驿吊之。己酉，帝于内东门制服发哀，
群臣进名奉慰。
</p><p>
赵德明帅所部出侵回鹘，长星昼见，德明惧而还。
</p><p>
是岁，辽始御前引试进士，放刘三宜等三人。

</p><p>
○真宗膺符稽古神功让德文明武定章圣元考皇帝大中祥符三年（辽统和二十八
年）
</p><p>
春，正月，种放归终南山。帝谓宰相言：“放隐居力学，尝言古今殊时，不当
背时效古，此最近于理。”乃诏放赴阙。放表乞赐告，帝许之，又作歌以赐，并赍
衣服、器币，令京兆府每季遣幕职就山存问。放为弟汶求官，即授秘书省正字。
</p><p>
知天雄军寇准言：“振武勇士接送辽使过境，臣已各给装钱。”帝谓辅臣曰：
“寇准好收入情以求虚誉，卿等今见之矣。”乃诏谕准，不当擅有给赐，命备钱偿
官。
</p><p>
二月，辽主如长泺。
</p><p>
乙酉，丁谓请承天节禁屠宰刑罚，从之。
</p><p>
癸巳，升州民以知州张咏秩满，愿借留；即授工部尚书，令再任，仍赐诏奖焉。
</p><p>
交州黎至忠苛虐，国人不附，大校李公蕴为至忠亲任，乃逐至忠出城而杀之。
其二弟明提、明昶争立，公蕴又杀之，自称留后，遣使奉贡。帝曰：“黎桓不义而
得之，公蕴又效尤焉，甚可恶也。然蛮俗何足责战！其用桓故事，授以官爵。”
</p><p>
右仆射、判都省张齐贤，言玉清昭应宫缋画符瑞，有损谦德及违奉天之意，又
屡请罢土木之役，不听。辛丑，齐贤出判孟州。
</p><p>
闰月，甲寅，冬官正韩显符造铜候仪成，并上所著经十卷，其制则本唐李淳风
及一行之遗法云。
</p><p>
己未，河北转运使李士衡言：“本路诸军岁给帛七十万。当春时民多匮乏，常
假贷于豪右，方纳租税，又偿逋欠，以故工机之利愈薄。请官预给帛钱，俾及期输
送；民既获利，官亦足用。”诏从之，仍令优与其直。后遂推其法于天下。
</p><p>
甲戌，增葺射堂为继照堂，设帟张乐，许士民游观三日。
</p><p>
三月，壬辰，以权静海军留后李公蕴为静海军节度，封交趾郡王，赐衣带、器
币。
</p><p>
丁酉，帝谓王旦等曰：“自北鄙修好，疆埸不耸，朕居安虑危，罔敢暇逸，尝
著文自警，置之座右。”乃出《贵廪》、《食珍》、《田夫吟》、《念农歌》、
《自戒箴》以示旦等。
</p><p>
癸卯，辽上太后谥为圣神宣宪皇后。
</p><p>
帝作《念边诗》，赐近臣和。
</p><p>
帝谓辅臣曰：“将帅才难。今虽天下无事，然兵不可去，战不可忘，古之道也。”
马知节曰：“将帅之才，非可坐而知之，顾临事机变如何耳。咸平中，将帅才略无
闻，措置未便，不能御寇，盖以未得其人故也。”帝曰：“知节久任边防，何策为
善？”知节曰：“边防之地，横亘虽长，然据要以扼其来路，惟顺安军至西山不过
二百里。若列阵于此，多设应兵，使其久莫能进，众将疲弊，时以奇兵轻骑逼而扰
之，如敢来犯，即命将深入力战，彼必颠覆不暇。今诸将喜用骑兵，以多为胜；且
骑兵之多者布满川谷，而用之有限，苟墙进而前，小有不利，则莫之能止，非所谓
节制之师也。臣尝谓善用骑兵者不以多为贵，但能设伏，观寇兵之多少，度地形之
险易，寇少而逼而击之，众则聚而攻之，常依城邑以为旋师之所，无不捷矣。”
</p><p>
时辽人已盟，大臣方言符瑞，知节每不然之，尝言天下虽安，不可忘战，因自
陈：“年齿未暮，五七年间尚可驱策，如边方有警，愿预其行，但得副部署名目及
良马数匹、轻甲一联足矣。”帝以为然，乃命制钢铁锁子甲赐之。
</p><p>
夏，四月，镇安节度使、同平章事、驸马都尉石保吉卒于京师。帝废朝三日，
赠中书令，谥庄武。属孟夏享太庙，未即临丧，遣使谕其家，礼毕，乃临哭之。
</p><p>
保吉累世将相，家富于财，性骄倨，历籓镇，待属吏不以礼。帅大名时，叶齐、
查道皆知名士，悉命械颈以督粮运。帝尝赐密诏戒之。
</p><p>
先是曹玮及张崇贵上泾原、环庆两路州军山川城寨图。己未，帝出以示王钦若
等曰：“处置咸得其宜，至于储备亦极详悉，宜令别画二图，用枢密印，一付本路，
一留枢密院，案图以计事。”
</p><p>
辛酉，赐泰山隐居秦辨号贞素先生，放还山。辨自言百三十岁，帝召至京，与
语，多言五代事，亦无它奇，但能服食至长年耳。
</p><p>
癸亥，诏：“幕职、州县官，除广南、福建路令预借俸钱外，江浙、荆湖远地，
麟、府等州，河北、河东缘边州军，自今并许预借两月俸，馀近地一月。”
</p><p>
是日，后宫李氏生子，知开封府周起方奏事，帝谓起曰：“知朕有喜乎？”起
曰：“臣不知也。”帝曰：“朕始生子。”即入禁中，怀金钱出，探以赐起。李氏，
杭州人，初入宫，侍刘修仪，庄重寡言，帝命为司寝。既有娠，从帝临砌台，玉钗
坠，心恶之。帝私卜，钗完当生男子；左右取钗以进，殊不毁，帝喜甚。已而果生
子，是为仁宗。后封李氏为崇陽县君。
</p><p>
甲子，辽葬太后于乾陵，赐大丞相耶律德昌名曰隆运。庚午，赐宅及陪葬地。
</p><p>
辽群臣上言：“山陵已毕，宜改元。”辽主曰：“改元，吉礼也。居丧行吉礼，
不孝也。”群臣曰：“前代帝王以日易月，宜法旧制。”辽主曰：“宁违旧制，不
为不孝之人。”
</p><p>
太常博士石待问上时务策十数条，大率言：“北鄙凶变，非与中国渝盟，即遭
其弟篡夺。乞选将练兵，为之预备。”又言：“先朝多任中人陵轹将帅，故罕成功。”
帝曰：“人臣指陈时政，有关朕躬过失，虽不近理，亦当优容之。待问乃以祖宗制
度所无之事，恣为矫诬，是不可恕也！”即令翰林学士李宗谔诘之，待问辞穷，已
而责授滁州团练副使，不得佥署州事。
</p><p>
乙亥，出内库钱五百万赎故宰相吕端居第，赐其子蕃。先是帝谓王旦等曰：
“端诸子皆幼，长子蕃病足，家事不理，旧第已质于人，兄弟不同处，昨令中使视
之，蕃扶杖附表，求赐差遣。朕思之，不若出内库钱赎还旧第，令其聚居。又，僦
舍日得千钱，可以赡养。然蕃颇懦，当谕旨，凡有支用，置簿，岁上内侍省。”后
六年，蕃为弟蔚娶妻，又表献居第，求加赐予，且言负人息钱甚多。旦曰：“陛下
恤孤念往以劝人臣，而蕃重烦圣念，不可听。”帝曰：“宜别出内库金帛赐之，俾
偿宿负。蕃弟荀，仍与西京差遣，令蕃同往，自今无得借使它财，命有司为掌僦课
给其家，复诏枢密院察其妄费。”旦曰：“陛下推恩终始极矣，唐元和中，还魏征
旧第，止降一诏，何尝委曲如是邪？”
</p><p>
是月，知雄州兼河北安抚使李允则，言久戍边，乞给假暂乘传赴阙，诏许之。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86791.html' class='pagedaohang'>【上一篇】<i>:卷第二十九 【宋纪二十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86789.html' class='pagedaohang'>【下一篇】<i>：卷第二十七 【宋纪二十七】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>