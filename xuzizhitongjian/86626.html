<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百九十二 【元纪十】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百九十二 【元纪十】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86627.html' class='pagedaohang'>【上一篇】<i>:卷第一百九十三 【元纪十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86625.html' class='pagedaohang'>【下一篇】<i>：卷第一百九十一 【元纪九】</i></a></span>
</ul>
<div class="articleContent" id="articleContent"> <p>
起旃蒙协洽正月，尽强圉作噩六月，凡二年有奇。

</p><p>
讳特穆尔，世祖之孙，裕宗戬珍第三子也，母曰徽仁裕圣皇后鸿吉哩氏，至元
二年九月庚子生。二十四年，诸王纳颜反，世祖自将讨平之。其后哈坦复叛，命帝
往征之，哈坦败亡。三十年六月乙巳，受皇太子宝，抚军北边。

</p><p>
○成宗钦明广孝皇帝元贞元年（乙未，一二九五年）
</p><p>
春，正月，癸丑，以太仆卿济尔哈朗为御史大夫。
</p><p>
壬戌，以国忌，即大圣寿万安寺饭僧七万。
</p><p>
癸亥，诏道家复行金箓科范。
</p><p>
以陨霜杀禾，赈安西王山后民米。
</p><p>
云南行省左丞杨炎龙，召为中书左丞。
</p><p>
以罢行枢密院，赐行中书省长官虎符，领其军。
</p><p>
庚午，以江浙行省平章阿喇卜丹为参知政事。
</p><p>
壬申，立北庭都元帅府。
</p><p>
罢瓜、沙等州屯田。
</p><p>
甲戌，有飞书妄言硃清、张宣有异图，诏慰勉之。
</p><p>
丞相鄂勒哲等言：“往年先帝尝命开真定冶河，已发丁夫人役，值先帝升遐，
以聚众罢之。今宜遵旧制，俾卒其役。”从之。
</p><p>
召大司农丞姚燧为翰林学士，修《世祖实录》。初置检阅官，究核故事，燧与
侍读高道凝总裁之。
</p><p>
礼部郎中王约，请行赠谥之典以旌忠勋，付《时政记》于史馆以备纂录，立供
需府以专供亿，从之。授翰林直学士、同修国史。
</p><p>
帝之即位也，翰林学士王恽献《守成事鉴》，列敬天、法祖、爱民、恤兵等事
为目，凡十五篇，所论悉本经旨。至是命同修国史、纂修实录，恽集《世祖圣训》
六卷上之。
</p><p>
二月，丁丑，翰林学士承旨留梦炎告老，帝以其在先朝言无所隐，厚赐遣之。
</p><p>
壬午，罢江南茶税，以其数添入江西榷茶都转运使岁额。
</p><p>
丁亥，云南行省平章额森布哈言：“敢麻鲁有两夷未附，金齿亦叛服不常，请
调兵六千，镇抚金齿，置驲入缅。”从之。
</p><p>
庚子，缅国来贡。
</p><p>
丁酉，帝如上都。
</p><p>
癸卯，以吕天麟为参知政事。
</p><p>
立云州银场都提举司。
</p><p>
中书省言：“近者阿哈玛特、僧格，怙势卖官，不别能否，只凭解由，选法由
是大坏。宜令廉访司体覆以闻，省台核实，定其殿最，以明黜陟。其廉访司官，亦
令省台同选为宜。”从之。
</p><p>
河东山西廉访使程思廉言：“太原岁饲诸王驼马一万四千馀匹，请止饲千匹。
平陽诸郡岁输租税于北方，民甚苦之，请改输河东近仓。”从之。
</p><p>
思廉刚正疾恶，言事剀切，喜荐达人物。或讥其好名，思廉曰：“若避好名之
讥，人不敢复为善矣。”
</p><p>
三月，乙巳朔，安南世子陈日燇遣使上表慰国哀，又上书谢宽贳恩，并献方物。
</p><p>
壬子，禁来朝官敛所属俸。
</p><p>
戊午，罢福建银场提举司。
</p><p>
中书言：“省臣、枢密院、御史台例应奏举官属，其馀诸司不宜奏请，今皆请
之，非便。”诏：“自今已后，专令中书拟奏。”
</p><p>
以东作方殷，罢诸不急营造，惟帝师塔及张法师宫不罢。
</p><p>
壬戌，地震。监察御史滕安上上疏曰：“君失其道，责见于天，其咎在内庭窃
干外政，小人显厕君子，名实混淆，刑赏僭差，陽为陰乘，致静者动。宜兢兢祗畏，
侧身修行，反昔所为，以尽弭之之道。”执政不以闻，安上遂归。
</p><p>
夏，四月，辛巳，妖人蒙虫僭拟，及其党十三人皆伏诛。
</p><p>
庚寅，封乳母杨氏为赵国安翼夫人。以后列朝封乳母，遂沿为故事。
</p><p>
庚子，立掌谒司，掌皇太后宝，以宦者为之。
</p><p>
癸卯，设各路陰陽教授，仍禁陰陽人不得游于诸王、驸马之门。
</p><p>
闰月，丙午，为皇太后建佛寺于五台山，以前工部尚书尼济为匠作院使，董其
役。
</p><p>
己未，罢打捕鹰房总管府及司籍、周用、薄敛等库、徽州路银场、各处盐场，
仍免大都今岁田租。
</p><p>
庚申，河南行省亏两淮盐钞五千锭，遣官往鞫，命随其罪之轻重治之。陕西行
省、山东都转运司并有增羡盐钞，各赐衣以旌其能。
</p><p>
南人洪邵学上封事，妄言五运，笞而遣之。南人又有陈利便请搜括田赋者，执
政欲从之，参议中书省事王构与平章何荣祖共言其不可，辨之甚力，得不行。
</p><p>
壬戌，塔奇呼、阿萨尔以不法伏诛。
</p><p>
诏禁抽分市舶货而匿其精细者。
</p><p>
是月，兰州上下三百馀里河清三日。
</p><p>
帝以京师米贵，益广世祖之制，设三十肆，发米七万馀石粜之。其后每年增粜，
多至四十万石，行之既久，多为豪强巧取。乃令有司籍贫民户数，验口给之，减赈
粜之直三分之一，每岁亦不下二十馀万石。
</p><p>
五月，庚辰，诏：“各省止存儒学提学司一，馀悉罢之。”
</p><p>
升江南诸县为州，以户为差，户四万、五万者为下州，五万至十万为中州，下
州官五员，中州六员。凡为中州二十八，下州十五。又以连州户不及额，降路为州。
</p><p>
辛巳，罢行大司农司。
</p><p>
甲申，诏：“自元贞元年五月以前逋欠钱粮者，皆罢征。”
</p><p>
丙申，以迈迪为签书枢密院事。迈迪，太傅巴延子也。皇太后言巴延尽心王室，
欲令代其父知枢密院，帝以其年尚少。故有是命。
</p><p>
六月，戊申，历城县大清河水溢，坏民居。
</p><p>
壬子，诏辽陽省进海东青鹘，二十四驲，每驲给牛六头，使者食米五石，鹰食
羊五口。又狗递十二驲，每户给钞十锭。
</p><p>
甲寅，翰林学士承旨董文用等进《世祖实录》。
</p><p>
乙卯，敕：“凡上封事者，中书省发缄视之，然后以闻。”
</p><p>
癸亥，立蒙古军都元帅府于西川，径隶枢密院。
</p><p>
庚午，立西域亲军都指挥使。
</p><p>
是月，陕西旱、饥，行省右丞许扆议发廪赈之，同列以未经奏请，不可，扆曰：
“民为邦本，今饥馁若此，必俟命下，无及矣。擅发之罪，吾当任之。”遂发粟赈
贷。
</p><p>
辰、澧地接谿洞，宋尝选民立屯，免其徭役，使御之，在澧者曰隘丁，在辰者
曰寨兵，宋亡，皆废。湖广行省平章刘国杰，既平田万顷，乃悉复其制；又经画茶
陵、衡、郴、道、桂陽，凡广东，江西盗所出入之地，南北三千里，置戍三十有八，
分屯将士以守之。由是东尽交、广，西亘黔中，地周湖广，四境皆有屯戍，制度周
密，诸蛮不能复寇，盗贼遂息。是月入朝，赐玉带、锦衣、弓矢。台臣言国杰在军
中，每以家资赏将士，帝命倍赏之，部曲有功者各迁官。
</p><p>
秋，七月，乙亥，诏江南地税输钞。
</p><p>
丁丑，御史台言：“内地盗贼窃发者众，皆由国家赦宥所致。请命中书立为条
格，督责所属，期至尽灭。”从之。
</p><p>
工部言：“通惠河造闸坝，所费不赀，全藉主守之人上下修治，请设提领三员，
专一巡护。”从之。
</p><p>
乙卯，诏申饬中外：“有儒吏兼通者，各路举之。廉访司每道岁贡二人，台省
委官立法考试，所贡不公，罪其举者。”
</p><p>
命：“职官坐赃论断，再犯者加二等；仓库官吏盗所守钱粮，一贯以下笞，至
十贯杖之，二十贯加一等，一百二十贯徒一年，每三十贯加半年，二百四十贯徒三
年，满三百贯者死。计赃以至元钞为则。”
</p><p>
戊戌，硃永福、边珍裕以妖言伏诛。
</p><p>
壬寅，诏易江南诸路天庆观为玄妙观，毁所奉宋太祖神主。
</p><p>
八月，辛酉，缅国进驯象三。
</p><p>
癸亥，以辽陽水，赈之。
</p><p>
己巳，以驸马纳怀知枢密院事。
</p><p>
九月，甲戌，帝至自上都。
</p><p>
以托克托为上都留守。托克托，穆呼哩曾孙，萨曼之子也。幼失怙，其母笃意
教之；稍长，直宿卫，世祖复亲诲导，尤以嗜酒为戒；既寇，喜从儒者游，闻善辄
服膺。从世祖征纳颜，擐甲率家奴数十人疾驰击之，敌众披靡，世祖望见之，大加
嗟赏，谓近臣曰：“萨曼不幸早死，托克托幼，朕抚而教之，常恐其不立。今能如
此，萨曼可谓有子矣！”亲解佩刀及所乘马赐之，由是深加器重，得预闻机密之事。
</p><p>
帝即位以来，宠顾尤笃。常侍禁闱，出入唯谨，退，语家人曰：“我昔亲承先
帝训饬，令毋嗜饮，今未能绝也。岂有为人知过而不能改者乎！自今以往，家人有
以酒至吾前者，必痛惩之。”帝闻之，喜曰：“集赛中如托克托者无几，今能刚制
于酒，真可大用矣！”遂有是命。托克托至上都，政令严肃，克修其职。
</p><p>
乙亥，用帝师奏，释大辟三人，杖以下四十九人。
</p><p>
己卯，罢四川淘金户四千，还其原籍；罪初献言者。
</p><p>
丁亥，爪哇遣使献方物。
</p><p>
史弼既以罪废，至是起同知枢密院事。伊尔噜言：“弼等以五千人渡海二十五
万里，入近代未尝至之国，俘其王及谕降旁近小柄，宜加矜怜。”遂诏还其所籍家
资，拜江西行中书省右丞。
</p><p>
壬辰，湖南司狱郭玘，诉浙西廉访司佥事张孝思多取廪饩，孝思系玘于狱。行
台令监察御史杨仁往鞫，而行省平章特穆尔逮孝思至省讯问，又令其属官与仁同鞫
玘事，仁不从。行台以闻，诏省台遣官鞫，既引服，皆杖之。
</p><p>
冬，十月，癸卯，有事于太庙。中书省言：“去岁世祖皇帝、裕宗祔庙，以绫
代玉册，今玉册玉宝成，请纳诸各室。”帝曰：“亲享之礼，祖宗未尝行之，其奉
册以来，朕躬祀之。”命献官迎导入庙。
</p><p>
先是监察御史杨桓，疏陈时务，请亲享太庙，复四时之祭。又请正礼仪以肃宫
庭，定官制以省冗员，禁父子骨肉奴婢相告讦者，罢行用官钱营什一之利。帝称善，
然一时不能行也。
</p><p>
甲寅，中书省、御史台言：“江浙平章莽赍布哈陈台宪非便事，请自今监察御
史、廉访司有所按核，州县官与本路同鞫，路官与宣慰司同鞫，宣慰司官与行省同
鞫。”许之。
</p><p>
十一月，甲戌，太白经天。
</p><p>
戊戌，诏江浙行省括隐漏官田及检核富强被役之户。
</p><p>
太师伊实特穆尔，因议边事入朝，两宫赐宴，如家人礼，赐其妻图忽鲁宴服及
他珍宝。是月，以疾卒。后追封广平王，谥贞宪。
</p><p>
十二月，丙辰，荆南僧普昭等伪撰佛书，有不道语，伏诛。
</p><p>
伊苏岱尔之军，因李鶃嵚胰ド蕉，其元驻之地为人所垦，岁久成业，争讼不
已。甲子，命别以境内荒田给之，正军五顷，馀丁二顷，已满数者不给。
</p><p>
减海运脚价钞一贯，计每石六贯五百文。著为令。
</p><p>
丁卯，禁诸王辄召有司官吏。
</p><p>
时诸王锡锡等部曲，率恣横扰民，驸马曼济台私杀有罪，有司官吏辄被号召。
至是诏：“非奉旨毋辄加罪。”
</p><p>
是岁，立巴约特氏为皇后，驸马托里斯之女也。
</p><p>
集贤学士阎复，上疏言：“京师宜首建宣圣庙、学，定用释奠雅乐”，从之。
又言：“曲阜守冢户，昨有司并入民籍，宜复之。”其后诏赐孔林酒扫二十八户，
祀田五千亩，皆复之请也。
</p><p>
行台御史及浙西宪司劾江浙行省平章不法者十七事，诏遣侍御史尚文往诘之，
左验明著，犹力争不服，文以上闻。平章乃言御史违制取会防镇军数，帝命省台大
臣集议，咸曰：“平章勋臣之后，所犯者轻事，宜宥；御史取会军数，当死。”文
抗言：“平章罪状明白，不受薄责，无人臣礼，其罪非轻；御史纠事之官，因兵卒
争诉，责其帅如旧均役，情无害法，即有罪亦轻。”廷辨数四，帝意始悟，平章、
御史各杖遣之。

</p><p>
◎元贞二年
</p><p>
春，正月，丙子，蠲两都站户和雇、和市。
</p><p>
己卯，诏江南毋捕天鹅。
</p><p>
上思州叛贼黄胜许攻剽水口、思光寨，湖广行省调兵击之，获其党黄法安等，
贼遁入上牙六罗。
</p><p>
丙戌，安西王傅特齐托特穆尔等复请立王相府，帝曰：“去岁阿南达已尝面陈，
朕以世祖定制谕之。今复奏请，岂欲以四川、京兆悉为彼有也！俺税、军站皆朝廷
所司，今姑从汝请，置王相府，惟行王傅事。”
</p><p>
己丑，以御史中丞图齐为御史大夫。
</p><p>
御史台言：“汉人为同寮者，尝为奸人捃摭其罪，由是不敢尽言，请于近侍中
择人用之。”帝曰：“安用此曹！其选汉人识达事体者为之。”
</p><p>
乙未，诏：“诸王、驸马，非奉旨毋罪官吏。”
</p><p>
二月，己亥朔，中书省言：“陛下自御极以来，所赐诸王、公主、驸马、勋臣，
为数不轻，向之所储，散之殆尽。今继请者尚多，请甄别贫匮及赴边者赐之，其馀
宜悉止。”从之。
</p><p>
诏：“奉使及军官殁而子弟未袭职者，其所佩金银符归于官，违者罪之。”
</p><p>
丙午，禁军将擅易侍卫军、蒙古军。以家奴代役者罪之，仍令其奴别入兵籍，
以其主资产之半畀之。军将敢有纵之者，罢其职。
</p><p>
庚戌，诏：“军卒擅更代及逃归者，死。”
</p><p>
丙辰，诏：“江南道士贸易田者，输田商税。”
</p><p>
庚申，自六盘山至黄河，立屯田，置军万人。
</p><p>
丙寅，以大都留守司达噜噶齐丹津为中书平章政事。
</p><p>
时博果密称疾不出，帝召至便殿，谓曰：“朕知卿疾之故，以卿不能从人，人
亦不能从卿也。欲以丹津代卿，如何？”博果密曰：“丹津实胜臣。”乃拜博果密
平章军国重事，辞曰：“是职也，国朝惟史天泽尝为之，臣不敢当。”诏去“重”
字，而以丹津代为平章政事。
</p><p>
三月，壬申，罢太原、平陽路酿进葡萄酒，其葡萄园，民恃为业者，皆还之。
</p><p>
癸酉，实都言晋王噶玛拉，多尔岱言伊啰勒，皆有异图，诏枢密院鞫之，无验。
帝命言晋王者死，言伊啰勒者谪从军自效。
</p><p>
丙子，帝如上都。
</p><p>
丁丑，以完颜邦义、尼雅斯拉鼎、刘委安妄言朝政，杖之，徒二年，籍其家财
之半。
</p><p>
夏，四月，绛州、黄岩饥，杭州火，并赈之。
</p><p>
五月，戊辰朔，免两都徭役。
</p><p>
辛未，安西王遣使来告贫乏，帝语之曰：“世祖以分赍之难，尝有圣训，阿南
达亦知之矣。若言贫乏，岂独汝耶！去岁赐钞二十万锭，又给以粮。今与，则诸王
以为不均；不与，则汝言人多饥死。其给粮万石，择贫者赈之。”
</p><p>
甲戌，诏：“民间马牛羊，百取其一，羊不满百者亦取之；惟色目人及数乃取。”
</p><p>
庚辰，土番叛，杀掠阶州军民，遣托克托会诸于特穆尔不花等合兵讨之。
</p><p>
甲申，禁诸王、驸马招户。
</p><p>
庚寅，罢四川马湖进独本葱。
</p><p>
丁酉，诏：“诸行省非奉旨，毋擅调军。”
</p><p>
是月，太原平晋、献州交河、莫州、醴陵皆水，莫亭、任丘、湖南济州螟。
</p><p>
六月，己亥，御史台言：“官吏受赂，初既辞伏，继以审核，而有司徇情，致
令异辞者，宜加等论罪。”从之。
</p><p>
诏：“晋王所部衣粮，粮以岁给，衣则三年赐之。”
</p><p>
丙午，安南遣人招诱叛贼黄胜许，胜许遁入其国。
</p><p>
甲寅，降《官吏受赃条格》，凡十有三等。南台御史大夫阿喇卜丹言：“立法
贵轻重得宜，使民不至易犯。今所降条格，除枉法外，其不枉法者，自二十两以下，
罪与受一分者同科，似轻重少偏。”不听。
</p><p>
丙寅，诏行省、行台：“凡硃清、张宣有所陈列，毋辄止之。”
</p><p>
是月，大都、真定等路蝗，海南民饥，发粟赈之。
</p><p>
秋，七月，癸酉，诏：“云南、福建官吏满任者，给驿以归。”
</p><p>
壬午，巴延、阿珠、阿尔哈雅等所据江南田及权豪匿隐者，令输租。
</p><p>
增江西、湖南省参政一员，以硃清、张宣为之。
</p><p>
以虎贲三百人戍应昌。
</p><p>
广西贼陈飞等寇昭、梧、藤、容等州，湖广左丞巴特玛琳沁击平之。
</p><p>
是月，赈平陽等路饥。
</p><p>
八月，丁酉朔，禁舶商毋以金银过海，诸使海外国者不得为商。
</p><p>
壬寅，命江浙行省以船五十艘、水工千三百人沿海巡禁私盐。
</p><p>
乙巳，立捕盗赏格：“诸人能告捕者，强盗一名赏钞五十贯，窃盗半之，应捕
者又半之，皆征诸犯人；无可征者，官给之。”
</p><p>
山东西道廉访使陈天祥上疏曰：“盗贼之起，各有所因，除岁凶诿之天时，宜
且勿论，它如军旅不息，工役洊兴，原敛烦刑，皆足致盗，中间保护滋长之者，赦
令是也。赦者，小人之幸，君子之不幸。彼强梁之徒，执兵杀人，有司尽力以擒之，
朝廷加恩以释之，旦脱系累，暮即行劫，既不感恩，又不畏法。夫凶残悖逆，性已
预定，诚非善化所能移，惟严刑以制之可也。”天祥既上疏，乃严督有司追捕，自
其所部，南至汉江两千馀里，多就擒者。
</p><p>
九月，辛未，圣诞节，帝驻跸安同泊，受诸王、百官贺。
</p><p>
甲戌，征浙东、福建、湖广夏税，罢民间盐、铁炉灶及淮西诸巡禁打捕人员。
</p><p>
戊寅，元江贼舍资掠边境，梁王命集赛坦讨平之。
</p><p>
甲申，云南省臣额森布哈征奇兰。拔瓦农、开陽两寨，其党达喇率诸蛮来降，
奇兰悉平，以其地为云远路军民总管府。
</p><p>
辛卯，诸王楚布言“汪总帅等部众贫乏”，帝以其久戍，命留五千驻冬，馀悉
遣还，至明年四月赴军。
</p><p>
李呼喇齐入觐，授陕西行中书省右丞、议本省鲍事。寻卒，后谥襄敏。
</p><p>
冬，十月，丁酉，有事于太庙。
</p><p>
壬子，帝至自上都。
</p><p>
诏：“职官坐赃论断，再犯者加本罪三等。”
</p><p>
赣州民刘六十，聚众至万馀，建立名号，朝廷遣将讨之，观望退缩，守令又因
以扰良民，盗势益盛。江南行省左丞董士选请自往，即日就道，不求益兵，但率掾
吏李霆镇、元明善二人持文书以去，众莫测其所为。至赣境，捕官吏害民者治之，
民相告语曰：“不知有官法如此！”进至兴国，距贼营不百里，命择将校，分兵守
地待命。察知激乱之人，悉置于法，复诛奸民之为囊橐者。于是民争出自效，不数
日，六十就擒，馀众悉散。军中获贼所为文书，具有旁近郡县富人姓名，霆镇、明
善请焚之，民心益安。遣使以事平报于朝。博果密召其使谓之曰：“董公上功簿耶？”
使者曰：“某且行，左丞授之言曰：‘朝廷若以军功为问，但言镇抚无状，得免罪
幸甚，何功之可言！’”因出其书，但请黜赃吏数人而已，不言破贼事，时称其不
伐。
</p><p>
十一月，己巳，乌图达等进所译《太宗、宪宗、世祖实录》。
</p><p>
辛未，以洪泽、芍陂屯田军万人修大都城。
</p><p>
遣枢密院官整饬江南诸镇戍，凡将校勤怠者，列实以闻。
</p><p>
增海运明年粮六十万石。
</p><p>
乙酉，枢密院言：“江南近边州县，宜择险要之地合群成为一屯，卒有警急，
易于征发。”诏行省图地形、核军实以闻。
</p><p>
增大都巡防汉军。
</p><p>
十二月，戊戌，立彻里军民总管府。
</p><p>
云南行省臣言：“大彻里地与八百媳妇犬牙相错，今大彻里胡念已降，小彻里
复占击地利，多相杀掠。胡念遣其弟胡伦乞别置一司，择通习蛮夷情状者为之帅，
招其来附，以为进取之地。”从之。
</p><p>
癸卯，定诸王朝会赐与之数有差。
</p><p>
丁未，诏行省征补逃亡军。
</p><p>
癸亥，释在京囚百人。
</p><p>
增置侍御史二员。
</p><p>
是岁，大都、保定、汴梁、江陵、沔陽、淮安水；金、复州风损禾；太原、开
元、河南、芍陂旱。蠲其田租。
</p><p>
初，裕宗即世，世祖欲定皇太子，未知所立。以问鄂尔根萨理，即以帝为对，
且言帝仁孝恭俭宜立，于是大计乃决。帝与太后皆莫之知也，数召鄂尔根萨理，不
往。帝抚军北边，世祖遣鄂尔根萨理奉皇太子宝于帝，乃一至其邸。及即位，谓鄂
尔根萨理曰：“朕在潜邸，谁为不愿事朕者！惟卿虽召不至，今乃知卿真得大臣体。”
遂加守司徒、集贤院使、领太史院事。自是召对不名，赐坐，视诸侯王等。尝语左
右曰：“若全平章者，真全材也，于今殆无其比。”鄂尔根萨理父别名万全，故以
全为氏云。

</p><p>
○成宗钦明广孝皇帝大德元年（丁酉，一二九七年）
</p><p>
春，正月，丙戌，锡宝齐等为叛寇所掠，仰食于官，赐以农具、牛种，俾耕种
自给。
</p><p>
辛卯，以张斯立为中书参知政事。
</p><p>
给晋王所部屯田农器。
</p><p>
建五福太乙神坛畤。
</p><p>
二月，丙申，蒙陽甸部长纳款，来献方物，且请岁贡银千两及置驿传，诏即其
地立通西军民府。
</p><p>
甲辰，诏：“诸军民相讼者，军民官同听之。”
</p><p>
丁未，省打捕鹰房府入东京路。
</p><p>
己未，改福建省为福建、平海等处行中书省、徙治泉州。平章高兴言泉州与琉
球相近，或招或取，易得其情，故徙之。
</p><p>
封缅酋为国王，仍戒饬云南等处边将，毋擅兴兵甲。
</p><p>
庚申，诏改元，赦天下，免上都、大都、隆兴差税三年。
</p><p>
召耶律有尚为国子祭酒，以其前在国学能振儒风也。寻除集贤学士，兼其职。
</p><p>
以行徽政院副使王庆端为中书右丞。
</p><p>
奇彻亲军都指挥使托克托呼自北边入朝，拜同知枢密院事，命还北边。行至宣
府卒，赠司空，谥武毅。
</p><p>
三月，庚午，以陕西行省平章额森特穆尔为中书平章政事，中书左丞梁得珪为
中书右丞。
</p><p>
以彻尔为江南诸道行台御史大夫。
</p><p>
彻尔之官，谓都事贾钧曰：“国家置御史台，所以肃清庶官，美风俗，举教化
也。乃者御史不存大体，按巡以苛为明，征赃以多为功，至有迫子证父、弟证兄、
奸讦主者，伤风败教，莫兹为甚！为我语诸御史，毋效尤为也。”帝闻而善之。
</p><p>
丙子，帝如上都。命典瑞少监焦养直进讲《资治通鉴》，养直因陈规谏之言，
帝厚赐之。
</p><p>
丁丑，以江西行省左丞巴特玛琳沁为中书左丞。
</p><p>
庚辰，达噜噶齐托尔苏受赂，为其奴所告，毒杀其奴，坐弃市。
</p><p>
丁亥，禁正月至七月捕猎，大都八百里内亦如之。
</p><p>
庚寅，立江淮等处财赋总管府及提举司。
</p><p>
以梁曾为杭州路总管。曾善抚字，户口复者五万馀。上言请禁暮夜鞫囚、游市
酷刑，诏著为令。
</p><p>
先是五台山佛寺成，皇太后亲往祈祝。监察御史真定李元礼上书于太后曰：
“古人有言：‘生民之利害，社稷之大计，惟所见闻而不系职司者，独宰相得行之，
谏官得言之。’今朝廷不设谏官，御史职当言路，即谏官也，乌可坐视得失，而无
一言以裨益圣治万分之一哉！伏见五台山创建寺宇，土木既兴，工匠失役，不下数
万。附近数路州县，供亿烦重，男女废耕织，百物踊贵，民不聊生。今闻太后亲临
五台，布施金币，臣谓其不可行者有五：时当盛夏，禾稼方茂，百姓岁计，全仰秋
成，扈从经过，不无蹂躏，一也；太后春秋已高，亲劳圣体，往复暑途数千里，不
避风日，万一调养失宜，悔将何及！二也；至尊举动，必书简册以贻万世，书而不
法，将焉用之！三也；财不天降，皆出于民，今日支持调度，百倍曩时，而又劳民
伤财以奉土木，四也；佛以慈悲方便为教，虽穷珍玩供养不为喜，虽无一物为献亦
不怒。今太后为苍生祈福，而先劳圣体，使天子旷定省之礼，五也。伏愿中路回辕，
端居深宫，俭以养德，静以颐神，上以循先皇后之懿范，次以尽圣天子之孝心，下
以慰元元之望，如此，则不祈福而福自至矣。”
</p><p>
台臣不敢以闻，至是侍御史万僧与御史中丞崔彧不合，诣架阁库取前章，封之
入奏曰：“崔中丞私党汉人，李御史为大言谤佛，谓不宜建寺。”帝大怒，遣近臣
赍其章，敕鄂勒哲、博果密鞫问。
</p><p>
博果密以国语译而读之，鄂勒哲曰：“其意与吾正同。往吾尝以此谏，太后曰：
‘吾非喜建此寺，盖先尝许为之，非汝所知也。’”博果密曰：“他御史惧不敢言，
惟一御史敢言，诚可赏也！”鄂勒哲等以其章上闻，帝沉思良久曰：“御史之言是
也。”乃罢万僧，复元礼职。
</p><p>
归德、徐、邳、汴梁水，免其田租；道州旱，辽陽饥，并赈之。
</p><p>
夏，四月，癸巳朔，日有食之。
</p><p>
丙申，中书省、御史台言：“阿喇卜丹及崔彧条陈台宪诸事，请依旧例。御史
台不立选，其用人则于常调官选之，惟监察御史、首领官，令御史台自选。各道廉
访司，必择蒙古人为使，或缺则以色目世臣子孙为之，其次参以色目、汉人。又，
哈喇齐、阿苏各举监察御史非便，亦宜止于常选择人，各省文案，行台差人检核。
宿卫近侍，奉特旨令台宪擢用者，必须明奏，然后任之。行台御史秩满而有效绩者，
或迁内台，或呈中书省，迁调廉访司亦如之，其不称职，省台择人代之。未历有司
者，授以牧民之职，经省台同选者，听御史台自调。中收省或用台察之人，亦宜与
御史台同议，各官府宪司官，毋得辄入体察。今拟除转运盐司使外，其馀官府，悉
依旧例。”从之。
</p><p>
董文用请致仕。文用自世祖时，每侍燕，与蒙古大臣同列。裕宗尝就榻上赐酒，
使毋下拜跪饮。帝在东宫，正旦受贺，于众中见文用，召使前，曰：“吾向见至尊，
其称汝贤。辄亲取酒赐之，眷赍益厚。至是许其归，官一子乡郡侍养。
</p><p>
五月，丙寅，河决汴梁，发民三万人塞之。
</p><p>
戊辰，追收诸位下为商者制书驿券。
</p><p>
建临洮佛寺。
</p><p>
诏：“强盗奸伤事主者，首从悉诛。不伤事主，止诛为首；从者剌配，再犯亦
诛。”
</p><p>
丁丑，禁民间捕鬻鹰鹞。
</p><p>
各路平准行用库，旧制选部民富有力者为副。庚寅，命自今以常调官为之，隶
行省者从行省署用。
</p><p>
上思州叛贼黄胜许，遣其子志宝来降。
</p><p>
漳水溢，损民禾稼。
</p><p>
六月，甲午，诸王额尔罕遣使乘驲祀五岳、四渎，命追其驲券，仍切责之。
</p><p>
以湖广行省参政崔良知廉贫，赐盐课钞十锭。
</p><p>
臧梦解迁江西廉访副使。临江路总管李倜，素狡狯，而又附大臣势以控持省宪，
梦解按其赃罪，吏治以澄。
</p><p>
中丞崔彧，居御史台久，又守正不阿，以故人多疾之。丙辰，监察御史鄂罗
实喇，劾奏彧兄在先朝尝有罪，还其所籍家产非宜；又买僧寺水碾违制。帝怒其妄
言，笞而遣之。
</p><p>
诏：“僧道犯奸盗重罪者，听有司鞫问。”
</p><p>
戊寅，前翰林学士承旨董文用卒。
</p><p>
文用以忠言正论为己任，平居闻朝政有一未善，辄终夜不寐，倚壁叹憾不置曰：
“祖宗艰难成立之天下，岂可使贼臣坏之！”故每与朝议，即奋言不顾危祸。阿哈
玛特、卢世荣、僧格之党，百计欲杀之，不以为意，曰：“人臣在位，岂爱身苟容，
而上负国家，下负生民乎！”好贤乐善出天性，待下士必尽礼，至老不倦。仕宦五
十年，卒之日，唯祭器、书册而已。赠少保、寿国公，谥忠穆。
</p><p>
是月，和州历陽县江溢，漂没庐舍万八千五百馀家。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86627.html' class='pagedaohang'>【上一篇】<i>:卷第一百九十三 【元纪十一】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86625.html' class='pagedaohang'>【下一篇】<i>：卷第一百九十一 【元纪九】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>