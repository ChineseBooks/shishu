<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第四十六 【宋纪四十六】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第四十六 【宋纪四十六】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86773.html' class='pagedaohang'>【上一篇】<i>:卷第四十七 【宋纪四十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86771.html' class='pagedaohang'>【下一篇】<i>：卷第四十五 【宋纪四十五】</i></a></span>
</ul>
<div class="articleContent" id="articleContent"> <p>
昭陽协洽九月，尽阏逢涒滩七月，凡十一月。


</p><p>
○仁宗体天法道极功全德神文圣武睿哲明孝皇帝庆历三年（辽重熙十二年）
</p><p>
九月，丁卯，召辅臣及知杂御史以上于天章阁，朝谒太祖、太宗御容及观瑞物。
既而帝问御边大略，久之，乃罢。
</p><p>
帝既擢任范仲淹、韩琦、富弼等，每进见，必以太平责之，数令条奏当世务。
仲淹语人曰：“上用我至矣。然事有后先，且革弊于久安，非朝夕可能也。”帝再
赐手诏督促，既又开天章阁召对，赐坐，给笔札，使疏于前。仲淹、弼皆惶恐避席，
退而列奏，言十事：一曰明黜陟，二曰抑侥幸，三曰精贡举，四曰择官长，五曰均
公田，六曰厚农桑，七曰修武备，八曰减徭役，九曰覃恩信，十曰重命令。帝方信
向仲淹等，悉用其说，当著为令者，皆以诸事画一次第颁下；独请设府兵，辅臣共
以为不可而止。
</p><p>
司徒吕夷简固请老，戊辰，授太尉，致仕，朝朔望及大朝会并缀中书门下班。
谏官欧陽修言：“夷简为宰相，纪纲大坏。今筋力已衰，合杜门自守，不交人事。
纵有未忘报国之意，凡事即合公言，岂可暗入文书，眩惑天德！乞赐止绝。”于是
始命宰臣章得象监修国史。初，夷简罢相为司徒，犹带监修；及致仕，乃以还得象。
</p><p>
赐知谏院王素三品服，余靖、欧陽修、蔡襄王品服，面谕曰：“卿等皆朕所自
择，数论事无所避，故有是赐。”
</p><p>
乙亥，枢密副使任中师罢。
</p><p>
丙子，以端有殿学士李淑为翰林学士。谏官欧陽修奏事延和殿，面论淑奸邪，
退又上言：“淑朋附吕夷简，在三尸五鬼之数，望早与一外任差遣。”寻令淑知寿
州。既仍不行，修又言：“窃闻中书须得淑自上章求出，方敢差除。此乃大臣避怨，
不肯为陛下除去，望特出圣旨处分，以彰圣明之德。”
</p><p>
丁丑，诏：“执政大臣非假休，不许私第接见宾客。”从知谏院蔡襄言也。议
者以为唐元和用兵时，裴度为相，请私第延见四方贤俊以广谋虑，今一切禁绝宾客，
非谏官所宜言也。
</p><p>
是日，群盗晨入金州，劫府库兵仗，散钱帛与其党及贫民，知州王茂先将直兵
二十四人御之，不敌，遂走。群盗恣行掠夺，日暮乃出城去。茂先具以闻。
</p><p>
枢密副使富弼言：“伏见西鄙用兵以来，物力穷困，朝廷不能存抚，遂使为盗。
今张海、郭邈山等惊扰州县，杀伤吏民，巡检、县尉不敢向前，遂从京师遣兵，仍
令中使监督，尚犹迁延日月，倔强山林，以至白昼公行，平入州县，开府库，劫货
财，散募凶徒，啸聚渐众。陕府、西京、唐、汝、均、房、金、商、襄、邓千馀里，
所在疮痍，诸郡无兵，各不自保。臣思京西诸州贼盗见今往来之处，长吏皆非其人，
乞先选转运两人，令往彼体量诸州长吏不才及赃滥老病者，急罢之，令于辖下通判
或知县中保举人权充知州，如不足，则朝廷下审官院选人填补。知州得人，则就令
选部内知县、县令。昔前汉勃海盗起，丞相举龚遂，遂至郡，盗贼悉平；后汉朝歌
盗贼屯聚，乃以虞诩为朝歌长，贼遂骇散；此守宰得人，贼自破灭之验也。
</p><p>
壬午，辽主谒怀陵。
</p><p>
丙戌，命王洙、余靖、孙甫、欧陽修同编修《祖宗故实》。
</p><p>
先是富弼请选辟置局，将三朝典故及诸司所行可用文字，类聚编成一书，置在
两府，俾为模范。帝纳其言，故命靖等编修，弼总领之。明年，九月，书成，分别
事类，凡九十六门，二十卷。
</p><p>
丁亥，徙知庆州滕宗谅权知凤翔府。时郑戬发宗谅前在泾州枉费公用钱，而监
察御史梁坚亦劾奏之，诏太常博士燕度往邠州鞫其事，宗谅坐是徙。
</p><p>
范仲淹言：“梁坚奏宗谅于泾州贱买人户牛驴，犒设军士。臣窃见去年葛怀敏
败后，向西州军官员惊忧，计无所出。泾州无兵，贼已到渭州，宗谅起遣人户强壮
数千人入城防守，时直苦寒，军情愁惨，得宗谅管设环庆路节次策应军马，酒食薪
柴并足，众心大喜。虽未有大功，显是急难可用之人，所以举知庆州。仓卒收买牛
驴犒军，纵有亏价，情亦可恕。今一旦逐之如一小吏，后来主帅，岂敢便宜行事！
欲乞朝廷指挥，宗谅止在任句当，委范宗杰在邠州一面勘鞫。如宗谅显有欺隐入己
及乖违大过，臣甘与宗谅同行贬黜。”
</p><p>
壬辰，翰林学士李淑罢知郑州，以权知开封府吴育言淑前在府多亵近吏人故也。
</p><p>
是月，桂陽洞蛮寇边，湖南提刑募兵讨平之。
</p><p>
冬，十月，乙未朔，徙知江宁府刘沆知潭州，经制蛮事。
</p><p>
知光化军韩纲，性苛急，不能拊循，士卒皆怨愤，员僚邵兴率众盗库兵，欲杀
纲。戊戌，纲逾城逃，兴等遂焚掠居民，劫其指挥使李美及军士三百馀人趋蜀道，
美自缢死。纲，亿长子也。
</p><p>
己亥，辽北院枢密使萧孝穆卒。孝穆廉谨有礼法，为政宽简，时称为国宝臣。
追赠大丞相、晋国王，谥曰贞。其弟西北路招讨使孝友以葬兄还京师，拜南院枢密
使。
</p><p>
庚子，辽诏诸路上重囚，遣官详谳。
</p><p>
壬寅，以玉清昭应宫田二十二顷赐国子监。
</p><p>
丙午，以盐铁副使张日之为河北都转运案察使，知谏院王素为淮南都转运案察
使，盐铁判官沈邈为京东转运案察使，用富弼、范仲淹等言也。先是仲淹、弼等言：
“今内外官虽多，然与陛下共理天下者，惟守宰最要耳。比来不加选择，非才、贪
浊、老懦者，一切以例除之，其间良吏百无一二，使天下赋税不均，狱讼不平，水
旱不得救，盗贼不得除，民无所告诉，而不思叛者，未之有也。救之之术，莫若守
宰得人；欲守宰得人，请诏二府通选转运使。转运既得人，即委逐路自择知州；知
州已得人，即委逐州自择知县。其不任事者，奏罢之。仍令久其官守，勿复数易，
其异政者，宜就与升擢。则官修政举，朝廷唯总其大纳而振举之可也。”帝纳其言，
于是日之等首被兹选。素入辞，帝谓曰：“卿今便去谏院，事有未言者，可尽言之。”
</p><p>
丁未，以右正言余靖为辽太后正旦使。
</p><p>
初，洺州肥乡县，田赋不平，久莫能治，转运使杨偕患之。大理寺丞郭谘曰：
“是无难者，得一往，可立决也。”偕即以谘摄令，并遣秘书丞孙琳与其事。谘等
用千步方田法括地，得其数，除无地之租者四百家，正无租之地者百家，收通赋八
十万，流民乃复。而王素为谏官，建议均天下田赋。欧陽修即言：“谘与琳方田法，
简而易行，愿召二人者。”三司亦以为然，且请于亳、寿、汝、蔡四州，择尤不均
者均之。于是遣谘与琳先往蔡州，首括上蔡一县，得田二万六千九百三十馀顷，均
其赋于民。既而谘言州县多逃田，未可尽括，遂罢。谘，赵州人也。
</p><p>
戊申，诏二府同选诸路提刑。
</p><p>
辽参知政事韩绍芳、三司使刘六符，与参知政事杜防不协，防以六符尝受宋赂，
白其事。辛亥，绍芳出为广德军节度使，六符为长宁军节度使；防愈见亲任。
</p><p>
壬子，辽以夏人侵党项，遣延昌宫使高嘉努让之。
</p><p>
甲寅，复置诸路转运判官，仍诏中书、枢密院同选用。
</p><p>
乙卯，诏修兵书，翰林学士承旨丁度提举，集贤校理曾公亮等为检阅官。
</p><p>
己未，范仲淹言：“臣窃见京朝官、使臣、选人等进状，或理会劳绩，或诉雪
过犯，或陈乞差遣，其事理分明可行、可罢者，则朝廷便有指挥。内有中书、枢密
院未见根原文字及恐审官、三班院、流内铨别有例，难便与夺者，多批送逐司；其
逐司为见批送文字，别无与夺，便不施行，号为送杀。以此官员、使臣三五度进状，
不能结绝，转成住滞。乞特降圣旨，今后凡进状者，仰逐司主判子细看详，如内有
合施行者，即与勘会，具条例情理定夺进呈，送中书、枢密院再行相度，别取进止。
如不可施行，亦仰逐司告谕本人始委，庶免官员、使臣、选人等重叠进状，紊烦圣
听。”从之。
</p><p>
壬戌，诏二府新定磨勘式。自是法密于旧。
</p><p>
甲子，陕西路经略安抚招讨使郑戬言：“德顺军生户大王家族元宁等以水洛城
来献。其地西占陇坻，通秦州往来道路，陇之二水，环城西流，绕带河、渭，田肥
沃，广数百里，杂氐十馀落，无所役属。寻遣静边寨主刘沪招集其酋长，皆愿纳质
子，求补汉官。今若就其地筑城，可得蕃兵三五万人及弓箭手，共捍西贼，实为封
疆之利。”从之。
</p><p>
谏官欧陽修言：“近来传闻燕度勘鞫滕宗谅事，枝蔓句追，囚系满狱，人人嗟
怨，自狄青、种世衡等，并皆解体。乞告谕边臣以不枝蔓句追之意，兼令今后用钱，
但不入己处，任从便宜，不须畏避，庶使安心用命立功。”修又言：“臣风闻边臣
张亢，近为使过公用钱，见在陕西置院根勘，干连甚众。亦闻狄青曾随亢入界，见
已句追照对。臣伏见兵兴以来，所得边将，惟狄青、种世衡二人，其忠勇材武，不
可与张亢、滕宗谅一例待之。且青本武人，不知法律，纵有使过公用钱，必非故意
偷谩，不过失于点检，乞特与免勘。”知渭州尹洙亦言：“青于公用钱物，无豪分
私用，不可以细微诖误，令其畏惧。望特旨谕青，庶安心专虑边事。”
</p><p>
辽以北府宰相萧惠为北院枢密使。
</p><p>
十一月，丙寅，上清宫火。寻有诏以宫地为禁军营。
</p><p>
景祐初，置殿中侍御史里行、监察御史里行，凡四人。既而久阙不除，于是诏
以两人为额。癸酉，以太常博士赵人李京、殿中丞合肥包拯并为监察御史里行，中
丞王拱辰所荐也。京尝知魏县，奉法严正，吏不便之，欲以奇中京，遂相率遁去，
监司果议以苛刻斥。知府任布曰：“如此，适堕吏计中矣。”京赖以免。拯尝知天
长县，有诉盗割牛舌者，拯使归屠其牛，鬻之。既而又有告杀牛者，拯曰：“何为
割某家牛舌而又告之？”盗者惊服。徙知端州，州岁贡砚，前守缘贡率取十倍以遗
权贵人。拯命制者才足贡数，岁满，不持一砚归。
</p><p>
初，光化军贼邵兴帅其党趋蜀道，遇提举捉贼上官珙，杀之，又败兴元府兵于
饶风岭，本府军校赵明以众降，乃自州北循山而东。捉贼使臣陈曙等领兵追击兴于
壻水，及其党皆就禽。壬午，诏并凌迟处死。曙，若拙子也。
</p><p>
谏官欧陽修言：“臣窃见近日盗贼纵横，盖由威令不行。昨王伦既败之后，不
诛家族。凡小人作事，亦须先计，成则获大利，不成则无大祸。有利无害，谁不欲
反！只如淮南一带官吏，与王伦宴，率民金帛献送，开门纳贼，道左参迎。苟有国
法，岂敢如此！而往来取勘，已及半年，未能断遣。古者称罚不逾时，所以威激士
众。今迟缓如此，谁有惧心！遂致张海等，官吏依前迎奉，顺陽县令李正己，延贼
饮宴，宿于县厅，恣其劫掠，鼓乐送出城外。其敢如此者，盖为不奉贼则死，不奉
朝廷不死，所以畏贼过于畏国法。伏望陛下勿行小惠以误大事。其宣毅兵士，必有
家族，乞尽戮于光化市中，使远近闻之悚畏，以止续起之贼。其正己闻已有台宪上
言，亦乞斩于邓州，使京西一路官吏闻之，知国法尚存，不敢奉贼。”又言：“臣
闻江、淮官吏等，各为王伦事奏案已到多时，尚未闻断遣，仍闻议者犹欲宽贷。此
由权要之臣多方营救，不思国体，但植私恩。惟陛下以天下安危为计，出于圣断，
以厉群下。其晁仲约等，乞重行朝典。”
</p><p>
初，群盗剽劫淮南，将过高邮，知军晁仲约度不能御，谕富民出金帛，具牛酒，
使人迎劳，且厚遗之。盗悦，径去，不为暴。事闻，枢密副使富弼议诛仲约，参知
政事范仲淹欲宥之，争于帝前。弼曰：“盗贼公行，守臣不能战守，而使民醵钱遗
之，法所当诛，不诛则郡县无复肯守者矣。”仲淹曰：“郡县兵械足以战守，遇贼
不御，法所当诛。今高邮无兵与械，虽仲约之义当勉力战守，然事有可恕，戮之恐
非法意。”帝释然，从之。
</p><p>
癸未，诏：“馆职有阙，以两府、两省保举，然后召试补用。自今见任、前任
两府及大两省已上官，不得陈乞子弟亲戚馆职并读书之类。”
</p><p>
丁亥，诏更廕补法：长子不限年，馀子孙年过十五、弟侄年过二十乃得廕。自
是任子之恩稍杀矣。
</p><p>
辽以上京岁俭，复其民租税。
</p><p>
庚寅，诏陕西宣抚使韩琦、副使田况赴阙。谏官欧陽修言：“议和未决，乞仍
令琦等在彼经略，以俟和议之决。”
</p><p>
辛卯，同修起居注欧陽修，请自今后，上殿臣僚退，令少留殿门，俟修注官出，
面录圣语；从之。
</p><p>
壬辰，诏限职田。
</p><p>
诏详定国朝勋臣名次，本家见无人食禄者，录其下子孙一人。
</p><p>
司天监言五星皆在东方，主中国大安。
</p><p>
十二月，乙巳，桂陽监猺贼复寇边。
</p><p>
戊申，以秘书丞张子奭为祠部员外郎，右侍禁王正伦为左侍禁、閤门祗候，并
以累使夏州之劳也。
</p><p>
辽改政事省为中书省。
</p><p>
己酉，诏转运使郭辅之等攻讨蛮、猺，并就便招抚之。
</p><p>
戊午，以南京府学为国子监。
</p><p>
庚申，许广州立学。
</p><p>
是月，澧州献瑞木，有文曰“太平之道”。谏官欧陽修言：“知州冯载，本是
武人，不识事体，便为祥瑞以媚朝廷。方今元昊叛逆，契丹骄傲，加以西则泸戎，
南则湖、岭，无一处无事。内则百姓困弊，盗贼纵横。以臣视之，实未见太平之象。
臣顷见太平州曾进芝草，今又进瑞木，窃虑四方相效，争造妖妄。其所进瑞木，伏
乞勿示臣僚，仍速诏天下，凡有奇兽、异禽、草木之类，并不得进献。”从之。
</p><p>
是岁，河北降赤雪。河东地震，五六日不止。谏官孙甫请省后宫浮费以消灾谴，
帝嘉纳之。
</p><p>
韩琦至陕西，属岁大饥，群盗啸聚商、虢之郊，张海、郭邈山等为之渠率。琦
遣属官乘传赍宣抚司榜，收集散军，谕以免罪归所属；仍召谢云行等将沿边士兵入
山捕张海等，相继歼衄，禽捕馀党殆尽。是冬，大旱，河中、同、华等州饥民相率
东徙。琦即选辟分诣州县，发省仓以赈之，奏差提点刑狱许宗寿专切往来提举蒲、
华、同三州，所活凡二百五十四万馀人，它州称是。时民力久困，琦乃蠲赋役。察
官吏能否，升黜之。又以兵数虽多，而杂以疲老，耗用度，选禁军不堪征战者，停
放一万二千馀人。

</p><p>
○仁宗体天法道极功全德神文圣武睿哲明孝皇帝庆历四年（辽重熙十三年）
</p><p>
春，正月，戊辰，辽主如混同江。
</p><p>
辛未，降天章阁待制、权知凤翔府滕宗谅知虢州，职如故；并代副部署张亢为
本路钤辖。宗谅及亢皆置狱邠州，狱未具而有是命，从参知政事范仲淹言也。
</p><p>
先是仲淹力辩宗谅、亢等非有大过，乞免下狱。及是又言：“燕度勘到滕宗谅
所用钱数分明，并无侵欺入己。张亢借公用钱买物，事未发前，已还纳讫。又因移
任借却公用银，却留钱物准还，皆无欺隐之情。”宗谅及亢由是得免重劾。
</p><p>
壬申，西蕃摩戬入贡。
</p><p>
乙亥，荆王元俨薨。元俨性谨约寡欲，喜儒学，好文词。尝问诩善王涣曰：
“元昊平未？”对曰：“未也。”曰：“如此，安用宰相！”及病，帝亲至卧内，
手调药，屏人语久之，所献多忠言。及薨，赠天策上将军、徐、兗二州牧、燕王，
谥恭肃。
</p><p>
丙戌，诏：“自今臣僚毋得以奏荐恩泽及所授命，为亲属乞赐科名及转官、升
陟入通判以上差遣，其亲属尝降官、降差遣，亦毋得乞以恩泽牵复；若因累而为别
更名奏廕者，重坐之。”
</p><p>
辛卯，太常礼院上新修《太常新礼》、《庆历祀仪》；赐提举、编修官器币有
差。
</p><p>
二月，丙申，遣内侍赍奉宸库银三万两下陕西，博籴谷麦以济饥民。
</p><p>
壬寅，知光化军韩纲，除名英州编管，兵马监押许士从，追三官舒州编管，坐
弃城也。
</p><p>
广西宜州蛮区希范作乱。希范，思恩人，狡黠，颇知书，尝举进士试礼部。景
祐末，与其叔正辞应募从官军讨安化州叛蛮。既而希范击登闻鼓求录用，事下宜州，
知州冯伸己言其妄，编管全州。正辞亦尝自言其功，不报。二人皆缺望。希范后辄
遁归，与正辞率其族人及白崖山酋蒙趕、荔波洞蛮谋为乱，择日杀牛，建坛场，祭
天神，推蒙趕为帝，正辞为奉天开动建国桂王，希范仲神武定国令公、桂州牧，以
区丕绩为宰相，馀皆伪立名号，补署四十馀人。前月丙子，率众五百破环州，劫州
印，焚其积聚，以环州为武成军。癸卯，事闻，诏转运钤辖司亟发兵捕击之。
</p><p>
乙巳，以上清宫田园、邸店赐国子监。
</p><p>
戊申，遣入内供奉官王昭明往宜州，召募勇敢人入洞捕击蛮贼。
</p><p>
徙知虢州滕宗谅知岳州。时中丞王拱辰言其盗用公使钱，止削一官，所坐太轻，
故再谪。
</p><p>
庚戌，辽主如鱼儿泺。
</p><p>
甲寅，罢陕西四路都部署、经略安抚招讨使，复置逐路都部署、经略安抚招讨
使，从韩琦议也。
</p><p>
以郑戬为永兴军都部署，兼知永兴军。初，命戬知永兴军，仍兼四路都部署，
谏官欧陽修言：“戬虽名都部署，而诸路自各有将，又其大事不令专制，必禀朝廷。
假如边将有大事，先禀于戬，又禀朝廷，朝廷议定下戬，戬始下于沿边，只此一端，
自足败事。且大事戬既不专，小事又不由戬，则部署一职，虚名可废。若小事一一
问戬，处分合宜，尚有迟缓之失，万一耳目不及，处置失宜，则为害不细。欲乞落
其虚名，只令坐镇长安，抚民临政，以为关中之重，而使四路各责其将，则名体皆
顺，处置合宜。”从之。
</p><p>
丙辰，辽以参知政事杜防为南府宰相。防生子，辽主幸其第，赐其子名旺满努。
</p><p>
丁巳，诏天章阁侍读曾公亮删定审官、三班院、流内铨条贯，从范仲淹请也。
</p><p>
三月，乙丑，以殿中侍御史会稽王丝为荆湖南路体量安抚提举捉贼。
</p><p>
丁卯，以天章阁侍讲杨安国为直龙图阁，崇政殿说书赵师民为天章阁侍讲，并
赐三品服。帝以二人久侍经筵，行义淳质，因褒擢之。
</p><p>
己巳，以职方员外郎、同判登闻鼓院张尧佐提点开封府诸县镇公事。谏官余靖
言：“尧佐，修媛之世父，进用不宜太遽。顷者郭后之祸，起于杨、尚，不可不监。”
帝曰：“朕岂以女谒进人，亦因臣僚论荐而后用。如物议不允，当更授以一郡。”
帝虽有此言，尧佐竟不出。
</p><p>
甲戌，命盐铁副使鱼周询、宫苑使周惟德往陕西，同都转运使程勘相度铸钱及
修水洛城利害以闻。先是韩琦以修水洛城为不便，奏罢之，郑戬固请终役。琦还自
陕西，戬罢西路都部署，改知永兴，又极言城水洛之便，役不可罢，命刘沪、董士
廉督役如故。知渭州尹洙及泾原副都部署狄青相继论列，以为修城有害无利。议者
纷纷不决，故遣周询等行视。戬初命泾原都监许迁将兵为修城之援，及戬罢统四路，
洙亟召迁还，又檄沪、士廉罢役，且召沪、士廉。蕃部皆遮止沪、士廉等，请自备
财力修城。沪、士廉亦以属户既集，官物无所付，又恐违蕃部意，别生它变，日增
版趣役；洙再召之，不从，洙亟命瓦亭寨都监张忠往代，沪又不受。洙怒，命青领
兵巡边，追沪、士廉，欲以违节度斩之。青械二人送德顺军狱，时周询等犹未至也。
蕃部遂惊扰，争收积聚，杀吏民为乱，又诣周询等诉。周询等具奏，诏释沪、士廉，
令卒城之。
</p><p>
参知政事范仲淹言：“刘沪、董士廉元禀回路都部署节制往修水洛城，即非二
人擅兴。况刘沪是沿边有名将佐，累有战功，国家且须爱惜，不可轻弃。董士廉是
朝廷京官，亦与将佐一例枷勘，更未合事理。伏望圣慈特遣中使乘驿往彼，委鱼周
询、周惟德取勘刘沪等所犯因依情罪闻奏，仍送邠州拘管，听候朝旨。”
</p><p>
范仲淹等意欲复古劝学，数言兴学校，本行实，诏近臣议。于是宋祁、王拱辰、
张方平、欧陽修等八人合奏曰：“教不本于学校，士不察于乡里，则不能核名实。
有司束以声病，学者专于记诵，则不足尽人材。谨参考众说，择其便于今者，莫若
使士皆土著而教之于学校，然后州县察其履行，学者自皆修饬矣。”乙亥，下诏令
州县皆立学，本道使者选属部官为教授，三年而代；选于吏员不足，取于乡里宿学
有道业者，三年无私谴，以名闻。士须在学习业三百日，乃听预秋赋；旧尝充赋者，
百日而止。亲老无兼侍，取保任，听学于家。三场，先策，次论，次诗赋，通考为
去取，而罢贴经墨义。又以旧制用词赋，声病偶切，立为考式，一字违忤，已在黜
落，使博识之士，临文拘忌，俯就规检，美文善意，郁而不申。如白居易《性习相
近远赋》，独孤绶《放训象赋》，皆当时试于礼部，对偶之外，自有意义可观。宜
许仿唐体，使驰骋于其间。士子通经术，愿对大义者，试十道，以晓析意义为通，
五通为中格；三史科取其明史意而文理可采者；明法科试断案，假立甲乙罪，合律
令法意、文理优者为上等。
</p><p>
庚辰，录唐郭子仪后。
</p><p>
壬午，以国子监直讲石介直集贤院，兼国子监直讲。时韩琦乞召试介，诏特除
之。
</p><p>
甲申，免衡、道州、桂陽监民经猺贼劫掠者赋役一年。
</p><p>
丙戌，丁度等上《答迩英圣问》一卷。帝指其中事体大者六事，付中书、枢密
院，令奉行之。
</p><p>
丁亥，辽以宣政殿学士杨佶参知政事。
</p><p>
高丽贡于辽。
</p><p>
诏权停贡举。
</p><p>
先是辽人犯法，例须汉人禁勘，受枉者多，太弟重元请五京各置警巡使，从之。
</p><p>
夏，四月，乙未，监察御史里行李京言：“近闻契丹筑二城于西北，南接代郡，
西交元昊，广袤数百里，尽徙沿边生户及丰州，麟州被虏人口居之，使绝归汉之路。
违先朝誓书，为贼声援，其畜计不浅。况国家前年方修河北沿边故满城、陰城，再
盟之后，寻即罢役。请下河东安抚司诘其因依，或因贺乾元节使人还，责以信誓，
使罢二城，以破未然之患。”从之。
</p><p>
丙申，诏：“湖南民误为征猺军所杀者，赐帛存抚其家。”
</p><p>
丁酉，以宜州蛮区希范叛，命京西转运案察使杜杞为广南西路转运案察使兼安
抚使。
</p><p>
戊戌，帝谓辅臣曰：“自昔小人多为朋党，亦有君子之党乎？”范仲淹对曰
“臣在边时，见好战者自为党，而怯战者亦自为党，其在朝廷，邪正之党亦然，惟
圣心所察耳。苟朋而为善，于国家何害也！”
</p><p>
初，吕夷简罢相，夏竦授枢密使，复夺之，代以杜衍，同时进用富弼、韩琦、
范仲淹在二府，欧陽修等为谏官，石介作《庆历圣德诗》，言进贤退奸之不易。奸，
盖斥夏竦也，竦衔之。而仲淹等皆修素所厚善，修言事一意径行，略不以形迹嫌疑
顾避。竦因与其党造为党论，目衍、仲淹及修为党人。修乃作《朋党论》上之，略
曰：“臣谓小人无朋，惟君子则有之。小人所好者利禄，所贪者财货。当其同利之
时，暂相党引，及其见利而争先，或利尽而交疏，则反相贼害。君子则不然，所守
者道义，所行者忠信，所惜者名节。以之修身，则同道而相益；以之事国，则同心
而共济；终始如一，此君子之朋也。为人君者，但当退小人之伪朋，用君子之真朋，
则天下治矣。”于是为党论者恶修，摘语其情状，至使内侍蓝元震上疏言：“范仲
淹、欧陽修、尹洙、余靖，前日蔡襄谓之四贤。斥去未几，复还京师。四人得时，
遂引蔡襄以为同列。以国家爵禄为私惠，胶固朋党，递相提挈，不过三二年，布满
要路，则误朝迷国，谁敢有言？”帝不信。
</p><p>
己亥，帝以上封者言河东刍粮不继，数请废麟州，命右正言欧陽修往河东与转
运使议之。初，河东转运使张奎于晋州铸铁钱，而民多盗铸，又，晋州矾岁课益亏，
并下修计度之。
</p><p>
庚子，以度支判官李绚为京西转运案察使。时范雍知河南，王举正知许州，任
中师知陈州，任布知河陽，并二府旧臣，绚皆以不才奏之。居半岁，召入，修起居
注。绚，邛州人。
</p><p>
己酉，监修国史章得象上新修《国朝会要》。
</p><p>
壬子，判国子监王拱辰等言：“首善当自京师。今国子监制度狭小，不足以容
学者，请以锡庆院为太学，葺讲殿，备临幸，以潞王宫为锡庆院。”从之。
</p><p>
始，狄青械刘沪、董士廉送德顺军狱，寻有诏释二人，令往水洛城讫役，须勘
到罪状，别听旨。丙辰，谏官欧陽修言：“自西事以来，擢用边将，能立功效者殊
少。惟范仲淹筑大顺城，种世衡筑青涧城，刘沪筑水路城；沪尤为艰勤，功不在二
人下。今若曲加轻沮，则武臣无复为朝廷作事。且沪若不在水洛，恐它人不能绥抚，
苟别致生事，则蕃部更难招辑，望圣意断而行之。”余靖亦言：“乞早降指挥谕鱼
周询，如所筑新城实利，即应留沪等专守此城，招抚蕃部，仍以此意诫敕狄青、尹
洙，今后行事不可如此仓卒。朝廷若以沪与青等既有私隙，不欲令在一路，则宁移
青等，不可移沪，以失新附之心。”
</p><p>
命集贤校理历城张掞往江、淮、两浙路转运司体问利害事。
</p><p>
是月，辽南院大王果实，奏党项等部叛降夏国。未几，西南面招讨都监罗汉努
等，奏山西部族节度使吉里以五部叛入西夏，乞南北府兵援送实威塞州户。诏：
“富者遣行，馀留屯田天德军。”
</p><p>
五月，壬戌朔，枢密副使韩琦、参知政事范仲淹并对于崇政殿，陈攻守之策，
数刻乃罢。
</p><p>
辽都监罗汉努，奏所发部兵与党项战不利，元昊遣兵助叛党，招讨使萧普达、
四捷军祥衮张佛怒殁于阵。
</p><p>
先是郑戬奏修水洛城，乞令韩琦不预商量，琦言：“臣任西边，在泾原、秦凤
两路，于水洛城事，比它人知之甚详。”遂陈所见利害凡十三条，诏答刂与鱼周询、
郑戬等。而周询及戬已先具奏修城之利，且言：“水洛城惟女墙未完，弃之诚可惜，
宜遂令讫役。”乃诏戬等卒城之。丁卯，遣内殿崇班陈惟信往泾原路催修水洛城。
</p><p>
戊辰，辽征诸道兵会西南边以讨元昊。
</p><p>
己巳，徙知庆州孙沔知渭州，知渭州尹洙知庆州，用欧陽修议也。
</p><p>
庚午，录系囚。
</p><p>
壬申，幸国子监，谒至圣文宣王。有司言旧仪止肃揖，帝特再拜。赐直讲、大
理评事孙复五品服。遂幸昭烈武成王庙；又幸玉津园，观种稻，宴从臣。寻召复为
迩英阁祗候说书，杨安国言其讲说多异先儒，乃罢之。
</p><p>
癸酉，抚州上金谿县所得生金山，重三百二十四两，帝令藏于龙图阁瑞物库。
</p><p>
乙亥，卫尉寺丞丘浚，降饶州军事推官、监邵武军酒税。浚坐作诗讪谤，执政
欲重诛之，帝曰：“狂夫之言，圣人择焉。古有郇模哭市，其斯人之徒欤！”乃薄
其罪。
</p><p>
丁丑，欧陽修言：“臣亲至河外，相度移、废麟州，其城壁坚完，地形高峻，
乃是天设之险。移、废二说，未见其可。乞减寨卒以纾民力，委土豪以资捍御。”
</p><p>
戊寅，诏募人纳粟振淮南饥。
</p><p>
丙戌，元昊始称臣，自号夏国主，复遣尹与则、杨守素来议事。
</p><p>
己丑，省河南府颍陽、寿安、偃师、缑氏、河青五县并为镇，又析王层县隶河
南府，始用范仲淹议也。
</p><p>
鄜延经略司言西贼寇青涧城，宣武副都头刘岳等与战，败之。诏功等一迁两资，
次迁一资。
</p><p>
六月，辛卯朔，辅臣列奏，答手诏所问五条。韩琦、范仲淹又奏陕西、河北画
一利害事，陕西八事，河北五事。已而仲淹又奏：“西贼议和，变诈难信，愿早罢
臣参知政事，知边上一郡，带安抚之名，足以照管边事，乞更不带招讨、部署职任。”
</p><p>
元昊遣使乞援于准布，准布执其使以闻于辽，且乞以兵助战，许之。甲午，辽
主驻永安山，以将伐元昊来告。
</p><p>
丙申，辽命翰林都林牙萧罕嘉努、耶律庶成编集上世以来事迹。
</p><p>
癸卯，改知渭州孙沔复知庆州，知庆州尹洙知晋州。始，朝廷欲卒城水洛，故
令洙与沔易任，沔以病辞，乃别徙洙。于是渭州阙守，诏委狄青。谏官余靖言：
“泾原山川广宽，道路平易，边臣制御不住，可以直图关中。如此形势，安得轻授
于人！假如贼人图守镇戎，狄青既是部署，岂得不出救援？青出之后，何人守城？
贼若以一二万人与青相拒，劫从间道领众直趋渭州，又使何人守备？以臣观之，渭
州必须别得能臣与狄青分职句当，方免朝廷深忧。”又言：“青武人粗暴，不可兼
知渭州。”章三上。诏徙青权并代部署。
</p><p>
丙午，高丽贡于辽。
</p><p>
丁未，辽录囚。
</p><p>
开宝寺灵宝塔灾。谏官余靖言：“塔为天火所烧，五行之占，本是灾变，乞更
不营造。”时盛暑，面奏，靖素不修饰，帝入内云：“被一汗臭汉熏杀，喷唾在吾
面上。”其优容谏臣如此。
</p><p>
庚戌，以天章阁待制王素知渭州。
</p><p>
壬子，以参知政事范仲淹为陕西、河东路宣抚使。始，仲淹放逐数年，陕西用
兵，帝以仲淹士望所属，拔用护边。及召还执政，中外想望其功业，促淹亦感激眷
遇，以天下为己任，遂与富弼日夜谋虑，兴致太平。然规模阔大，论者以为难行。
及案察使出，多所举劾，人心不自安。任子之恩薄，磨勘之法密，侥幸者不便。于
是谤毁浸盛，而朋党之论滋不可解。然仲淹、弼守所议弗变。
</p><p>
先是石介奏记于弼，责以行伊、周之事，夏竦欲因是倾弼等，乃使女奴陰习介
书，久之，习成，遂改伊、周曰伊、霍，而伪作介为弼撰废立诏草，飞语上闻。帝
虽不信，而仲淹、弼始恐惧，不敢自安于朝，皆请出按西北边，未许；适有边奏，
仲淹固请行，乃使宣抚陕西、河东。
</p><p>
枢密副使富弼言：“朝廷以契丹发兵会元昊讨岱尔族，路出河东境外，疑是变
诈。它时虽欲背盟自逞，必寇河北，第以河东为掎角之地而已。伏乞陛下更令范仲
淹且相度河东，未宜调发。”时仲淹疑辽败盟，欲大发兵为备；杜衍谓辽必不来，
兵不可妄出。仲淹争议帝前，诋衍，语甚切。仲淹尝以父行事衍，衍初不为恨，既
退，仲淹犹力争。韩琦曰：“若尔，则琦当请行，不须朝廷一人一骑。”仲淹怒，
再求对，首奏琦语。然兵卒不发，仲淹亦不以为忤为。
</p><p>
先是仲淹受命主西事，弼主北事。弼条上河北守御十二策，且言：“臣奉使契
丹日，于河北往回十馀次，询于沿边土豪并内地故老，博采参较，得之甚详，以至
稽求载籍，质证时务，用是裒聚撰述，以副陛下委任之意。伏望陛下令两府会议，
可者速行之，其不可者更相致语而是正之。”
</p><p>
秋，七月，戊寅，封宗室德文东平郡王，允让汝南郡王，允弼北海郡王，允良
华原郡王，从蔼颍国公，从煦安国公，宗说祁国公，宗保建安郡公，宗达恩平郡公，
宗望清源郡公。帝始用富弼议，次第封拜宗室，以德文属尊且贤，方汉东平王苍故
事，封东平，仍诏德文等十人并列本班之上，少前。
</p><p>
甲申，夷人寇三江砦，淯井监官兵击走之。
</p><p>
丙戌，诏：“诸路转运使、副、提点刑狱，察所部知州、军、知县、县令有治
状者，以名闻，议旌擢之。或不如所举，令御史台劾奏，并坐上收书不实之罪。”
从范仲淹奏也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86773.html' class='pagedaohang'>【上一篇】<i>:卷第四十七 【宋纪四十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86771.html' class='pagedaohang'>【下一篇】<i>：卷第四十五 【宋纪四十五】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>