<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百一十八 【宋纪一百十八】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百一十八 【宋纪一百十八】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86701.html' class='pagedaohang'>【上一篇】<i>:卷第一百一十九 【宋纪一百十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86699.html' class='pagedaohang'>【下一篇】<i>：卷第一百一十七 【宋纪一百十七】</i></a></span>
</ul>
<div class="articleContent" id="articleContent"> <p>
起强圉大荒落正月，尽七月，凡七月。


</p><p>
○高宗受命中兴全功至德圣神武文昭仁宪孝皇帝绍兴七年（金天会十五年）
</p><p>
春，正月，癸亥朔，帝在平江，诏曰：“朕获奉丕图，行将一统，每念多故，
惕然于心。将乘春律，往临大江，驻跸建康，以察天意。播告遐迩，俾迪朕怀。”
</p><p>
置御前军器局于建康府，岁造装甲五千，矢百万，以中侍大夫、岷州观察使、
行营中护军忠勇军统制杨忠闵充提点，仍隶枢密院及工部。
</p><p>
金主朝太皇太后于明德宫。初用《大明历》。
</p><p>
甲子，命巡幸随军都转运使梁汝嘉先往建康，趣缮行宫及按视程顿。
</p><p>
丙寅，帝谕大臣曰：“昨日张浚呈马，因为区别良否、优劣及所产之地，皆不
差。”张浚曰：“臣闻陛下闻马足声而能知其良否。”帝曰：“然。闻步骤之声，
虽隔墙垣可辨也。凡物苟得其要，亦不难辨。”浚曰：“物具形色，犹或易辨，惟
知人为难。”帝曰：“人诚难知。”浚因奏：“人材虽难知，但议论刚正，面目严
冷，则其人必不肯为非；阿谀便佞，固宠患失，则其人必不可用。”帝以为然。
</p><p>
己巳，诏江东宣抚使张俊，特赐御筵。时俊自军中来奏事，复还泗州。
</p><p>
癸酉，翰林学士兼侍读硃震，引疾乞在外宫观，不许。
</p><p>
先是董B070免官，震乃白张浚求去。徽猷阁待制胡安国闻之，以书遗其子徽猷
阁待制寅曰：“子发求去，未免晚矣。当公辅之说才上，若据正论力争，则进退之
义明。今不发一言，默然而去，平生读《易》何为也！”于是安国自上奏曰：“士
以孔、孟为师，不易之至论。然孔、孟子道不传久矣，自程颐始发明之，而后其道
可学而至。今使学者师孔、孟，而禁不得从颐之学，是入室而不由户也。夫颐之文，
于诸经、《语》、《孟》则发其微旨，而知求仁之方，入德之序；鄙言怪语，岂其
文哉！颐之行，则孝弟显于家，忠诚动于乡，非其道义，一介不以取予；高视阔步，
岂其行哉！自嘉祐以来，颐与兄颢及邵雍、张载，皆以道德名世，如司马光、吕大
防，莫不荐之。颐有《易》、《春秋传》，雍有《经世》书，载有《正蒙》书，惟
颢未及著书。望下礼官，讨论故事，加此四人封爵，载在祀典，比于荀、扬之列。
仍诏馆阁裒其遗书以羽翼《六经》，使邪说不得作而道术定矣。”
</p><p>
戊寅，吏部尚书孙近兼史馆修撰，寻又兼侍读。
</p><p>
开州团练使、带御器械、权提举宿卫亲兵刘锜权主管马军司并殿前、步军司公
事。
</p><p>
辛巳，韩世忠奏已还军楚州。
</p><p>
帝因谕：“淮陽取之不难，但未易守。”张守曰：“必淮陽未可进，故世忠退
师。”张浚曰：“昔西伯戡黎，祖伊恐，奔告于受，以要害之地不可失也。淮陽，
今刘豫要害之地，故守之必坚。”帝曰：“取天下须论形势，若先据形势，则馀不
劳力而自定矣。正如弈棋，布置大势既当，自有必胜之理。”
</p><p>
癸未，翰林学士兼侍讲陈与义参知政事，资政殿学士、新除提举醴泉观兼侍读
沈与求同知枢密院事。
</p><p>
乙酉，诏：“宥密本兵之地，事权宜重，可依祖宗故事，置枢密使、副，宰相
仍兼枢密使，其知院以下如旧。”自元丰改官制，而密院不置使名。宣、政间，邓
洵武以少保知枢密院，其后童贯以太师，蔡攸以太保，郑居中以少师，皆领院事，
中兴因之。至是张浚将引秦桧共政，以其旧弼，不可复除执政官，于是浚自兼知枢
密院事改兼枢密使。
</p><p>
丙戌，诏以知州军、诸郡通判各六十一阙归吏部，用左右司奏也。于是堂除郡
守之阙一百九，通判之阙八十。
</p><p>
丁亥，閤门祗候充问安使何藓，承节郎、都督行府帐前准备差使范宁之至自金，
得右副元帅宗弼书，报道君皇帝、宁德皇后继逝。张浚等入见于内殿之后庑，帝号
恸擗踊，终日不食。浚奏：“天子之孝与士庶不同，必也仰思所以承宗庙奉社稷者。
今梓宫未返，天下涂炭，至仇深耻，亘古所无，陛下挥涕而起，敛发而趋，一怒以
安天下之民，臣犹以为晚也！”帝犹不听。浚伏地固请，乃进少粥。是日，百官诣
行宫西廊发丧。故事，沿边不举哀，特诏宣抚使至副将以上即军中成服，将校哭于
本营，三日止。时事出非常，礼部长贰俱阙，而新除太常少卿吴表臣未至，一时礼
仪皆秘书省正字、权礼部郎官孙道夫草定。
</p><p>
观文殿学士、醴泉观使兼侍读秦桧为枢密使，一应恩数，并依见任宰相条例施
行。
</p><p>
命内侍梁邦彦提举钦奉几筵。
</p><p>
戊子，为太上皇帝、宁德皇后立重。
</p><p>
己丑，帝成服于几筵殿，仿景灵宫分前后设幄，宗室各以其服服之，三日除。
</p><p>
诏：“降诸路流以下囚一等，内斗杀情轻者降配，释杖以下。”
</p><p>
辛卯，诏百官禁乐二十七日，庶人三日，行在七日，宗室三日，外间禁嫁娶，
用太常请也。
</p><p>
二月，癸已朔，百官上表请遵易月之制。诏：“外朝勉从所请，其三年之丧，
人子所以自尽者，朕悉于宫中行之。”
</p><p>
丙申夜，太平州火。丁酉，镇江府火。
</p><p>
先是伪齐刘豫遣奸细纵火于淮甸及沿江诸州，于是山陽、仪真、广陵、京口、
当涂皆被其害。淮西宣抚使刘光世军于当涂郡治，其府被焚，军需帑藏，一夕而尽。
太平州录事参军吕应中，当涂丞李致虚，悉以燔死。致虚时摄县事，后求得其尸，
尚握县印。事闻，诏镇江府、太平州各给米二千石，赈民之贫乏者。应中、致虚，
皆官其家一人。
</p><p>
己亥，小祥，百官五拜表请听政，许之。
</p><p>
庚子，帝始御几筵殿西庑之素幄，召辅臣奏事。张浚见帝，深陈国家祸难，涕
泣不能兴，因乞降诏谕中外。诏曰：“朕以不敏不明，托于士民之上，勉求治道，
思济多艰。而上帝降罚，祸延于我有家，天地崩裂，讳问远至。朕负终身不戚，怀
无穷之恨，凡我臣庶，尚忍闻之乎！今朕所赖以宏济大业，在兵与民，惟尔大小文
武之臣，早夜孜孜，思所以治。”
</p><p>
诏幸建康，令有司择日进发。
</p><p>
右文殿修撰、主管亳州崇道观王伦为徽猷阁待制，充奉使大金国迎奉梓宫使，
武节郎、閤门宣赞舍人高公绘为武经大夫、达州刺史，副之。赐装钱如前数，仍加
赐银帛各二百两匹。
</p><p>
起复湖北、京西宣抚副使岳飞，以亲兵赴行在。翼日，内殿引对，飞密奏请正
建国公皇子之位，人无知者。及对，帝谕曰：“卿言虽忠，然握重兵于外，此事非
卿所当预也。”飞退，参谋官薛弼继进，帝语之故，且曰：“飞意似不悦，卿自以
意开谕之。”
</p><p>
辛丑，诏以太陽有异，氛气四合，令中外侍从各举能直言极谏之士一人。自复
贤良方正科，久未有应者，至是张浚乞因灾异降诏，上从之。
</p><p>
赐修武郎硃弁家湖州田五顷。弁初副王伦北使，十年未归，伦为之请。
</p><p>
于是诏诸郡存恤奉使未还魏行可、郭元迈、洪晧、龚璹、崔纵、郭元、杜时亮、
宋汝为、张邵、杨宪、孙悟、卜世臣家属，各赐钱三百缗。
</p><p>
壬寅，行宫太常寺言：“仲春荐献诸陵，乞依乾兴故事权易吉服；内祀、祭天
地及诸大祀，亦乞依时日排办。”从之。先是有旨，未祔庙前，停宗庙祭享及中小
祀，故礼官以为请。
</p><p>
丙午，诏：“内中祖宗神御殿，俟权制毕，遇节序等酌献如旧。”
</p><p>
庚戌，吏部尚书孙近等请谥大行太上皇帝曰圣文仁德显孝，庙号徽宗。于是监
察御史已上，先集议而后读谥于南郊，用翰林学士硃震、给事中直学士院胡世将请
也。自是遂为故事。
</p><p>
辛亥，大祥。诏：“俟至建康日，奉安太庙神主于天庆观，天章阁神御于法宝
寺。”
</p><p>
癸丑，禫祭。先是几筵朝夕上食各五十品。自是减为三十。
</p><p>
甲寅，改谥宁德皇后曰显肃。
</p><p>
乙卯，百官三上表请御殿听政，许之。
</p><p>
直徽猷阁、湖北、京西宣抚副使司参谋官薛弼，请褒建康以来尽节死难之臣，
诏州郡于通衢建立庙廷，揭以褒忠之名，朔望致酒脯之奠，春秋修典礼之祀，使忠
义之节，血食无穷。诏枢密院、三省赏功房，开具自靖康元年以来，不以大小、文
武吏士应缘忠义、死节之人姓名取旨。
</p><p>
丙辰，帝始御便殿。素杖在庭，上服浅黄袍、黑银带，望之若纯素，群臣莫不
感动。
</p><p>
丁巳，起复检校少保、武胜、定国军节度使、湖北、京西宣抚副使岳飞为太尉，
赏商、虢之功也；翼日，升宣抚使。
</p><p>
飞威名日著，淮西宣抚使张俊益忌之。参谋官薛弼每劝飞调护，而幕中之轻者
复教飞勿苦降意，于是飞与俊隙始深矣。飞时留行在未去，遂卫帝如建康。
</p><p>
己未，帝发平江府，以舟载徽宗皇帝，显肃皇后几筵而行。将发，召守臣章谊
升舟奏事。上每旦乘辇诣几筵前焚香，宿顿亦如之。
</p><p>
庚申，帝次常州。
</p><p>
淮西宣抚使刘光世乞在外宫观。
</p><p>
先是议者谓光世昨退保当涂，几误大事，后虽有功，可以赎过，不宜仍握兵柄；
又言其军律不整，士卒恣横。张浚自淮上归，亦言光世沈酣酒色，不恤国事，语以
恢复，意气怫然，请赐罢斥以儆将帅，帝然之。光世闻之，乃引疾乞祠。帝曰：
“光世军皆骁锐，但主将不勤，月费钱米不资，皆出民之膏血，而不能训练，使之
赴功，甚可惜也。不抵将帅不可骄惰，若日沈迷于酒色之中，何以率三军之士！”
后三日，亲笔答光世曰：“卿忠贯神明，功存社稷，朕方倚赖，以济多艰。俟至建
康，召卿奏事，其馀曲折，并俟面言。”
</p><p>
时上赐诸将诏书，往往命浚拟进，未尝易一字。
</p><p>
辛酉，帝发常州；壬戌，次吕城闸。
</p><p>
三月，癸亥朔，帝次丹陽县。京东宣抚处置使韩世忠以亲兵赴行在，遂卫帝如
建康。
</p><p>
甲子，帝次镇江府。权主管殿前司公事杨沂中以所部赴行在，诏沂中总领弹压
车驾巡幸一行事务。
</p><p>
拱卫大夫、和州防御使、湖北、京西宣抚司都统制王贵落阶官，为棣州防御使、
龙神卫四厢都指挥使，赏功也。统制官、中侍大夫、武泰军承宣使牛皋亦落阶官，
为建州观察使。
</p><p>
乙丑，诏：“驻跸及经由州县，见欠绍兴五年以前税赋，并与除放。”
</p><p>
丁卯，尚书吏部侍郎吕祉试兵部尚书，升兼都督府参谋军事；显谟阁直学士梁
汝嘉试户部侍郎，仍兼巡幸都转运使。
</p><p>
权户部侍郎刘宁止权吏部侍郎。
</p><p>
己巳，帝发镇江府，乘马而行，晚，次下蜀镇。
</p><p>
庚午，帝发道中，望几筵轝辇在前，恐趣行顿撼，驻马久之。晚，宿东陽镇。
</p><p>
辛未，帝次建康府，赐百司休沐三日。
</p><p>
时行宫皆因张浚所修之旧，寝殿之后，庖圊皆无。上既驻跸，加葺小屋数间，
为宴居及宫人寝处之地。地无砖面，室无丹雘。
</p><p>
壬申，诏：“军旅方兴，庶务日繁，若悉从相臣省决，即于军事相妨。可除中
书、门下省依旧外，其尚书省常陈事权从参知政事分治，合行事令张浚条具取旨。”
浚奏：“欲张守治吏、礼、兵房，陈与义治户、刑、工房。如已得旨合出告命敕札，
与合关内外官司及紧切批状堂札，臣依旧书押外，馀令参知政事通书。”从之。
</p><p>
癸酉，秘阁修撰、知建康府叶宗谔，率在府文武官入见。辅臣奏事毕，率百官
诣几筵殿焚香。手诏降建康府流罪已下囚及斗杀情轻者，释杖已下。建康府、太平、
宣州绍兴五年以前税赋及五等户今年身丁钱并放。又免建康府五等户科敷一年，太
平、宣州半年。
</p><p>
时中原遗民有自汴京来者，言刘豫自猊、麟败后，意沮气丧，其党与携贰，金
人谓豫必不能立国，而民心日望王师之来。朝廷因是遂谋北伐。
</p><p>
岳飞谓豫不足平，要当以十万众横截金境，使敌不能援，势孤自败，则中原可
复；张浚不以为然。会刘光世乞奉祠，飞乃见帝，请由商、虢取必陕、欲并统淮右
之兵，帝问：“何时可毕？”飞曰：“期以三年。”帝曰：“朕驻跸于此，以淮甸
为屏蔽。若辍淮甸之兵，便能平定中原，朕亦何惜？第恐中原未复而淮甸失守，则
行朝未得奠枕而卧也。”
</p><p>
丙子，召徽猷阁待制、提举江州太平观胡安国赴行在。
</p><p>
时安国上所纂《春秋传》。翰林学士硃震乞降诏嘉奖，帝曰：“安国明于《春
秋》之学，向来偶缘留程瑀而出，可召之。”张浚曰：“若安国，乃君子之过于厚
耳；小人必须观望求合，岂肯咈旨！”帝曰：“安国岂得为小人？俟其来，当置之
讲筵。”故有是命，仍用金字递行。
</p><p>
赐都督府摧锋军统制韩京金束带、战袍、银笴槍。
</p><p>
先是虔寇刘宣犯梅州，京引所部解围，遂至惠州之河源，讨军贼曾衮，衮挺身
出降，故有是赐。
</p><p>
丁丑，宰臣率文武百僚遥拜渊圣皇帝毕，诣常御殿门进名奉慰。自是未祔庙皆
如之。
</p><p>
同知枢密院事沈与求进知院事。
</p><p>
己卯，尊宣和皇后为皇太后。
</p><p>
先是帝谕辅臣曰：“宣和皇后春秋已高，朕朝夕思之，不遑安处。”翰林学士
硃震，乃奏引唐建中故事，乞遥上宝册，且言：“陛下虽从权宜，而退朝有高世之
行，谓宜供张别殿，遣三公奉册，以伸臣子之志。册藏有司，恭俟来归。”诏礼官
条具。太常少卿吴表臣请依嘉祐、治平故事，俟三年礼毕，检举施行。乃先降御札，
播告中外焉。
</p><p>
起复龙神卫四厢都指挥使、降授雄州防御使、行营前护副军都统制王彦复洪州
观察使、知邵州。解潜既罢，彦亦不自安，因乞持馀服，故有是命。
</p><p>
彦入辞，帝抚劳甚厚，曰：“以卿能牧民，故付卿便郡，行即召矣。”将行，
又锡以金带。诏彦军并隶权主管马军司公事刘锜，于是锜始能成军。
</p><p>
辛巳，镇南军节度使、开府仪同三司、新两浙西路安抚制置大使兼知临安府吕
颐浩为少保兼行宫留守。
</p><p>
颐浩比至临安，处事甚有绪，豪右莫敢犯禁。时已命百司渐赴行在，所谓留守
司，名存而已。
</p><p>
召观文殿学士、提举万寿观兼侍读、行宫留守孟庾赴行在。
</p><p>
甲申，少保、护国、镇安、保静军节度使、淮南西路兼太平州宣抚使刘光世为
少保，仍三镇旧节，充万寿观使、奉朝请，封荣国公。
</p><p>
时光世入见，再乞罢军，且以所管金谷百万献于朝，乃以其兵属都督府而有是
命。张浚因分光世所部为六军，令听本府参谋军事吕祉节制。
</p><p>
丁亥，通侍大夫、武康军承宣使、行营左护军前军统制王德落阶官，为相州观
察使。
</p><p>
刘光世既罢军，都督府以德提举训练诸将军马，故优擢焉。
</p><p>
乙丑，礼部太常寺言：“今岁当行大礼，而郊天法物未备。国朝故事，仁宗皇
祐五年南郊。嘉祐元年恭谢，四年祫祭，七年明堂，盖尝逾九年而不再郊。将来大
礼，请合祭天地于明堂，祖宗并配，兼祀百神，于礼为便。”诏行明堂大礼，令有
司条具以闻。
</p><p>
是春，金右监军完颜昌居祁州，都监宗弼自黎陽归燕山，完颜杲居云中。尚书
左丞高庆裔，以赃下大理寺。
</p><p>
夏，四月，壬辰朔，诏筑太庙于建康，以临安府太庙充本府圣祖殿。
</p><p>
甲午，少师、万寿观使刘光世，特许任便居住，从所请也。光世遂居温州。
</p><p>
丙申，权主管侍卫马军司刘锜，奏以前护副军及马军司，见在通为前、后、左、
右、中军及游奕，凡六军，每军千人，共为十二将，从之。前护副军，即八字军。
</p><p>
丁酉，徽猷阁待制王伦、右朝请郎高公绘入辞。
</p><p>
伦自平江至建康，凡四召对。帝使伦谓金右副元帅鲁国王昌曰：“河南之地，
上国既不有，与其付刘豫，曷若见归！”伦奉诏而去。帝因伦行，附进皇太后、渊
圣皇帝黄金各二百两。
</p><p>
中书言：“宇文虚中、硃弁奉使日久，宜有支赐以慰忠勤。”诏赐虚中黄金五
十两，绫、绢各五十匹，龙凤茶十斤；弁黄金绫帛各三十两匹，茶六斤。枢密使秦
桧言：“孙傅、张叔夜家属在金中甚贫，愿因伦行有所赈给。”诏赐金如虚中之数。
</p><p>
壬寅，大常少卿吴表臣权尚书礼部侍郎。
</p><p>
丁未，太尉、湖北、京西宣抚使岳飞，乞解官持馀服。
</p><p>
张浚尝与飞论淮西事，浚曰：“王德，淮西军所服，今欲以为都统制，而命吕
祉为督府参议领之，何如？”飞曰；“德与琼素不相下，一旦揠之在上，势所必争。
吕尚书虽通才，然书生不习军事，恐不足以服之。”浚曰：“张宣抚何如？”飞曰：
“暴而寡谋，且琼素所不服。”浚曰：“然则杨沂中耳。”飞曰：“沂中视德等耳，
岂能驭之！”浚艴然曰：“固知非太尉不可。”飞曰：“都督以正问飞，飞不敢不
尽其愚，岂以得兵为念哉！”即日乞解兵柄归庐墓，帝不许。
</p><p>
庚戌，命兵部侍郎张宗元权湖北、京西宣抚判官，往鄂州监岳飞军。
</p><p>
壬子，张浚辞往太平州、淮西视师。
</p><p>
浚因论刘光世以八千金为回易，沈与求曰：“臣闻光世之去，尝语人以陶硃公
自比，是诚可以致富矣。”浚等论范蠡之贤，人所难及，帝曰：“蠡固贤，朕谓于
君臣之义犹未尽也。”
</p><p>
先是左司谏陈公辅请对，上因语及岳飞所奏，公辅退，上书言：“昨亲奉圣语，
说及岳飞前事，采诸人言，皆谓飞忠义可用。然飞本粗人，凡事终少委曲。臣度其
心，往往谓大将或以兵为乐，坐延岁月，我必胜之。又以刘豫不足平，要当以十万
横截金境，使金不能援，势孤自败，则中原必得。此亦是一说。陛下且当示以不疑，
与之反复诘难，俟其无辞，然后令之曰：‘朝廷但欲先取河南，今淮东、淮西已有
措置，而京西一面，缓急赖卿。’飞岂敢拒命！前此朝纲不振，诸将皆有易心，如
刘光世虽罢，而更宠以少师，坐享富贵，诸将皆谓朝廷赏罚不明。臣乞俟张浚自淮
西归，若见得光世怯懦不法，当明著其罪，使天下知之，亦可以警诸将也。”
</p><p>
诏：“群臣俟祔庙毕，纯吉服。卒哭曰，建康、临安府禁屠宰三日。大、小祥，
诸路州县禁乐七日、屠宰三日。”
</p><p>
初，礼官奏百官卒哭日纯吉服，左司谏陈公辅请令且服黑带以俟梓宫之还，如
梓宫未还，须小祥后；又乞百姓禁乐三年。帝曰：“禁乐固当，但念细民以乐为业
者，无以衣食耳。”事下礼官讨论，至是条上。礼官言卒哭禁屠、乐无故事，然卒
行之二都，盖帝指也。
</p><p>
癸丑，赠直秘阁杨邦乂，加赠徽猷阁待制，增赐田三顷。
</p><p>
于是枢密院奏邦乂忠节显著，宜极褒崇，帝曰：“邦乂忠烈如此。颜真卿异代
忠臣，朕昨已官其子孙；邦乂为朕死节，不可不厚褒以为忠义之劝。”故有是命。
</p><p>
五月，乙丑，帝与辅臣论淮西事，因曰：“兵无不可用，在主将得人耳。赵奢
用赵兵大破秦军，而赵括将之则大败；乐毅用燕兵破齐，而骑劫代之则为田单所败。
岂不在主将得人乎？”秦桧曰：“陛下论兵，可谓得其要矣。”
</p><p>
初，刘光世之罢也，以其兵隶都督府，而桧与知枢密院事沈与求，意以握兵为
督府之嫌，乞置武帅，台谏观望，继亦有请，乃以相州观察使、行营左护军前军统
制王德为都统制。德，光世爱将，故就用之。
</p><p>
丙寅，诏四川制置大使席益趣遣所募西兵。
</p><p>
初，命益于团集人内选三路少壮人二千，兼家赴行在，专充扈卫。益言已遣统
押管颜渐部兵千人出峡，故命趣之。
</p><p>
壬申，诏礼官条具举行文宣、武成王、荧惑、寿星、岳、渎、海、镇、农、蚕、
风、雷、雨师之祀，用太常博士黄积厚请也。文宣王以春秋二仲，并从祀凡九十八，
武成王及从祀凡六十三，皆用两少牢。荧惑以立夏，其礼与文宣王皆如感生帝。寿
星用秋分，岳、渎、镇、海用四立日及夏季之土旺，先农以孟春，先蚕以季春之巳
日，风师以立春后丑日，雷师以立夏后申日；自寿星以下，皆用酒脯。
</p><p>
甲戌，殿中侍御史石公揆言：“今以词赋、经义取士，而考校者患不能兼通，
升黜安能得实！今岁科场，望令诸路转运司取词赋、经义两等，各差考官。”从之。
</p><p>
己卯，广西进出格马，帝曰：“此几似代北所生。广西亦有此马，则马之良者
不必西北可知。”帝因论：“春秋列国不相通，所用之马，皆取于国中而已。申公
巫臣使吴，与其射御教吴乘车，则是吴亦自有马。今必于产马之地求之，则马政不
修故也。”
</p><p>
诏礼部讨论大火之祀。先是行在多火灾，言者论：“国家实感炎德，用宋建号。
康定间，因古商丘作为坛兆，以阏伯配大火之祭。多事以来，地在敌境。望诏有司
即行在所，每建辰戌出纳之月，设位望祭。”从之，用酒脯。
</p><p>
己丑，名徽宗皇帝神御殿曰承元。
</p><p>
诏：“殿前司行营右护军、后护军并许置都、副统制。”
</p><p>
庚寅，尚书右仆射张浚言：“和靖处士尹焞，缘叛臣刘豫父子迫以伪命，焞经
涉大河，投身山谷，自长安徒步趋蜀。臣常延请至司，与之晋接，观其所学所养，
诚有大过人者。今陛下博采群议，召置经筵，而焞辞免新命，未闻就道。伏望圣慈
特降睿旨，令江州守臣疾速津遣。”初，焞行至九江，会谏臣陈公辅请禁伊川学，
焞复辞，曰：“学程氏者焞也。”浚乃显言其学行，请趣召之，焞犹不至。
</p><p>
是月，伪齐陷随州。
</p><p>
六月，辛卯朔，改谥惠恭皇后日显恭。
</p><p>
癸巳，右司谏陈公辅入对，面奏兴复之策。因言众论谓南兵不可用，帝慨然曰：
“赤壁之役，曹操败于周瑜，淝水之战，苻坚败于谢玄，北人岂常胜哉！越王勾践
卒败吴王，兵强诸国，亦岂北方士马邪！”
</p><p>
乙巳，知枢密院事沈与求卒，特辍视朝二日，赠七官为右银青光禄大夫，即湖
州赐田十顷，上将临奠，其家辞而止。与求再执政仅数月，未及有所建明。后谥忠
敏。
</p><p>
戊申，兵部尚书兼都督府参谋军事吕祉，往滩西抚慰诸军。
</p><p>
祉初在建康，每有平敌之志，张浚大喜之。浚以刘光世持不战之论，欲罢之，
参知政事张守以为不可，浚不从。守曰：“必欲改图，须得有纪律、闻望素高、能
服诸兵官之心者一人乃可。”浚曰：“正为有其人，故欲易之也。”时祉亦自谓：
“若专总一军，当生擒刘豫父子，然后尽按故疆。”及光世罢，乃命祉先往淮西。
</p><p>
直秘阁詹至闻之，遣浚书曰：“吕尚书之贤，固一时选，然于此军恩威曲折，
卵翼成就，恐不得比前人。兼此军今已付王德，德虽有功，而与郦琼辈故等夷，恐
其下有不能平者。愿更择偏裨素为军中所亲附者，使为德副，以通下情。”会祉还
朝，而琼与其下八人列状讼德于都督府，且乞回避；都督府谓德为直，寝不行。琼
等又讼于御史台，德亦言琼之过。乃诏德还建康，以所部一军隶都督府，复命祉往
庐州节制之。祉将行，赐以鞍马、犀带、象笏，抚谕甚宠，皆非从官故事。
</p><p>
中书舍人张焘，见浚言：“祉书生，不更军旅，何得轻付！”浚不从。祉又辟
都督府准备差遣陈克自随，资政殿学士叶梦得与克厚，谓之曰：“吕安老非驭将之
才，子高诗人，非国士也。淮西诸军方互有纷纷之论，是行也，危矣哉！”亦弗听。
祉、克皆留其家，以单骑从军。安老，祉字；子高，克字也。
</p><p>
庚戌，金尚书左丞高庆裔，转运使刘思，有罪伏诛。
</p><p>
乙卯，左司谏陈公辅权尚书礼部侍郎。
</p><p>
己未，给事中兼直学士院胡世将权尚书礼部侍郎。
</p><p>
秋，七月，丁卯，起复太尉、湖北、京西宣抚使岳飞，遣属官王敏求末奏事。
</p><p>
初，飞请解官，未报，乃以本军事务官张宪摄军事。宪在告，而权宣抚判官张
宗元命下，军中籍籍曰：“张侍郎来，我公不复还矣。”直宝文阁、新知襄陽府薛
弼在武昌，未上，请宪强出临军，宪谕群校曰：“张侍郎来，由我公请也。公解军
政未久，汝辈乃如此，公闻之且不乐。今朝廷已遣敕使起复我公矣，张非久留者。”
众遂安。
</p><p>
帝命参议官李若虚、统制官王贵诣江州，敦请飞依旧管军，如违并行军法。若
虚等至东林寺见飞，具道朝廷之意，飞乃受诏赴行在。
</p><p>
张浚见飞，具道上之眷遇，且责其不俟报弃军而庐墓。飞具表待罪，帝慰遣之。
将行，帝谓飞曰：“卿前日奏陈轻率，朕实不怒卿；若怒卿，则必有行遣，太祖所
谓‘犯吾法者，惟有剑耳’。所以复令卿典军，任卿以恢复之事者，可以知朕无怒
卿之意也。”飞得帝语，意乃安。至是遣敏求来奏事，委曲感恩，云：“非官家保
全，何以有今日！”翼日，帝以其语谕辅臣，秦桧不悦。
</p><p>
壬申，张浚以旱乞率从官祷雨，又乞弛役、虑囚等数事，因奏：“如浙西诸郡
及宣州、广德军地形未觉旱，如镇江、建康地形高，最觉阙雨。”上曰：“朕患不
知四方水旱之实，宫中种两区稻，其一地下，其一地高。昨日亲阅之，地高者，其
苗有槁意矣。须精加祈求，庶几数日间得雨也。”
</p><p>
时方盛暑，浚一日坐东阁，参知政事张守突入，执浚手曰：“守向言秦旧德有
声，今与同列，徐考其人，似与昔异，晚节不免有患失心，是将为天下深忧。”盖
指枢密使秦桧也。浚以为然。
</p><p>
辛巳，张浚等奏祷雨备至，未获休应，帝曰：“应天须以实，如恤刑、弛役之
类，当更有实惠可及民者。朕晓夜思之，如积欠一事，为民之害甚大，比因移跸，
所过州郡，下蠲除之令，民间极喜。可将绍兴五年以前税赋积欠及其它逋负，议蠲
之，庶几少苏民力。”浚等退而条具，悉施行焉。
</p><p>
金大保、领三省事晋国王宗翰薨。宗翰决策制胜，有古名将风，薨年五十八。
</p><p>
甲申，蠲诸路民户绍兴五年以前欠租；其坊场净利，五年正月以前所负，亦除
之。建康府居民，贫病者畀之药，死者助其葬。
</p><p>
乙酉，权户部侍郎王俣请就建康权正社稷之位，诏从之。
</p><p>
丙戌，夜，金京师地震。
</p><p>
封皇叔宗隽、宗固、叔祖晕皆为王。
</p><p>
丁亥，金汰兵兴滥爵。
</p><p>
戊子，诏：“诸路州县逃亡民户未开垦田亩，通限八年输全税。”
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86701.html' class='pagedaohang'>【上一篇】<i>:卷第一百一十九 【宋纪一百十九】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86699.html' class='pagedaohang'>【下一篇】<i>：卷第一百一十七 【宋纪一百十七】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>