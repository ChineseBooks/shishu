<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二百十六 【元纪二十四】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二百十六 【元纪二十四】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86613.html' class='pagedaohang'>【上一篇】<i>:卷第二百十七 【元纪二十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86611.html' class='pagedaohang'>【下一篇】<i>：卷第二百十五 【元纪二十三】</i></a></span>
</ul>
<div class="articleContent" id="articleContent"> <p>
起上章敦牂正月，尽玄黓涒滩十二月，凡三年。

</p><p>
讳图卜特穆尔，武宗次子，明宗之弟也，母曰文献昭圣皇后唐古氏。大德八年
春正月癸亥生。至治元年，出居海南；泰定元年，召还京师，封怀王。

</p><p>
◎至顺元年
</p><p>
春，正月，丙辰，命赵世延、赵世安领纂修《经世大典》事。
</p><p>
辛酉，时享太庙。
</p><p>
甲子，雅克特穆尔、巴延并辞丞相职，不允，仍命阿荣、赵世安慰谕之。
</p><p>
丁卯，云南诸王图沁及万户布呼、阿哈等叛，攻中庆路，陷之，杀廉访司官，
执左丞实都等，迫令署诸文牍。
</p><p>
辛未，中书省言：“科举会试日期，旧制以二月一日、三日、五日，近岁改为
十一、十三、十五；请依旧制。”从之。
</p><p>
壬申，衡陽猺为寇，劫掠湘乡州。
</p><p>
丁丑，追封三宝努为郢城王，谥荣敏。
</p><p>
赵世延请致仁，不允。
</p><p>
庚辰，陛群玉署为群玉内司，仍隶奎章阁学士院，以礼部尚书库库兼监群玉内
司事。库库尝以秘书监丞奉命往核泉舶，芥视珠犀，不少留目。国制，大乐诸坊，
咸隶礼部，遇公宴，众伎毕陈。库库视之泊如，僚佐以下皆肃然。
</p><p>
二月，壬午朔，以赵世安为御史中丞，史惟良为中书左丞。
</p><p>
癸未，籍张珪子五人家赀。
</p><p>
丁亥，命江南、陕西、河南等外富民输粟，补江南万石者官正七品，陕西千五
百石、河南二千百，江南五千石者从七品，自馀品级有差；四川富民有能输粟赴江
陵者，依河南例；其不愿仕，乞封父母者听。僧、道输粟者，加以师号。
</p><p>
己丑，图沁、布呼等攻陷仁德府，至马龙州。调八番元帅鄂勒哲将八番达喇罕
军千人、顺元土军五百人御之。
</p><p>
庚寅，以修《经世大典》久无成功，专命奎章阁学士阿邻特穆尔、和塔拉、都
哩默色等译国言所纪典章为汉语，纂修则赵世延、虞集等，而雅克特穆尔如国史例
监修。
</p><p>
奎章阁学士和塔拉、都哩默色、萨题、虞集辞职，诏谕之曰：“昔我祖宗睿知
聪明，其于致治之道，自然生知。朕以统绪所传，实在眇躬，夙夜忧惧。自惟早岁
跋涉艰阻，视我祖宗，既乏生知之明，于国家治体，岂能周知！笔立奎章阁，置学
士员，以祖宗明训、古昔治乱得失陈说于前，使朕乐于听闻，卿等宜推所学以称朕
意，其勿复辞。”
</p><p>
甲午，图沁、布呼等攻晋宁州。图沁自立为云南王，布呼为丞相，阿哈、呼喇
呼等为平章等官，立城栅，焚仓库以拒命。
</p><p>
乙未，中书省言：“江浙民饥，今岁海运，为米二百万石，其不足者，来岁补
运。”从之。
</p><p>
丙申，赈常德、澧州路饥。
</p><p>
甲辰，帝及皇后、皇子喇特纳达喇并受佛戒。
</p><p>
己亥，命明宗皇子受佛戒。
</p><p>
监察御史言：“中书平章多尔济，职任台衡，不思报效，铨选之际，紊乱纲纪，
贪污著闻，恬不知耻，宜行黜罢。”从之。
</p><p>
甲辰，流旺沁之子于吉陽军。
</p><p>
乙巳，封明宗皇子伊勒质伯为鄜王。
</p><p>
赈淮安饥。
</p><p>
丙午，命中尚卿苏尔约苏从以兵讨云南。
</p><p>
御史台言：“奇彻台天历初在上都，尝与库库楚等谋执都尔苏，事泄，同谋者
皆死，奇彻台以出征获免。顷台臣疑而劾之，不称事情，宜雪其枉。”制可。
</p><p>
帝念雅克特穆尔拥戴之劳，既追封其三世，又命礼部尚书马祖常制文立石于北
郊以昭其功；获谓未足以报，命独为丞相以尊异之。丁未，以巴延知枢密院事，依
前太保、录军国重事。诏中书曰：“昔在世祖，尝以宰相一人总领庶务，故治出于
一，政有所统。雅克特穆尔为右丞相，巴延既知枢密院事，左丞相其勿复置。凡号
令、刑名、选法、钱粮、造作，一切中书政务，悉听雅克特穆尔总裁。诸王、公主、
附马、近侍人员、大小诸司，敢有隔越闻奏，以违制论。”
</p><p>
戊申，中书省言：“旧制，正旦、天寿节，内外诸司各有贽献，顷者罢之。今
江浙省臣言圣恩公溥，覆帱无疆，而臣等殊无补报，凡遇庆礼，进表称贺，请如旧
制为宜。”从之。
</p><p>
征札实为应奉翰林文字，赐对奎章阁。帝问有所著述否，札实进所著《帝王心
法》，帝称善，诏预修《经世大典》。以论议不合，求去，乃命奎章阁侍书学士虞
集谕留之，札实坚以母老辞，遂赐币遣之。
</p><p>
辛亥，命市故瀛国公赵盘铮赐龙翔集庆寺，御史台言不必予其直，帝曰：
“吾建寺为子孙黎民计，若取人田而不予直，非朕志也。”
</p><p>
赈茶陵等州饥。杭州火，恤之。
</p><p>
三月，甲寅，乖西纟玄蛮三千人入松梸山，烧沿边军营堡。
</p><p>
戊午，封皇子喇特纳达喇为燕王，立宫相府总其府事，雅克特穆尔领之。
</p><p>
廷试进士，赐特勒图、王文煜等九十七人及第、出身。
</p><p>
时宗籓暌隔，功臣汰侈，政教未立。帝将策士，虞集为读卷官，乃拟制策以进，
首以劝亲亲、体群臣、同一风俗、协和万邦为问。帝不用。
</p><p>
命彰德路岁祭羑里周文王祠。
</p><p>
以河南行省平章奇珠为云南行省平章，八番、顺元宣慰使特穆尔布哈为云南行
省左丞，从豫王由八番道讨云南。
</p><p>
己巳，议明宗升祔，序于英宗之上，视顺宗、成宗庙迁之例。
</p><p>
辛未，诸王伊苏台，部七百馀人入天山县，掠民财产，遣枢密院、宗正府官往
捕之。
</p><p>
壬申，祔明宗神主于太庙。
</p><p>
夏，四月，壬午朔，命西僧作佛事于仁和殿，自是日始，至十二月终罢。
</p><p>
癸未，中书省言：“各官分及宿卫士岁赐钱帛，旧额万人，去岁增四千人，迩
者增数益广，请依旧额为宜。”诏阿布哈雅裁省以闻。
</p><p>
壬辰，以所籍张珪诸子田四百顷赐大承天护圣寺。
</p><p>
辛丑，明宗皇后必巴实崩，皇后鸿吉哩氏与宦者拜珠谋杀之也。
</p><p>
壬寅，括益都、般陽、宁海间田十六万馀顷，赐大承天护圣寺。
</p><p>
乌蒙土官禄余杀乌撒宣慰司官吏，降于布呼。罗罗诸蛮俱叛，与布呼相应，平
章特穆尔布哈为其所害。禄余以蛮所七百馀人拒乌撒、顺元界，立关固守。重庆五
路万户，军至云南境，值罗罗蛮万馀人遇害，千户祝天祥等引馀众遁还。
</p><p>
戊申，诏江浙、河南、江西三省调兵二万，命诸王运图斯特穆尔及枢密判官洪
浃将之，与湖广行省平章托欢会兵讨云南。
</p><p>
五月，戊午，帝御大明殿，雅克特穆尔率文武百官及僧道、耆老奉玉册玉宝，
上尊号曰：“钦天统圣至德成功大文孝皇帝。”是日，改元至顺。
</p><p>
丁卯，翰林国史院修《英宗实录》成。
</p><p>
戊辰，帝如上都。将立燕王喇特纳达喇为皇太子，乃以托欢特穆尔乳母夫言，
明宗在日，素谓太子非其子，黜之江南，驿召翰林学士阿林特穆尔、奎章阁学士乌
图噜笃勒哲书其事于《托布齐延》，召虞集使书诏，播告中外。
</p><p>
是月，以浙东宣慰使陈天祐、湖广参知政事樊楫死于王事，赠封特加一级。龙
兴张仁兴妻邹氏、奉元李郁妻崔氏以志节，汴梁尹华以孝行，皆旌其门。
</p><p>
六月，辛巳朔，雅克特穆尔言：“向有旨，惟许臣及巴延兼领三职。今赵世延
以平章政事兼翰林学士承旨、奎章阁大学士，世延引疾以辞。”帝曰：“朕重老成
人，其令赵世延仍视事中书，果病。无预铨选可也。”
</p><p>
丙申，大名路黄河溢。
</p><p>
庚子，知枢密院事库春贝、托克托穆尔及通政使齐尔噶朗等十人，以雅克特穆
尔权势崇重，谋诛之。页特密实托密以变告雅克特穆尔；即率奇彻军掩捕，按问，
并弃市，籍其家。
</p><p>
乙巳，罗罗斯土官撒加伯，合乌蒙蛮兵万人攻建昌县，云南行省右丞跃里特穆
尔拒之，斩首四百馀级；四川军亦败撒加伯于芦古驿。
</p><p>
秋，七月，己未，通渭山崩。
</p><p>
辛酉，以江西、建昌万户府军戍广海者，一岁更役，往来劳苦，诏仍至元旧制，
二岁一更。
</p><p>
乙丑，调诸卫卒筑漷州、柳林海子堤堰。
</p><p>
庚午，中书省言：“近岁帑廪空虚，其费有五：“曰赏赐，曰作佛事，曰创置
衙门，曰滥冒支领，曰续增卫士鹰坊，请与枢密院、御史台各集赛官同加汰减。”
从之。
</p><p>
丁丑，特们德尔子将作使索珠与其弟观音努、姊夫太医使伊埒哈雅，坐怨望咒
诅，事觉，诏中书鞫之。事连前刑部尚书乌讷尔、前御史大夫博啰、上都留守乌讷
尔等，俱伏诛。
</p><p>
云南图沁、布呼等势愈猖獗，乌撒、禄余亦乘势连约乌蒙、东川、茫部诸蛮，
欲令布呼弟拜延顺等兵攻顺元。诏即遣使督豫王喇特纳实哩及行枢密院、四川、云
南行省亟会诸军分道进讨；以乌蒙、乌撒及罗罗斯地接西番，与碉门安抚司相为脣
齿，命宣政院督所属军民严加守备，又命巩昌都总帅府调兵千人戍四川。
</p><p>
闰月，癸未，监察御史葛明诚言：“中书平章政事赵世延，年逾七十，志虑耗
衰，固位苟容，无补于事，请斥归田里。”诏中书议之。雅克特穆尔言：“世延向
日陈致仕，不允所请。御史之言，盖不知有旨。”帝曰：“如御史言，世延固难任
中书矣，其仍任以翰林、奎章之职。”
</p><p>
云南茫部路九村夷人阿斡阿里，诣四川行省自陈：“本路旧隶四川，今土官撒
加伯与云南连叛，愿备粮四百石，民丁千人，助大军进征。”事闻，诏嘉其去逆效
顺，厚慰谕之。
</p><p>
癸巳，行枢密院言：“征戍云南军士二人逃归，捕获，法当死。”诏曰：“如
临战阵而逃，死宜也。非接战而逃，辄当以死，何视人命之易耶！其杖而流之。”
</p><p>
安南国王陈益稷，以天历二年卒于汉陽府。丁酉，制赠开府仪同三司、湖广行
省平章政事，王爵如故，谥忠懿。
</p><p>
戊申，加封孔子父齐国公为启圣王，母鲁国太夫人颜氏为启圣王夫人。旋封孔
子妻并官氏为大成至圣文宣王夫人，从衍圣公孔思晦之请也。又加封颜子兗国复圣
公，曾子郕国宗圣公，子思沂国述圣公，孟子邹国亚圣公，河南伯程颢豫国公，伊
陽伯程颐洛国公。
</p><p>
罗罗斯土官撒加伯及阿陋土官阿剌、里州土官阿答，以兵八千撤毁栈道，遣把
事曹通潜结西番，欲据大渡河进寇建昌。四川行省调兵一千七百人，令五户周勘统
之，直抵罗罗斯界，以控扼西番及诸蛮部。
</p><p>
广西猺于国安寇修仁、荔浦等县，广西元帅府发兵捕之，贼众溃走，生擒国安。
</p><p>
是月，江南大水，江浙、湖广尤甚。
</p><p>
八月，辛亥，云南跃里特穆尔以兵屯建昌，执罗罗斯把事曹通，斩之。
</p><p>
雅克特穆尔出西道田猎，未至，丁巳，诏以机务至重，遣使趣召之。
</p><p>
己未，帝至自上都。
</p><p>
有上言蔚州广灵县地产银者，诏中书、太禧院遣人莅其事，岁所得银，归大承
天护圣寺。
</p><p>
辛酉，御史台臣请立燕王为皇太子。帝曰：“联子尚幼，非裕宗为燕王时比，
俟雅克特穆尔至，共议之。”
</p><p>
壬申，诏兴举蒙古字学。
</p><p>
中书省、枢密院、御史台言：“比奉旨裁省卫士，今定大内四宿卫之士，每宿
卫不过四百人；累朝宿卫之士，各不过二百人。鹰坊万四千二十四人，当减者四千
人；内饔九百九十人，四集赛当留者各百人；累朝旧邸爆分饔人三千二百二十四人，
当留者千一百二十人；媵臣、怯怜口共万人，当留者六千人。其汰去者，斥归本部
著籍应役。自裁省之后，各宿卫复有容匿汉、南、高丽人及奴隶滥充者，集赛官与
其长杖五十七，犯者与典给散者皆杖七十七，没家赀之半，以籍入之半为告者赏。
仍令监察御史察之。”制可。
</p><p>
九月，庚辰，罢入粟补官例。
</p><p>
大宁路地震。
</p><p>
甲申，命艺文监以《雅克特穆尔世家》刻板行之。
</p><p>
监察御史葛明诚劾奏：“辽陽行省平章哈喇特穆尔，尝坐赃被杖罪，今复任以
宰执，控制东籓，亦足见国家名爵之滥，请行黜罢。”从之。
</p><p>
辛卯，监察御史哆啰台、王文若言：“岭北行省，乃太祖肇基之地，武宗时，
太师伊齐彻尔为右丞相，太傅达尔罕为左丞相，保安边境，朝廷无北顾之忧。今乃
命哈玛尔图为平章政事，其人琐琐无正大之称，钱谷甲兵之事，懵无所知，岂能昭
宣皇猷，赞襄国政！且以伊齐彻尔辈居于前而以斯人继其后，贤不肖固不待辨而明，
理宜黜罢。”制可之。
</p><p>
置麓川路军民总管府。复立总管府于哈喇火州。
</p><p>
乙未，御史台臣劾奏：“前中书平章苏苏，叨居台鼎，专肆贪婬，两经杖断，
方议流窜。幸蒙恩宥，量徙湖广，不复畏法自守，而乃携妻取妾，滥污百端。况湖
广乃屯兵重镇，岂宜居此！请屏之远裔，以示至公。”诏永窜雷州，湖广行省遣人
械送。
</p><p>
己亥，敕：“诸色人非其本俗，敢有弟收其嫂，子收庶母者，坐罪。”
</p><p>
丁未，敕有司缮治南郊斋宫。
</p><p>
辰州万户图克里布哈母舒穆噜氏以志节，漳州龙溪县陈必达以孝行，并旌其门。
</p><p>
冬，十月，辛酉，帝始服大裘、衮冕，亲祀昊天上帝于南郊，以太祖配。盖自
世祖至是凡七世，而南郊亲祀之礼始克举焉。
</p><p>
乙丑，广西猺寇横州及永淳县，敕广西元帅府率兵捕之。
</p><p>
壬申，御史台言：“内外官吏令家人受财，以其干名犯义，罪止杖斥。今贪污
者缘此犯法愈多，请依十二章，计赃多寡论罪。”从之。
</p><p>
乙亥，赐伯夷、叔齐庙额曰圣清，岁春秋祀以少牢。
</p><p>
遣使趣四川、云南行省兵进讨。于是四川行省平章达春引兵由永宁、左丞博啰
引兵由青山茫部并进，陈兵周泥驿，及禄余等战，杀蛮兵三百馀人。禄余众溃，即
夺其关隘，以导顺元诸军。时云南行省平章奇珠等俱失期不至。
</p><p>
十一月，辛巳，御史台臣言：“陕西行省左丞齐喇，坐受人僮奴一人及鹦鹉，
请论如律。”诏曰：“位至宰辅，食国厚禄，犹受人生口，理宜罪之。但鹦鹉微物，
以是论赃，失于太苛，其从重者议罪。今后凡馈禽鸟者，勿以赃论，著为令。”
</p><p>
丙戌，罗罗斯撒加伯、乌撒阿答等合诸部万五千人攻建昌，跃里特穆尔等引兵
追战于木托山下，败之，斩首五百馀级。
</p><p>
广西廉访司言：“今讨叛猺，各行省辟将兵二万人，皆屯住静江，迁延不进，
旷日持久，恐失事机。”诏遣使趣之。
</p><p>
知枢密院事雅克布连，请依旧制全给鹰坊刍粟，使无贫乏，帝曰：“国用皆百
姓所供，当量入为出，朕岂以鹰坊失其利，重困吾民哉！”不从。
</p><p>
辛丑，敕河南行省：“民间自实田土粮税，不通舟楫之处，得以钞代输。”
</p><p>
十二月，己酉，以董仲舒从祀孔子庙，位列七十子之下。
</p><p>
国子生积分及等者，省、台、集贤院、奎章阁官同考试，中式者以等第试官，
不中者复入学肄业。
</p><p>
辛亥，立燕王喇特纳达喇为皇太子，诏天下。
</p><p>
戊午，以郊祀礼成，御大明殿受文武百官朝贺，大赦天下。
</p><p>
癸酉，诏宣忠扈卫亲军都万户府：“凡立营司境内所属山林川泽，其禽兽鱼鳖
悉供内膳，诸猎捕者坐罪。”
</p><p>
监察御史秦起宗，劾中丞和尚受人妇女，贱买县官屋，不报。起宗入见，跪辨
久之，敕令起，起宗不起，会日暮，出。明日，立太子，有赦，起宗又奏：“不罪
和尚，无以正国法。”和尚乃伏辜。帝曰：“为御史当如是矣。”元会，赐济逊服，
令得与大宴。
</p><p>
甲戌，敕各行省：“凡遇边防有警，许令便宜发兵，事缓则驿闻。”
</p><p>
清江范梈，以朝臣荐为翰林院编修官，秩满，擢海南、海北道廉访司照磨，巡
历遐僻，不惮风波瘴疠，所至兴学教民，雪理冤滞甚众。迁福建闽海道知事，闽俗
素污，文绣局取良家子为绣工，无别尤甚。梈作歌诗一篇述其弊，廉访使取以上闻，
皆罢遣之，其弊遂革。未几，移疾归，是岁卒。
</p><p>
奎章阁初开，首擢翰林应奉揭傒斯为授经郎，以教勋戚大臣子孙。帝时幸阁中，
有所咨访，奏对称旨，恒以字呼之而不名。每中书奏用儒臣，必问曰：“其才何如
揭曼硕？”间出所上《太平政要》四十九章以示台臣曰：“此朕授经郎揭曼硕所进
也。”其见亲重如此。
</p><p>
傒斯，富州人。地不产金，官民惑于奸民之言，募淘金户三百户而以其人总之，
散往它郡采金以献，岁课自四两，累增至四十九两。其人既死，而三百户所存无什
一，又贫不聊生；有司乃责民之受役于官者代输，民多以是破产。中书因傒斯言，
遂蠲其征，民赖以苏。

</p><p>
◎至顺二年
</p><p>
春，正月，己卯，御制《奎章阁记》，亲书，刻于石。
</p><p>
行枢密院使彻尔特穆尔等言：“十一月，仁德府权达噜噶齐曲术，纠集兵众以
讨云南，首败布呼贼兵于马龙州，以是月十一日杀布呼弟拜延，献馘于豫王。十三
日，战于马金山，获布呼及其弟巴延彻尔、其党拜布哈等十馀人，诛之，馀皆皆溃，
独禄，余据金沙江。”诏趣进兵讨之。
</p><p>
丁亥，以寿安山英宗所建寺未成，诏中书省傍钞十万锭供其费，仍命雅克特穆
尔、萨题等总督其工役。
</p><p>
戊子，造岁额钞本，至元钞八十九万五千锭，中统钞五千锭。
</p><p>
命兴和路建雅克特穆尔鹰棚。
</p><p>
辛卯，皇太子喇特纳达喇薨。壬辰，命宫相法哩等护灵辇北祔葬于山陵，仍命
法哩等守之。
</p><p>
御史台臣劾奏福建宣慰副使哈济，前为广东廉访副使，贪污狼籍，宜罢黜，从
之。
</p><p>
甲辰，建孔子庙于后卫。
</p><p>
乙巳，镇西武靖王绰斯班、豫王喇特纳实哩及行省、行院官同讨云南，兵十馀
万，以去年十一月十一日，绰斯班师次罗罗斯，期跃里特穆尔会于曲靖、马龙等州；
跃里特穆尔倍道兼进，夺金沙江。十二月十七日，大军击败阿哈兵，阿哈伪降，明
日，率兵来袭我营，绰斯班等又击败之，阿哈窜走；大军直趋中庆，遇贼于安宁州，
再战，大败之。二十八日，阿哈来逆战，遂就擒，斩于军前。三十日，将抵中庆，
贼兵七千犹拒战于伽桥、古壁口，跃里特穆尔左颊中流矢，洞耳后，拔矢复战，大
捷，遂复行省治，诸军皆会，驻于城中，分兵追捕残贼于嵩明州。捷闻，诏总兵官
量度缓急，从宜区外。
</p><p>
行枢密院使彻尔特穆尔，治军有纪律，所过秋毫无犯；贼平，赏赉甚厚，悉分
赐将士，囊装惟巾栉而已。
</p><p>
二月，戊申，立广教总管府，以掌僧尼之政，凡十六所，秩正三品。府设达噜
噶齐、总管、民知府事、判官各一员，宣政院选流内官拟注以闻，总管则僧为之。
</p><p>
四川行省招谕怀德府驴谷、什用等四洞及生蛮十二洞皆内附，诏升怀德府为宣
抚司以镇之。诸洞各设长官司及巡检司，且命各还所掠生口。
</p><p>
湖广参政彻尔特穆尔与苏苏、班坦俱坐出怨言，刑部鞫实定罪，会赦，并流荒
僻州郡，仍籍其家；苏苏禁锢终身。
</p><p>
己酉，枢密院言：“彻尔特穆尔、博啰以正月戊寅败乌撒蛮兵，射中禄余，降
其民，乌蒙、东川、易良州蛮兵、夷獠等俱款附。绰斯班等驻中庆，复行省事。”
又言：“澄江路蛮官郡容报贼古喇呼，及图沁之弟拜喇图密实等，伪降于豫王而反
围之，至易龙驿，古喇呼等掩袭官军。四川平章达春顿兵不进，平章奇珠妻子孳畜
为贼所掠。谍知图沁方修城堡，布兵拒守，无出降意”诏速进兵讨之。
</p><p>
辛亥，建雅克特穆尔居第于兴圣宫之西南，诏萨题及留守司董其役。
</p><p>
乙卯，云南统兵官报诸蛮悉降，惟禄余追捕未获。
</p><p>
诸王齐齐克图、锡格，坐妄言不道，诏安置齐齐克图广州，锡格雷州。
</p><p>
三月，辛巳，御史台臣劾奏：“燕南廉访使布咱尔，前为闽海廉访使，受赃累
万，虽遇赦原，宜追夺制命，籍没流窜。”诏如所言，仍暴其罪。
</p><p>
甲申，绘皇太子真容，奉安庆寿寺之东鹿顶殿，祀如累朝神御殿仪。以宦者拜
珠侍皇太子疾不谨，杖斥之。
</p><p>
冠州有虫食桑四十馀万株。
</p><p>
丙戌，雨土霾。
</p><p>
司徒锡沙言：“陶弘景《胡笳曲》有‘负扆飞天历，终是甲辰君’之语，今陛
下生年、纪号适与之合，此实受命之符，请录付史馆，颁告中外。”诏翰林、集贤、
奎章、礼部杂议之。翰林诸臣议以为：“唐开元间，太子宾客薛让进武后《鼎铭》
云：‘上元降监，方建隆基。’为玄宗受命之符。姚崇表贺，请宣示史官，颁告中
外。而宋儒司马光斥其采偶合之文以为符瑞，乃小臣之谄，而宰相实之，是侮其君
也。今弘景之曲，虽于生年、纪号若偶合者，然陛下应天顺人，绍隆正统，于今四
年，薄海内外，罔不归心，固无待于旁引曲说以为符命。从其所言，恐启谶纬之端，
非所以定民志。”事遂寝。
</p><p>
戊午，以龙庆州之流杯园池、水硙上田赐雅克特穆尔。
</p><p>
癸巳，修普天大醮。
</p><p>
豫王喇特纳实哩、镇西武靖王绰斯班等擒云南诸贼及其将校，磔以徇。
</p><p>
癸卯，中书省言：“嘉兴、平江、松江、江陰芦场、荡山、沙涂、沙田之籍于
官者，尝赐他人，今请改赐雅克特穆尔。”令有司如数给付。
</p><p>
夏，四月，丙午朔，全宁民王托欢献银矿。诏设银场提举司，隶中政院。
</p><p>
命西僧于五台及雾灵山作佛事各一月，为皇子古噜达喇祈福。
</p><p>
戊申，皇姑鲁国大长公主薨。
</p><p>
以宫中高丽女子赐雅克特穆尔，高丽国王请割国中田为资送，诏遣使往受之。
</p><p>
发卫卒三千助大承天护圣寺工役。
</p><p>
庚戌，诏建雅克特穆尔生祠于红桥南，树碑以纪其勋。
</p><p>
真定武陟县地震，逾月不止。
</p><p>
戊午，命兴和建屋居海青，上都建屋居鹰鹘。
</p><p>
庚申，宁国路泾县民张道，杀人为盗，道弟吉从而不加功，拘囚七年不决。吉
母老，无他子孙，中书省臣以闻，敕免死，杖而释之，俾养其母。
</p><p>
壬戌，枢密院言：“云南已平，镇西武靖王绰斯班奏言：‘种人叛者虽已略定，
其馀党逃窜山谷，不能必其无反侧，请留荆王额苏额布罕及诸王索诺木等各领所部
屯驻一二岁，以示威重。’”从之。仍命豫王分兵共守一岁以镇辑之，馀军皆遣还
所部，统兵官召赴阙。
</p><p>
甲子，诏：“故尚书省丞相托克托，可视三宝努例，以所籍家资还其家。”
</p><p>
御史台言同佥中政院事殷仲容，奸贪邪佞，冒哀居官，诏黜之。
</p><p>
戊辰，奎章阁以纂修《经世大典》，请从翰林、国史院取《托布齐延》一书以
纪太祖已来事迹，诏以命翰林学士承旨押布哈、塔斯哈雅。押布哈言：“《托布齐
延》事关秘禁，非可令外人传写，臣等不敢奉诏。”从之。
</p><p>
衡州路比岁旱蝗，仍大水，民食草木殆尽，又疫疠者十九。壬申，湖南道宣慰
司请赈粮米万石，从之。
</p><p>
五月，甲午，以平江官田五百顷立稻田提举司，隶宫相都总管府。
</p><p>
乙未，纂修《皇朝经世大典》成。
</p><p>
丙申，帝如上都，敕在京百司日集公署，自辰至暮勿废事。
</p><p>
戊戌，次红桥，临视雅克特穆尔生词。
</p><p>
六月，乙巳朔，监察御史韩元善言：“历代国学皆盛，独本朝国学生仅四百员，
又复分辨蒙古、色目、汉人之额。请凡蒙古、色目、汉人，不限员额皆得入学。”
又，监察御史陈守中言：“凡仕者亲老，别无他丁侍养，请不限地方名次，从优附
近迁调，庶广忠孝之道。”皆不报。
</p><p>
乙卯，监察御史陈良，劾浙东廉访使托克托刘延：“阿附权奸都尔苏，又，其
生母何氏，本父之妾而兄妻之，乃冒请封赠，请黜罢宪职，追还赠恩。”从之。
</p><p>
癸亥，诏：“诸官吏在职役或守代未任，为人行赇关说，其有所取者，官如十
二章论赃，吏罢不叙终其身；虽无所取而讼起灭由己者，罪加常人一等。”
</p><p>
云南出征军悉还，乌撒、罗罗蛮复杀戍军黄海潮等，撒加伯又杀掠良民为乱。
丙寅，命云南行省、院：“凡境上诸关戍兵，未可轻撤，宜俟缓急以制其变。”
</p><p>
秋，七月，辛巳，济尔哈达尔坐罪当流远，以腾吉斯舅氏故释之。
</p><p>
壬午，监察御史张益等言：“四川行省平章奇彻台为人反覆，不可信任，今云
南未平，与蜀接境，宜削官远窜。”诏夺其制命、金符，同妻孥禁锢于广东。
</p><p>
丁亥，海南黎贼作乱，诏江西、湖广两省合兵捕之。
</p><p>
乙未，立闵子书院于济南。
</p><p>
庚子，广西猺贼平。
</p><p>
癸卯，知行枢密院事彻尔特穆尔以兵讨叛蛮，戮其党七百馀人。
</p><p>
大宁和众县何千妻殉夫，旌其门。
</p><p>
八月，甲辰朔，日有食之。
</p><p>
辛亥，帝至自上都。
</p><p>
甲寅，命宣课提举司毋收雅克特穆尔邸舍商贷税。
</p><p>
江浙水，坏田四十八万八千馀顷。
</p><p>
诏皇子古噜达喇出居雅克特穆尔家；九月，癸酉朔，市鄂尔根萨哩宅，命雅克
特穆尔奉皇子古噜达喇居之。
</p><p>
乙亥，命留守司发军士，筑驻跸台于大承天护圣寺东。
</p><p>
御史台臣劾奏：“四川行省参政马镕，发粮六千石饷云南军，中道辄还，预借
俸钞一十九锭以娶妾，又诟骂平章汪涛昌，罪虽蒙宥，难任宰辅。”帝曰：“纲常
之理，尊卑之分，懵无所知，其何以居上而临下！亟罢之！”
</p><p>
丙子，海南贼王周，纠率十九洞蛮二万馀人作乱。命调广东、福建兵隶湖广左
丞伊喇四努统领讨捕。
</p><p>
湖州安吉县久雨，太湖溢，漂没居民，赈之。
</p><p>
丁亥，御史台言：“江西行省参政李允中，乃故内侍李邦宁养子，器质庸下，
误叨重选，宜黜罢。”从之。
</p><p>
云南禄余复叛，杀乌撒宣慰使伊噜、东川路总管府判官嘉珲迪等二十馀人，率
兵击罗罗斯，寇顺元路。丁酉，云南行省遣都事诺海、镇抚栾智等奉诏往谕禄余及
授以参政制命，至撒家关，禄余拒不受。俄而贼大至，诺海因与力战，贼乃退。及
晚，乌撒兵入顺元境，左丞特穆尔布哈御贼，诺海复就阵宣诏招之，遂遇害，特穆
尔布哈等敛兵还。
</p><p>
冬，十月，己酉，为皇子古噜达喇作佛事，释在京囚死罪者二人，杖罪者四十
七人。
</p><p>
癸丑，蒙古都元帅齐喇引兵击阿哈贼党于靖江路海中山，为云梯登山，破其栅，
杀贼五百馀人；图沁之弟必里克图库图齐，举家赴海死。
</p><p>
戊午，吴江州大风雨，太湖溢，漂没庐舍。辛酉，命江浙行省赈之。
</p><p>
丙寅，雅克特穆尔取牦牛五十于西域来献。
</p><p>
十一月，壬申朔，日有食之。
</p><p>
云南行省言：“伊奇布锡之地所牧国马，岁给盐，以每月上寅日啖之，则马健
无病。比因布呼叛乱，云南盐不可到，马多病死。”诏四川行省以盐给之。
</p><p>
乙亥，李彦通、萧布兰奚等谋反，伏诛。
</p><p>
癸未，诏养雅克特穆尔之子塔喇哈为子，赐居弟。
</p><p>
隆祥司使晃忽尔布哈言：“海南所建大兴龙普时寺，工费浩穰，黎人不胜其扰，
以故为乱。”诏湖广行省臣布哈及宣慰、宣抚二司领其役，仍命廉访司莅之。
</p><p>
十二月，戊申，陕西行台御史尼古巴、高坦等劾奏：“本台监察御史陈良，恃
势肆毒，徇私破法，请罢职籍赃，还归田里。”诏：“虽会赦，其准风宪例，追夺
敕命，馀如所奏。”
</p><p>
以黄金符镌文曰：“翊忠徇义、迪节同勋”，赐西域亲军副都指挥使奇彻，以
旌其天历初红桥战功。
</p><p>
壬子，复命诸王呼喇春还镇云南。
</p><p>
癸丑，河南、河北道廉访副使僧嘉努言：“自古求忠臣必于孝子之门。今官于
朝十年不省觐者有之，非无思亲之心，实由朝廷无给假省亲之制，而有擅离官次之
禁。古律，诸职官父母在三百里，于三年听一给定省假二十日；无父母者，五年听
一给拜墓假十日。以此推之，父母在三百里以至万里，宜计道里远近，定立假期。
其应省觐而不省觐者坐以罪；若诈冒假期，规避以掩其罪，与诈奔丧者同科。”命
中书省、礼部、刑部及翰林、集贤、奎章阁议之。
</p><p>
癸亥，雨木冰。
</p><p>
是岁，以集贤大学士岳柱为江西行省平章政事。时有诬告富民负永宁王官帑银
八百馀锭者，中书遣使诸路征之。使至江西，岳柱曰：“事涉诬罔，不可奉命。”
僚佐重违宰臣意，岳柱曰：“民为邦本，伤本以敛怨，亦非宰相福也。”令使者以
此意复命。雅克特穆尔闻其言感悟，命刑部诘治，得诬罔状，坐告者罪，以其事闻，
帝嘉之，特赐币帛及上尊酒。
</p><p>
桂陽州民张思进等，啸聚二千馀众，州县不能治，广东宣慰司请发兵捕之，岳
柱曰：“有司不能抚绥边民，乃欲侥幸兴兵以为民害邪！遣千户王英往问状。英直
抵贼巢，谕以祸福，贼曰：“致我为非者，两巡检司耳，我等何敢有异心哉！”谕
其众使复业，一方以宁。岳柱，鄂尔根萨理之子也。
</p><p>
监察御史陈思谦言：“铨衡之弊有四：入仕之门太多，黜陟之法太简，州郡之
任太淹，朝省之除太速。请设三策以救四弊：一曰至元三十年以后增设衙门，冗滥
不急者，从实减并；其外有选法者，并入中书。二曰宜参酌古制，设辟举之科，令
三品以下各举所知，得才则受赏，失实则受罚。三曰古者剌史入为三公，郎官出宰
百里，盖使外职识朝廷治体，内官知民间利病。今后历县尹有能声善政者，授郎官、
御史，历郡守有奇才异绩者，任宪使、书尚，其馀各验资品通迁。在内者不得三考
连任京官，在外者须历两任乃迁内职；绩非出类，守不败官者，则循以年劳，处以
常调。凡朝缺官员，须二十月之上，方许迁除。”帝命中书议行之。
</p><p>
时有官居丧者，往往夺情起复，思谦言：“三年之丧，谓之达礼，自非金革，
不可从权。”遂著于令。有诏起报严寺，思廉曰：“兵荒之馀，当罢土木以舒民力。”
帝嘉之曰：“此正得祖宗立台宪之意，继此事有当言者无隐。”赐缣绮旌之。思谦，
祐之孙也。
</p><p>
帝幸奎章阁，命取柄史阅之，左右舁匮以往，国史院长贰无敢言。编修吕思诚
争曰：“国史纪当代人君善恶，自古天子无观阅之者。”乃止。

</p><p>
◎至顺三年
</p><p>
春，正月，癸酉，命前高丽国王王焘仍为高丽国王，赐金印。初，焘有疾，命
其子桢袭王爵。至是焘疾愈，故复位。
</p><p>
己卯，罢诸建造工役，惟城郭、河渠、桥道、仓库勿禁。
</p><p>
广西罗韦里叛寇马武冲等攻陷那马违等寨，命广西宣慰司严军御之。
</p><p>
伊阙彻尔冒请卫士刍粟，当坐罪，雅克特穆尔请释之。
</p><p>
戊子，万安军黎贼王奴罗等寇临水县。
</p><p>
己丑，四川行省言：“去年九月，左丞特穆尔布哈与禄余贼兵战被创，贼遂侵
境，请调重庆、叙州兵二千五百人往救之。”顺元宣抚司亦言：“贼列行营为十六
所，请调兵分道备御。”
</p><p>
诏上都留守司为雅克特穆尔建居第。
</p><p>
御史台言：“选除云南廉访司官，多托故不行，今有如是者，风宪勿复用。”
制可。
</p><p>
庚子，夔路忠信寨洞主阿具什用合洞蛮八百馀人寇施州。
</p><p>
二月，戊申，云南行省言：“会通州土官阿赛及河西阿勒等，与罗罗贼等千五
百人，寇会川路之卜龙村；又，禄馀将引兵与茫部合寇罗罗斯，截大渡河、金沙江
以攻东川、会通等州，请奉先所降诏书招谕之，不奉命则众宜进军。”制可。
</p><p>
己酉，禄余言于四川行省曰：“自父祖世为乌撒土官宣慰使，佩虎符，素无异
心。曩为布呼诱胁。比闻朝廷招谕，而今限期已过，乞再降诏赦，即率四路土官出
降。仍乞改属四川省，隶永宁路，冀得休息。”行省以闻。诏中书、枢密、御史诸
大臣杂议之。
</p><p>
集贤大学士致仕王约卒。
</p><p>
辛酉，雅克特穆尔兼奎章阁大学士、领奎章阁学士院事。
</p><p>
己巳，诏修曲阜先圣庙。
</p><p>
邛州有二井，旧名金凤、茅地。天历初地震，盐水涌溢，州民侯坤愿作什器煮
盐而输课于官，诏四川转运盐司主之。
</p><p>
三月，庚午朔，中书省言：“凡远戍军官死而归葬者，宜视民官例，给道里之
费。又，四川驿户，比以军兴消乏，宜遣官同行省量济之。”制可。
</p><p>
雅克特穆尔言：“平江、松江淀山湖圩田方五百顷有奇，当入官粮七千七百石。
其总田者死，颇为人占耕。今臣愿增粮为万石入官，令人佃种，以所得馀米赡臣弟
萨敦。”从之。
</p><p>
洛水溢。
</p><p>
己丑，复立功德使司。
</p><p>
癸巳，皇子古噜达喇更名雅克特古斯。
</p><p>
夏，四月，戊申，大宁路地震。
</p><p>
戊午，国师必兰纳识里与故安西王子伊噜特穆尔等谋为不轨，伏诛。有司籍之，
得其人畜、土田、金银、贷贝、钱币、邸舍、书画、器玩以及妇人七宝装具，价值
巨万万。
</p><p>
命有司为巴延建生祠，立纪功碑于涿州；仍别建祠，立碑于汴梁。
</p><p>
戊辰，免云南行省田租三年。
</p><p>
前中书右丞相太傅巴达锡卒。巴达锡清慎宽厚，号称长者，其殁也，贫无以为
敛。赠太师，追封威平王。
</p><p>
五月，甲戌，萨题请备录登极以来固让明宗往复奏言，其馀训敕、辞命及雅克
特穆尔等宣力效忠之迹，命多来续为《蒙古托布齐延》一书，置之奎章阁，从之。
</p><p>
戊寅，京师地震有声。
</p><p>
庚寅，帝如上都。
</p><p>
壬辰，太常博士王瓚言：“各处请加封神庙，滥及婬祠。按《礼经》，以劳定
国，以死勤事，能御大灾，能捍大患，则祀之。其非祀典之神，今后不许加封。”
制可。
</p><p>
追封颜子父颜无繇为已国公，谥文裕，母齐姜氏已国夫人，谥端献；妻宋
戴氏兗国夫人，谥贞素。
</p><p>
汴梁之瞧州、陈州、开封之兰陽、封丘诸县河水溢。滹沱河决。
</p><p>
六月，己酉，以御史中丞赵世安为中书左丞。
</p><p>
乙丑，禁诸卜筮、陰陽人毋出入诸王公大臣家。
</p><p>
江南行台监察御史苏天爵虑囚于湖北。
</p><p>
湖北地僻远，民獠所杂居，天爵冒瘴毒，遍历其地。囚有言冤状者，天爵曰：
“宪司岁两至不言，何也？”皆曰：“前此虑囚者，应故事耳。今闻御史至，当受
刑，故不得不言。”天爵为之太息，每事必究心，虽盛暑，犹夜篝灯治文书无倦。
天爵，真定人也。
</p><p>
秋，七月，辛未朔，调军士修柳林海子桥道。
</p><p>
丁丑，湖广行省言：“黎贼势猖獗，请益兵三千以备调用。”命依前诏，促伊
喇世努克日进兵。
</p><p>
八月，己酉，帝崩于上都。是日，陇西地震。癸丑，葬起辇谷。
</p><p>
初，帝大渐，召皇后及皇子雅克特古斯、丞相雅克特穆尔谓曰：“昔日鸿呼尼
之事，为朕平生大错，悔之无及。雅克特古斯虽为朕子，然今日大位，乃明宗之大
位也。汝辈如爱朕，立明宗之子，使绍兹大位，则朕见明宗于地下，亦可有辞以对。”
鸿呼尼，明宗自北来饮毒而崩之地也。雅克特穆尔内惧，踌蹰者累日，念鸿呼尼之
事，己实造谋，恐明宗之子立而治其罪，秘遣诏不发，因谓皇后曰：“阿婆且权守
上位玉宝，我与宗戚诸王徐议之可也。”于是遣使征诸王会京师。中书百司政事，
咸启中宫取进止。
</p><p>
乙卯，雅克特穆尔以中宫旨，赐驸马诸王大臣金银、币帛有差。
</p><p>
九月，辛巳，修皇太后仪仗。
</p><p>
是夜，地震有声来自北。
</p><p>
时大位犹虚，而雅克特穆尔礼绝百僚，威焰熏约，宗戚诸王无敢言者。又久之，
尚不立君，中外颇以为言，雅克特穆尔乃请立皇子雅克特古斯，皇后命立明宗第二
子鄜王伊勒哲伯，雅克特穆尔不得已乃奉命。十月，庚子，鄜王即皇帝位于大明殿。
</p><p>
辛丑，以知枢密院事萨敦为御史大夫，中书右丞萨题为中书平章政事，宣政使
奇尔济苏为中书左丞，中书平章政事图尔哈特穆尔知枢密院事。
</p><p>
丙寅，楚丘县河堤坏，发民丁修之。
</p><p>
十一月，戊寅，尊皇后曰皇太后。
</p><p>
壬辰，帝崩，年七岁，在位四十三日。甲午，葬起辇谷，谥宁宗。
</p><p>
时燕有妄男子上变，言部使者谋为不轨，按问皆虚。法司谓《唐律》告叛者不
反坐，参议中书省事张起岩奋谓同列曰：“方今嗣君未立，人情危疑，不急诛此人
以杜奸谋，虑妨大计。”趣有司具狱，都人肃然。
</p><p>
皇太后临朝，雅克特穆尔复与群臣议立雅克特古斯。太后曰：“天位至重，吾
儿方幼，岂能任耶！托欢特穆尔在广西，今年十三矣，且明宗之长子，礼当立之。”
乃命中书左丞奇尔济苏迎托欢特穆尔于静江。
</p><p>
皇太后在兴圣宫，正旦，议循故事行朝贺礼，礼部尚书宋本，言宜上表兴圣宫，
废大明殿朝贺，众是而从之。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86613.html' class='pagedaohang'>【上一篇】<i>:卷第二百十七 【元纪二十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86611.html' class='pagedaohang'>【下一篇】<i>：卷第二百十五 【元纪二十三】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>