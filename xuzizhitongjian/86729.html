<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第八十九 【宋纪八十九】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第八十九 【宋纪八十九】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86730.html' class='pagedaohang'>【上一篇】<i>:卷第九十 【宋纪九十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86728.html' class='pagedaohang'>【下一篇】<i>：卷第八十八 【宋纪八十八】</i></a></span>
</ul>
<div class="articleContent" id="articleContent"> <p>
起阏逢涒滩五月，尽柔兆Yan茂十二月，凡二年有

奇。

</p><p>
○徽宗体神合道骏烈逊功圣文仁德宪慈显孝皇帝崇宁三年（辽乾统四年）
</p><p>
五月，丁丑，以收复鄯、廓，遣亲王奏告太庙，侍从官分告社稷、诸陵。
</p><p>
戊寅，罢开封权知府，置牧、尹、少尹；改定六曹，以士、户、仪、兵、刑、
工为序，增其员数，仿《唐六典》易胥吏之称。
</p><p>
己卯，以复鄯、廓推赏，进蔡京守司空，封嘉国公。
</p><p>
庚辰，许将、赵挺之、吴居厚、安惇、蔡卞各转三官。
</p><p>
甲申，改鄯州为西宁州，仍为陇右节度。
</p><p>
辛丑，诏黜守臣进金助修宫庭者。
</p><p>
罢行水磨茶。
</p><p>
六月，壬寅朔，图熙宁、元丰功臣于显谟阁。
</p><p>
甲辰，辽主驻旺国崖。
</p><p>
丙午，诏：“诸路州军未曾立学者并增置。”
</p><p>
戊申，诏以荆国公王安石配享孔子。
</p><p>
壬子，置书、画、算学，其生皆占经以试，其取士法略如太学上舍，三等推恩，
以通仕、登仕、将仕郎为次。
</p><p>
戊午，诏：“重定元祐、元符党人及上书邪等者，合为一籍，通三百九人，刻
石朝堂，馀并出籍，自今毋得复弹奏。”
</p><p>
元祐奸党，文臣曾任宰臣、执政官，司马光等二十七人；待制以上官，苏轼等
四十九人；馀官，秦观等一百七十六人；武臣，张巽等二十五人；内臣，梁惟简等
二十九人。为臣不忠，曾任宰臣，王珪、章惇。
</p><p>
壬戌，蔡京奏：“奉诏，令臣书元祐奸党姓名。恭唯皇帝嗣位之五年，旌别淑
慝，明信赏罚，黜元祐害政之臣，靡有佚罚。乃命有司，夷考罪状，第其首恶与其
附丽者以闻。得三百九人，皇帝书而刊之石，置于文德殿门东壁，永为万世子孙之
戒。又诏臣京书之，将以颁之天下。臣敢不对扬休命，仰承陛下孝悌继述之志，谨
书元祐奸党名姓，仍连元书本进呈。”于是诏颁之州县，令皆刻石。
</p><p>
有长安石工安民当镌字，辞曰：“民愚人，固不知立碑之意，但如司马相公者，
海内称其正直，今谓之奸邪，民不忍刻也。”府官怒，欲加之罪。安民泣曰：“被
役不敢辞，乞免镌安民二字于石末，恐得罪后世。”闻者愧之。
</p><p>
癸亥，吐蕃遣使贡于辽。
</p><p>
乙丑，诏：“内外官毋得越职论事。”
</p><p>
秋，七月，壬申朔，诏：“应入籍人父，并不得任在京差遣。”
</p><p>
癸酉，以婉仪王氏为德妃。
</p><p>
戊寅，降授中大夫蒋之奇，追复右正议大夫，念其进对之际尝陈绍述之说也。
</p><p>
庚辰，诏：“自今大礼不受尊号，群臣毋上表。”
</p><p>
是日，辽主猎于南山。
</p><p>
癸未，辽以西北路招讨使萧德勒岱、北院枢密副使耶律慎思并知北院枢密使事。
</p><p>
辛卯，蔡京等言：“自开阡陌，使民得以田私相贾易。富者恃其有馀，厚立价
以规利；贫者迫于不足，薄移税以速售。富者莫非膏腴，而赋调反轻；贫者所存瘠
薄，而赋调反重。因循至今，其弊愈甚。熙宁初，神宗灼见此弊，遂诏有司讲究方
田利害，作法而推行之。盖以土色肥硗别田之美恶，定赋之多寡，方为之帐，而步
亩高下丈尺不可隐；户给之帖，而赋调升合尺寸无所遗。以卖买则民不能容其巧，
以推收则吏无所措其奸，邦财自此丰，民赋自此省。五路州县有经方田者，至今公
私以为利。遭元祐纷更，美意良法，未遍于天下。今检会《熙宁方田敕》，推广神
考法意，删去重复，取其应行者，为《崇宁方田敕令格式》，乞付三省颁降施行。”
从之。
</p><p>
辽以同知南院枢密使事萧迪里为西北路招讨使。
</p><p>
八月，壬寅朔，大雨，坏民庐舍，令收瘗死者。
</p><p>
甲辰，蔡京等上《神宗正史》。
</p><p>
丙午，门下侍郎许将罢。将居政府十年，不能有所建明。中丞硃谔，劾将在元
祐则尽包元丰之所守，居绍圣则陰匿元祐之所为，遂以资政殿学士出知河南。谔，
蔡京之党也。
</p><p>
荆湖南路转运判官元书言：“澧州醴陵县学生季邦彦试卷，言涉谤讪。”辛酉，
诏：“邦彦特送五百里外编管，其考校长谕屏出学。”
</p><p>
九月，乙亥，以赵挺之为门下侍郎，吴居厚为中书侍郎，翰林学士承旨张康国
为尚书左丞，刑部尚书邓洵武为尚书右丞。
</p><p>
康国，扬州人，绍圣中，蔡京治役法，荐为属。及京当国，定元祐党籍，置看
讲议司，编汇章牍，康国皆预密谋，故京引援之甚力。自福建转运判官，不三岁入
翰林为承旨，遂澄政府。复以其兄康伯代为翰林学士。
</p><p>
壬辰，诏：“诸路州学别置斋舍，以养材武之士。”
</p><p>
初，东南六路粮斛，自江、浙起纲，至于淮甸以及真、扬、楚、泗，为仓七，
以聚畜军储，复自楚、泗置汴纳，般运上京，以江淮发运使董之，故常有六百万石
以供京师，而诸仓常有数年之积。州郡告歉，则折纳上等价钱，谓之额斛；计本州
岁额，以仓储代输京师，谓之代发。复于丰熟以中价收籴，谷贱则官籴，不至伤农，
饥歉则纳钱，民以为便。本钱岁增，兵食有馀。及蔡京求羡财以供侈费，乃以其姻
家胡师文为发运使，以籴本数百万缗充贡，擢户部侍郎。自是继者效尤，时有进献，
而本钱竭。本竭则不能增籴，储积空而转般之法坏矣。
</p><p>
冬，十月，辛丑朔，大雨雹。
</p><p>
丁未，贤妃张氏薨。
</p><p>
己酉，凤凰见于辽境之淳阝陰。
</p><p>
初，蔡京使王厚招夏卓罗右厢监军仁多保忠，厚言保忠虽有归意而下无附者，
章数上，不听。京责厚愈急，厚乃遣弟诣保忠；还，为夏逻者所获，遂追保忠赴牙
帐。厚以保忠纵不为夏所杀，亦不能复领军政，使得之，一匹夫耳，何益于事！京
怒，必令以金币招之。夏乃点兵延、渭、庆三路，各数千骑，遣使求援于辽。朝议
命西边能招致夏人者，毋问首从，赏同斩级。又以陶节夫经制陕西、河东五路，在
延州大加招诱。夏主遣使巽请，皆拒之，且令杀其放牧者。夏人遂寇泾原，戊午，
围平夏城，河西节度使赵怀德等出降。夏人又入镇戎军，掠数万口而去。于是羌酋
谿赊罗撒合兵逼宣威城，知鄯州高永年出御之，行三十里，为羌人所执。多罗巴谓
其下曰：“此人夺我国，使我宗族漂泊无处所。”遂杀之，探其心肝以食焉。谿赊
罗撒复焚大通河桥，新疆大震。事闻，帝怒，新书五路将帅刘仲武等十八人姓名，
敕御史侯蒙往秦州逮治。蒙至秦，仲武等囚服听命，蒙谕之曰：“君辈皆侯伯，无
庸以狱吏辱君，第以实对。”狱既具，蒙奏言：“汉武帝杀王恢，不如秦穆公赦孟
明。今羌杀吾一都护，而使十八将由之而死，是自艾其支体也，欲身不病，得乎？”
帝悟，释不治。唯王厚坐逗遛，责授郢州团练使。
</p><p>
己未，辽主如南京。
</p><p>
己巳，立九庙，复祀翼祖、宣祖。
</p><p>
庚午，贵妃邢氏薨。
</p><p>
十一月，甲戌，幸太学，官论定之士十六人。遂临辟雍，赐司业吴絪、蒋静四
品服，学官推恩有差。
</p><p>
乙亥，辽主御迎月楼，赐贫民钱。
</p><p>
庚辰，诏：“上书邪等选人，除不得注知县、令、丞外，其职官录、参、判、
司、簿、尉并许差注。”
</p><p>
时虽设辟雍太学，以待士之升贡者，然州县犹以科举贡士，蔡京以言。丁亥，
诏：“天下取士，悉由学校升贡，其州郡发解，凡试礼部法并罢。”而每岁试上舍
生，则差知举如礼部法云。
</p><p>
癸巳，改上神宗谥曰体元显道帝德王功英文烈武钦仁圣孝皇帝。加上哲宗谥曰
宪元继道显德定功钦文睿武齐圣昭孝皇帝。
</p><p>
丙申，礼圜丘，大赦。应系贬谪官员，除元祐奸党籍及别有指挥不许移放之人
外，未量移者与量移。
</p><p>
十二月，辛丑，辽以户部使张琳为南府宰相。
</p><p>
乙巳，升通远军为巩州。
</p><p>
复封孔子后奉圣公端友为衍圣公。
</p><p>
是岁，诸路蝗。
</p><p>
桂州黎洞蛮杨晟免等内附。
</p><p>
时蔡京务开边，知桂州王祖道欲乘时徼利，乃诱王江酋杨晟免等使纳土，夸大
其辞，言：“向慕者百三十洞，五千九百家，十馀万口，其旁通江洞之众尚未论也。
王江在诸江合流之地，山川形势据诸洞要会，幅员二千里，宜开建城邑，控制百蛮，
以武臣为守，置谿洞司主之。”
</p><p>
同知枢密院事安惇卒，赠特进。
</p><p>
后二年，惇长子郊，擢福建转运判官，登对归，与客言：“穆若之容，不合相
法，当有播迁之厄。”客告其语，坐指斥乘舆诛。流其弟邦于涪州，，而追贬惇单
州团练副使，其祀遂绝。

</p><p>
○徽宗体神合道骏烈逊功圣文仁德宪慈显孝皇帝崇宁四年（辽乾统五年）
</p><p>
春，正月，庚午朔，改熙河兰会路为熙河兰湟路。
</p><p>
丙戌，筑谿哥城。
</p><p>
庚寅，辽以辽兴军节度使常格为北府宰相。
</p><p>
壬辰，诏察诸路监司贪虐者，论其罪。
</p><p>
乙未，尚书省言：“水磨茶场系元丰旧法，不可罢。欲并存留，但罢官差人动
磨，召磨户六十户，承认岁课三十万缗，每月均纳。”从之。
</p><p>
丙申，诏：“京畿路改置转运使、提点刑狱官。”
</p><p>
知枢密院事蔡卞罢。卞以兄京晚达而位在上，致己不得相，故二府政事，时有
不合。至是京将用童贯为陕西制置使，卞言不宜用宦者，必误边计。京于帝前诋卞，
卞求去，遂出知河南府。
</p><p>
立武学法。
</p><p>
丁酉，秦凤蕃落献邦、潘、叠三州。以童贯为熙河兰湟秦凤路经略安抚制置使。
</p><p>
二月，癸卯，辽主微行视民疾苦。
</p><p>
乙巳，筑御谋城。
</p><p>
丙午，辽主如鸳鸯泺。
</p><p>
己酉，中书省言：“《周官》宫伯掌王宫之士庶子。盖王宫之内有士庶子为卫，
而士庶子者，非王族则功臣之世，故休戚一体，上下亲而内外察。逮汉以郎执戟宿
卫殿中，举衣冠子弟充选；至唐遂分三卫、五府，其法详密。今殿庭设仗，悉以禁
旅。宜仿古立三卫郎一员，三卫中郎为之二，文武各一员，博士二员，主簿一员。
亲卫府郎十员，中郎十员；勋卫府亦如之；翊卫府郎二十员，中郎二十员。亲卫立
于殿上两帝，勋卫立于朵殿，翊卫立于两阶卫士之前。三卫官并以勋戚亲兄弟子孙
试充；直退，皆入府诵书，各占一经，一月一私试，季一公试；习武艺者许赴武学。”
从之。
</p><p>
甲寅，以尚书左丞张康国知枢密院事，兵部尚书刘逵同知枢密院事，吏部尚书
何执中为尚书左丞。
</p><p>
乙卯，班方田法。
</p><p>
庚申，诏：“西边用兵，法能招羌人者，与斩级同赏。”
</p><p>
壬戌，升赵州为庆源军。
</p><p>
甲子，雨雹。
</p><p>
乙丑，改三卫郎为三卫侍郎。
</p><p>
闰月，壬申，复元丰铨试断案法。
</p><p>
令州县仿尚书六曹分六案。
</p><p>
夏屡遣使请昏于辽，至是辽封族女为成安公主，嫁夏国王李乾顺。
</p><p>
甲申，置陕西、河东、河北、京西监，铸当二夹锡铁钱。自太祖以来，闽、蜀、
陕西多用铁钱，每十文当铜钱一文。至是河东转运判官洪中孚言：“辽、夏以铁钱
为兵器，若杂以锡铅，则脆而不可用，请改铸之。”故有是诏。
</p><p>
河西节度使赵怀德来降。己丑，御端门受之，授感德军节度使，封安化郡王。
</p><p>
壬辰，曲赦熙河兰湟路。
</p><p>
诏：“知大名府吕惠卿提举洞霄宫。”惠卿再上表乞弟谅卿出籍，表词有“明
昭先烈，以推美于泰陵；阔略微文，用保全于蔡邸。”言者论其引谕失当，特责之。
</p><p>
三月，壬寅，置青海马监。
</p><p>
甲辰，以赵挺之为尚书右仆射兼中书侍郎。
</p><p>
丙午，诏建古王砦为怀远军。
</p><p>
庚戌，提举洞霄宫吕惠卿，特令致仕。
</p><p>
戊午，蔡京言九鼎告成，诏：“于中太一宫之南为九殿以奉安，各周以垣，上
施睥睨，墁以方色之土，外筑垣环之，名曰九成宫。中央曰帝鼐，其色黄，祭以土
王日，为大祠，币用黄，乐用宫架。北方曰宝鼎，其色黑，祭以冬至，币用皁。东
北曰牡鼎，其色青，祭以立春，币用皁。东方曰苍鼎，其色碧，祭用春分，币用青。
东南曰风鼎，其色绿，祭以立夏，币用绯。南方曰彤鼎，其色紫，祭以夏至，币用
绯。西南方曰阜鼎，其色黑，祭以立秋，币用白。西方曰皛鼎，其色赤，祭以秋分，
币用白。西北曰魁鼎，其色白，祭以立冬，币用皁。八鼎皆为中祠，祭飨用素馔。
其乐舞，帝鼐奏《嘉安之曲》，八鼎皆奏《明安之曲》。”帝鼐铭御制，八鼎铭命
京为之。
</p><p>
枢密院言，鄜延路经略司奏已收复银州，乞赐名，诏依旧。
</p><p>
先是陶节夫议出师城银州，官属皆不愿从，至有引水洛事争者，又曰：“夏人
东出，不过至麟府，此去不逾旬，奈何？”节夫曰：“我计之熟矣，夏人必西趋泾
原，诸君不我从，我当以二子与士卒同死生。”遂选雹彦端为都统制，而节夫二子
随行。疾驱至银州，夏众来拒者犹万人。我师既陈，一击而败，遂城之，五日而毕。
夏人果趋泾原，扰萧关筑事。洎闻城银州，亟引兵来争，城成已几月矣，遂遁去。
事闻，节夫、彦端各迁一官。
</p><p>
乙丑，诏：“州县属乡聚徒教授者，非经书子史毋习。”
</p><p>
丁卯，牂牁、夜郎首领以其地内附。
</p><p>
是月，夏人攻塞门砦。
</p><p>
夏，四月，辛未，辽使枢密直学士高端礼来聘，为夏人请罢兵也。
</p><p>
戊寅，夏人寇临宗砦。
</p><p>
辛巳，诏：“诸路走马承受毋得预军政及边事。”
</p><p>
甲申，辽主射虎于炭山。
</p><p>
己丑，夏人寇顺宁砦，鄜延路第二副将刘延庆击破之；复攻湟州北蕃市城，知
州辛叔献等击却之。
</p><p>
五月，戊申，除党人父兄子弟之禁。
</p><p>
壬子，遣王戬报聘于辽。
</p><p>
赐信州龙虎山道士张继元号虚靖先生，汉张道陵三十代孙也。张氏自是相袭为
山主，传授法箓者，即度为道士。
</p><p>
癸丑，罢转运司检察钅句考法。
</p><p>
辛酉，命官分部决狱。
</p><p>
六月，丙子，御紫宸殿，以修复解池，百官入贺。解池为水浸坏八年，至是始
开四千四百馀畦。
</p><p>
丁丑，虑囚。
</p><p>
辛巳，罢陕西、河东力役。
</p><p>
甲申，曲赦熙河、陕西、河东、京西路。
</p><p>
戊子，尚书右仆射赵挺之罢。
</p><p>
初，帝以蔡京独相，谋置右辅，京力荐挺之。既相，与京争权，屡陈京奸恶，
且请去位以避之，遂罢为中太一宫使，留京师。
</p><p>
秋，七月，丙申朔，罢三京国子监官，各置司业一员。
</p><p>
辛丑，置荧惑坛。
</p><p>
甲辰，大司乐刘昺，转一官，赐五品服，大乐府师、授大乐局制造官魏汉津赐
号冲显宝应先生，以九鼎成推赏也。
</p><p>
甲寅，诏夺元祐奸恶吕大防等十九人所管坟寺，并改赐敕额为寿宁禅院，别召
僧居之。
</p><p>
右司谏姚祐请置辅郡以拱大畿。丁巳，蔡京等奏：“以颍昌府为南辅，升襄邑
县建辅州，为东辅，郑州为西辅，澶州为北辅，各屯马步军二万人，积贮粮草，每
州五百万。”从之。
</p><p>
手诏：“应上书奏疏见羁管、编管人，可特与放还乡里，仍令三省量轻重，具
名立法闻奏。”
</p><p>
户部尚书曾孝广，坐钱帛皆阙，出知杭州。
</p><p>
是月，辽主谒庆陵。
</p><p>
八月，戊辰，以德妃王氏为淑妃。
</p><p>
庚午，以王江古州归顺，置提举谿洞官二员，改怀远军为平州，从知桂州王祖
道所请也。
</p><p>
丙子，改东辅辅州为拱州。
</p><p>
癸未，太常少卿冯澥，责授永州别驾，道州安置。
</p><p>
先是澥知凤翔府，上书曰：“窃以湟、廓、西宁三州，本不毛之地，在大河之
外，天所限隔。陛下空数路，耗内帑，竭生灵膏血而取之，何尝得一金一缕入府库，
一甲一马备行陈，而三州岁用以亿万计，仰之官也而帑藏已空，取之民也而膏血已
竭，有司束手，莫知为计。塞下无十日之积，战士饥馁，人有菜色。今残寇游魂，
未即归顺，黠羌阻命，公为脣齿，窥伺间隙，忽肆奸侮，则兵将复用，役必再籍，
残弊之后，尚安可堪！臣愚欲采前世羁縻之义，擢其酋豪，授以麾钺，第其首领，
等级命官，严其誓约，结以恩信，彼将畏威怀德，稽颡听命。有得地之名，无费财
之患，兵革不用，籓篱永固，而又可以逆折北虏之辞，旁释西羌之怨。一举而众利
得，策无上于此者。”至是诏以澥动摇柄是，疑阻新民，可送吏部与远小监当。臣
僚又言澥罪大责轻，未当公议，遂重责之。
</p><p>
甲申，奉安九鼎于九成宫。乙酉，诣宫酌献，至北方宝鼎，鼎忽破，水流溢于
外。
</p><p>
丁亥，库部员外郎姚舜仁请即国东丙己之地营建明堂，绘图式以献，诏依所定
营建。
</p><p>
庚寅，崇政殿奏新乐，诏赐名曰《大晟》，其旧乐勿用。
</p><p>
壬辰，诏：“应上书编管进士，已放归乡里责亲戚保任者，若犯流以上罪，或
擅出州界，或不改革，辄有谤讪，其保任与同。”
</p><p>
九月，乙未朔，以九鼎成，御大庆殿受贺，始用新乐。赐魏汉津号嘉成侯。于
铸鼎之地作宝成宫，置殿以祠黄帝、夏禹、周成王、周公旦、召公奭，置堂以祀唐
李良及汉津。汉津寻死于京师，年九十矣。
</p><p>
己亥，大赦天下。诏：“元祐奸党，久责遐裔。用示至仁，稍从内徙，应岭南
移荆湖，荆湖移江淮，江淮移近地，唯不得至四辅畿甸。”
</p><p>
乙巳，诏：“京畿三路保甲，并于农隙时教阅。”
</p><p>
赐魏汉津宅一区，田六十顷，银、绢五百匹、两，刘昺转三官，馀各推恩有差。
</p><p>
丙午，诏：“诸路方田，更不专差官点检，令提举司于本路见任人内委官。”
</p><p>
辛亥，辽主如藕丝淀。
</p><p>
乙卯，赐上舍生三十五人及第。
</p><p>
是日，辽主谒乾陵。
</p><p>
丙辰，诏：“自今非宰臣毋得除特进。”
</p><p>
冬，十月，己巳，诏：“明堂功力浩大，须宽立期限营建，俟过来年丙戌妨碍
外，取旨兴功，其见役工可权罢。”
</p><p>
庚午，熙河兰湟路经略安抚判官李忱降两官。言者论：“忱前为陕西漕臣，诏
令措置兴复解池，忱专欲推行东北盐法，曲加沮抑。今解池既兴复，忱尚云所产皆
是硝硷，更五七年亦未知如何，恣行诋訾，殊无忌惮。”故有是责。
</p><p>
甲申，以左右司所编绍圣、元符以来申明断例班天下，刊名例班刑部。
</p><p>
丁亥，升武冈县为军。
</p><p>
壬辰，日中有黑子。
</p><p>
自七月雨不止至于是月。
</p><p>
十一月，戊戌，辽禁商贾之家应进士。
</p><p>
丙辰，高丽国王容殂，子俣遣其中书舍人金缘告哀于辽。缘至辽，赐宴，将奏
乐，缘曰：“臣来时本国群臣皆服衰绖，今至上国，获蒙赐宴，臣子之情，不忍闻
乐。”辽主义而从之。
</p><p>
置诸路提举学事官。
</p><p>
尚书省言：“私铸当十钱，利重不能禁，深虑民间物重钱滥。乞荆湖南、北、
江南东、西、两浙路并改作当五钱，旧当二钱依旧。又虑冒法运入东北，宜以江为
界。”从之。
</p><p>
己未，舒州团练副使、湖州安置章惇卒。惇四子连登科，讫无显者。死之日，
群妾分争金帛，停尸数日，无人在侧，为鼠食其一指。
</p><p>
辽人之请罢伐夏之兵也，信使往来，迄无定议，至是遣翰林学士林摅聘辽。摅
本蔡京所引，以言边事受上知，京密使摅激辽人怒，启边衅以邀功。及见辽主，跪
上国书，仰首曰：“夏人数寇边，朝廷兴师问罪，以北朝屡遣讲和之使，故务含容。
今逾年不进誓表，不遣使贺天宁节，又筑席经岭、马练川两堡，侵寇不已。北朝若
不穷诘，恐非讲和之意。”时辽主狃于宴安，闻摅言，虽怒，不欲加责让以启边衅，
但遣使来告而已。摅自入境，即盛气以待迓者，小不如仪，即辨诘。辽国中新为碧
室，云如中国之明堂，伴使举令曰：“白玉石，天子建碧室。”摅对曰：“口耳王，
圣人坐明堂。”伴使曰：“奉使不识字，只有口耳壬，即无口耳王。”摅辞窘，骂
之。及辞，答语复不逊，辽人大怒，空客馆水浆，绝烟火者三日，乃遣还，凡饔饩
祖犒皆废。归复命，议者以为怒邻生事，犹以京之力，进除礼部尚书。既而辽人以
使人失礼来言，始责知颍州。
</p><p>
十二月，癸酉，升拱州为保庆军节度。
</p><p>
乙亥，诏：“四辅屏翰京师，兵力不可偏重，可各以二万人为额。”
</p><p>
尚书省言：“诸路学校各已就绪，其所贡人，今来中选，多旧日科举遣落老成
之士。乡举里选之效，已见于此。士之在学，月书、委考，苟有成材，理当不俟岁
月，便合入贡。今仿《周官》每次岁考德行道艺、三年大比之意，为岁贡之制，俟
满三岁，则赴殿试，第其高下推恩，庶使士益加勉。”诏大司成薛昂等看详增损，
修立条约以闻。
</p><p>
甲申，分平州置允州、格州。
</p><p>
癸巳，御笔手诏曰：“昨降手札，应上书奏疏见编管、羁管人，令还乡里，责
亲属保任，而有司止从量移。其诬谤深重，除范柔中、邓考甫不放外，馀并依已降
指挥，放还乡里，令亲属保任如法。”
</p><p>
是岁，苏、湖、秀三州水，赐乏食者粟。泰州禾生?鲁。
</p><p>
以硃勔领应奉局于苏州。
</p><p>
初，蔡京过苏，欲建僧寺阁，会费巨万，僧言：“必欲集此缘，非郡人硃冲不
可。”冲，勔之父也。京即召冲语之，冲愿独任。居数日，冲请京诣寺度地，至，
则大木数千章积庭下，京器其能。逾年，京召还朝，遂挟勔与俱，窜其父子名姓于
童贯军籍中，皆得官。帝颇垂意花石，京讽冲密取浙中珍异以进。初致黄杨三本，
帝嘉之。后岁岁增加，然岁不过再三贡，贡物裁五六品。至是渐盛，舳舻相衔于淮、
汴，号“花石纲”，置局苏州，命勔总其事。

</p><p>
○徽宗体神合道骏烈逊功圣文仁德宪慈显孝皇帝崇宁五年（辽乾统六年）
</p><p>
春，正月，戊戌夕，彗出西方，由奎贯胃，昴、毕。
</p><p>
庚子，复置江、湖、淮、浙常平都仓。
</p><p>
甲辰，以呈居厚为门下侍郎，刘逵为中书侍郎。
</p><p>
乙巳，以星变，避殿，减膳。诏中外臣僚，并许直言朝政阙失。
</p><p>
毁元祐党人碑。又诏：“应元祐及元符末系籍人等，迁谪累年，已定惩戒，可
复仕籍，许其自新。朝堂石刻，已令除毁，如外处有奸党石刻，亦令除毁。今后更
不许以前事弹纠，常令御史台觉察，违者劾奏。”
</p><p>
丙午，尚书省言：“当十钱东南私铸甚多，民间买卖陰滞。其荆湖、两浙、江
南、淮南路已降指挥，并改作当五行使。尚虑民间盗铸不已，其当十钱并行罢铸，
仰铸小平钱。”从之。
</p><p>
丁未，太白昼见。大赦天下，除党人一切之禁。应合叙用人，依该非次赦恩与
叙。应见贬责命官，未量移者与量移。应官员犯徒罪以下，依条不以赦降去官原减
者，许于刑部投状，本部具元犯因依闻奏，未断者，并仰依令赦原减。又诏：“已
降指挥除毁元祐奸党石刻，及与系籍人叙复注拟差遣，深虑愚人妄意臆度，觊欲更
张熙、丰善政，苟害继述，必置典刑。”权罢方田。
</p><p>
戊申，诏侍从官奏封事。
</p><p>
己酉，罢诸州岁贡供奉物。
</p><p>
庚戌，三省同奉旨叙复元祐党籍曾任宰臣、执政官刘挚等十一人，待制以上官
苏轼等十九人，文臣馀官任伯雨等五十五人，选人吕谅卿等六十七人。
</p><p>
辛亥，御殿，复膳。
</p><p>
壬子，诏：“新建四辅，城隍、廨舍、军营等，渐次兴修，毋得扰民。”
</p><p>
罢圜土法。
</p><p>
甲寅，以致仕吕惠卿知青州。
</p><p>
丁巳，诏罢书、画、算、医四学。
</p><p>
戊午夕，彗灭，自始见至此凡二十日。
</p><p>
二月，甲子朔，诏监司条奏民间疾苦。
</p><p>
丙寅，尚书左仆射蔡京罢为开府仪同三司、中太一宫使。以观文殿大学士赵挺
之为特进、尚书右仆射兼中书侍郎。
</p><p>
挺之与京交恶，京恐其留京师伺察己所为；挺之亦惧京中伤，数乞归青州私第，
诏从之。既办舟装，将入辞矣，会彗见，帝震恐责己，深察京之奸罔，由是旬日之
间，凡京所为者一切罢之。遣中使赍御笔手诏赐挺之曰：“可于某日来上。”挺之
既对，帝曰：“蔡京所为，皆如卿言。”挺之因奏：“京援引私党，布列朝廷，又
建四辅，非国家之利。祖宗以来，屯重兵于京师，沿汴河雍丘、襄邑、陈留三县，
沿蔡河咸平、尉氏两县，皆列营屯，取其漕运之便。至神宗，即其所分隶诸将而教
习之，士卒皆精锐，若有所用，虎符朝出而夕至。今创置四辅，不唯有营垒修建之
劳，且不通水运，何以转输粮饷！”帝曰：“行且罢矣。”又奏：“诸营之兵等尺
高者，所请衣粮，但依旧例，又更番屯戍西边，使冒锋镝，战斗死亡者，不可胜数。
今京立法，召募四辅新军，减等尺，增例物，添月给钱粮，且免出戍。小人之情，
唯利是从，若见新军如此，则旧兵皆不为朝廷用矣。”又言：“神考建立都省，规
模宏壮。一旦京因妄人宋安国献言，以为不利宰相而毁之，深可痛惜！”帝皆以为
然，且曰：“天久旱，今京且求去而雨，可喜。”既罢京，挺之遂相。
</p><p>
庚午，诏：“翰林学士、两省辟及馆阁自今并除进士出身人。”
</p><p>
壬申，省外内冗官，罢医官兼宫观者。
</p><p>
丁丑，以前后所降御笔手诏，模印成册，班之中外；州县不遵奉者，监司按劾，
监司推行不尽者，诸司互察之。
</p><p>
辽遣知北院枢密使萧德勒岱、知南院枢密使牛温舒来聘，请归侵地于夏也。先
是谍言辽人集兵甚急，及使至，人情汹汹，张康国、何执中等俱请设备。赵挺之独
曰：“辽人书词甚逊，且遣二相臣为使，所以尊朝廷也。况所求但云元符讲和以后
所侵西界而已。”帝曰：“先帝已画封疆，今不复议。若自崇宁以来侵地，可与之。”
乃许辽人。
</p><p>
三月，丙申，诏：“星变已消，罢求直言。”
</p><p>
辛丑，改威德军为石堡砦。
</p><p>
丁未，罢诸州武学。
</p><p>
乙卯，废银州为银州城。
</p><p>
丙辰，蔡王似薨。
</p><p>
己未，赐礼部奏名进士及第、出身蔡薿等六百七十一人。
</p><p>
监察御史沈畸言：“小钱之便于民久矣。古者军兴，锡赏不继，或以一当百，
或以一当十，此权时之宜，非可行于无事之目。今当十之议，固足以纾目前，然不
知事有召祸，法有起奸，游手之民，一朝鼓铸，无故有倍称之息，何惮而不为！虽
日斩之，势不可遏。所在鼓铸，不独闾巷细民，而多出于富人、士大夫之家，曾未
期岁，而东南之小钱尽矣。钱轻故物重，物重则贫下之民愈困，此盗贼之所由起也。
伏乞速赐寝罢。”
</p><p>
夏，四月，丁丑，停免两浙水灾州郡夏税。
</p><p>
臣僚言：“知江宁府徐勣、知虔州郭知章、知漳州陈次升、知福州硃绂，是四
人者，皆元祐邪党，今任以牧守，尚典方面，非所以明是非、示好恶也。”于是诏
勣等各予祠。
</p><p>
五月，丁酉，左正言詹丕远进对，论当十钱。帝曰：“当十并行，本以便民，
今反为民害如此，非卿有陈，朕不知也。便欲改作当三，恐远方客人有积货钜万以
上者，骤镌之，不无怨咨。”丕远曰：“圣虑哀矜，耻一夫不获。欲且改从当五亦
可。”帝慨然曰：“王安石佐神宗理财，未尝行当十，在廷非之者，犹谓以利不以
义。”丕远曰：“安石秉政多年，尚不及茶盐榷取。蔡京引用匪人，诒害无穷，岂
可比王安石！”帝曰：“与其有聚敛之臣，宁有盗臣。事君以利，只此可见也。”
</p><p>
丁未，班《纪元历》，刘昺所造也。
</p><p>
乙卯，罢辟举，尽按元丰选法。
</p><p>
臣僚上言：“知鄂州张商英，倾邪狂悖。方元祐间，附会邪朋，著为文颂，诋
及宗庙。逮崇宁初，交结中贵，潜通货赂，觊幸宰辅。朝廷灼见奸慝，投置闲散。
近以宽大之诏，假守方州，辄因谢表，妄议时政，言涉谤讪。伏望严行降黜，以正
国论。”诏：“商英提举崇福宫。”
</p><p>
是月，辽主清暑于散水原。
</p><p>
六月，癸亥，立诸路监司互察法，庇匿不举者罪之，仍令御史台纠劾。
</p><p>
改格州为从州。
</p><p>
甲子，诏求陷逸之士，令监司审核保奏；其缘私者，御史察之。
</p><p>
丁卯，诏辅臣条具东南守备策。
</p><p>
壬申，虑囚。
</p><p>
乙亥，诏：“官所铸当十钱，已令诸路以小钞换易。其私钱，若不立法，使尽
归官，必冒法私用，陷民深刑。可令限一委内纳官，计铜价二分，以小钞还之。如
或隐藏不换，以私铸法论。”
</p><p>
秋，七月，庚寅朔，日当食不亏。
</p><p>
夏人奉表谢罪，词极恭顺。答诏略曰：“除先朝所画之疆，损崇宁新取之地。”
时知枢密院张康国奏曰：“诏内难及北朝请解和语。”帝曰：“北朝于夏国以此为
恩，若不言及，即疑中国不信。”赵挺之曰：“陛下之言，神人感悦。大哉王言，
今见之矣。”乃诏：“夏国城堡，俟誓表至则赐之。”
</p><p>
癸巳，准布贡于辽。
</p><p>
甲午，辽主如黑岭，旋猎于鹿角山。
</p><p>
壬寅，改明年元曰大观。
</p><p>
甲寅，茅山道士刘混庚加号葆真观妙冲和先生。
</p><p>
八月，以与夏通好，遣礼部侍郎刘正夫如辽报聘。正夫酬对敏博，与辽人议，
皆如约。帝嘉之，遂有大用之意。
</p><p>
九月，己巳，诏：“置武士斋，仍以所给解额取一分充贡，无则贡文士。”
</p><p>
冬，十月，己卯，升澶州为开德府。庚辰，降德音，减开德府罪囚，徒以下释
之。
</p><p>
辽以皇太叔和啰噶为特里衮，赵国王淳为南府宰相。
</p><p>
十一月，乙未，辽以色家努为南院大王，以玛努为奚六部大王。
</p><p>
丙申，辽主行柴册礼。戊戌，大赦。以和啰噶为义和仁寿皇太叔，进封越国王
淳为魏国王，封皇子额噜温为晋王，寔纳埒为赵王。
</p><p>
己亥，辽主谒太庙。甲辰，祀木叶山。
</p><p>
乙巳，立武士贡法，从大司成薛昂等言也。
</p><p>
辛亥，并京畿提刑入转运司。
</p><p>
癸丑，臣僚上言：“伏睹崇宁五年七月三日敕：‘应系旧籍人子弟许到阙者，
见讫赴部，令预集注三次，集满不授差遣者，将与直差。又，选人限一委，若在外
指射差遣者，听免直差。朝辞讫，限三日出门。’此陛下虑浸久有害绍述，故略为
防限以示好恶也。然到阙而见，与见讫赴部，初无日限。伏望特旨令到阙三日，即
投下文字，朝见讫，三日即赴部，所有集注直差，朝辞出门，自从旧条。则异趋之
徒，不得倚法之脱略而害绍述之圣政。若乃上书邪等人，公肆狂妄，非上之所建立，
所谓躬自蹈之，殆与系籍子弟连坐者异矣，是宜得罪重于子弟。今陛下纵以仁心矜
贷此曹，亦当固为防限。臣愚以谓宜于七月三日敕内添入‘上书邪等’，庶几继志
述事，明示四海，仁心义政，并用不废。”从之。
</p><p>
十二月，戊午朔，日当食不亏，群臣表贺。
</p><p>
己未，中书侍郎刘逵罢。逵居政府，凡蔡京所行悖理虐民事，稍稍澄正。赵挺
之虑有后患，每建白，第开其端，而使逵终其说，逵颇自以为功。京乃令其党进言
于帝曰：“京之改法度，皆禀上旨，非私为之。今一切皆罢，恐非绍述之意。”帝
惑其说，复有用京之心，然群臣未有觉之者。郑居中往来郑妃父绅所，知之，即入
见，言：“陛下建学校兴礼乐以藻饰太平，置居养安济院以周拯穷困，何所逆天而
致威谴乎？”帝悦。居中退，语礼部侍郎刘正夫，正夫因请对，语与居中合，帝遂
疑逵擅政。于是京党御史余深、石公弼论逵专恣反覆，尽废绍述良法，启用邪党，
乃出知亳州。
</p><p>
壬戌，诏臣僚休日请对，特御便殿。
</p><p>
己巳，诏：“监司按事有怀奸挟情不尽实者，流窜不叙。”
</p><p>
辽封耶律俨为漆水郡王，馀官进爵有差。俨恶枢密都承旨马人望不附己，迁南
京诸宫提辖制置。
</p><p>
是岁，广西黎洞蛮韦晏闹等内附。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86730.html' class='pagedaohang'>【上一篇】<i>:卷第九十 【宋纪九十】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86728.html' class='pagedaohang'>【下一篇】<i>：卷第八十八 【宋纪八十八】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>