<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第五 【宋纪五】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第五 【宋纪五】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86814.html' class='pagedaohang'>【上一篇】<i>:卷第六 【宋纪六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86812.html' class='pagedaohang'>【下一篇】<i>：卷第四 【宋纪四】</i></a></span>
</ul>
<div class="articleContent" id="articleContent"> <p>
强圉单阏正月，尽屠维大荒落六月，凡二年有奇。

</p><p>
○太祖启运立极英武睿文神德圣功至明大孝皇帝乾德五年（辽应历十七年）
</p><p>
春，正月，庚寅朔，御乾元殿受朝，升节度使班在龙墀内，金吾将军上。故事
节度使不带平章事者，皆位在卿监下，于是特改焉。
</p><p>
辽林牙萧干、郎君耶律贤适讨乌库部还，辽主执其手，赐卮酒；以雅里斯、楚
思、霞里三人无功，赐醨酒辱之；授贤适右皮室详衮。贤适嗜学，有大志，时朝臣
多以言获谴，贤适乐于静退，游猎自娱，与亲朋言，不及时事，至是始见擢用。
</p><p>
辛丑，赐西川诸州民今年夏租之半。
</p><p>
诏以时平年丰，增上元张灯为五夜。
</p><p>
蜀臣民诣阙讼王全斌、王仁赡、崔彦进等破蜀时诸不法事，于是诸将同时召还。
仁赡先入见，帝诘之，仁赡历诋诸将过失，冀自解免。帝曰：“纳李廷珪妓女，开
丰德库取金贝，此岂诸将所为邪？”仁赡惶恐，不能对。帝以全斌等新有功，不俗
付吏，令中书门下追仁赡及全斌、彦进与讼者质证，凡所取受隐没共钱六十四万六
千八百馀贯，而蜀宫珍宝及外府它藏不著籍者不与焉。并按以擅克削兵士装钱，杀
降致寇之由，全斌、仁赡、彦进皆具伏。壬子，令御史台集百官于朝堂，议全斌等
罪。癸丑，百官言三人法当死，帝特赦之。甲寅，置崇义军于随州，昭化军于金州，
以全斌为崇义留后，彦进为昭化留后。仁赡罢枢密副使，为右卫大将军。诸将士有
受者，一切不问。
</p><p>
丁巳，以曹彬为宣徽南院使，领义成节度使，刘光义改领镇安节度使，张廷翰
为侍卫马军都虞候，领彰国节度使，李进卿为步军都虞候，领保顺节度使。廷翰与
进卿从光义平蜀，军政不扰，故赏之。
</p><p>
初，王仁赡历诋诸将，独曰：“清谦畏谨，不负陛下任使者，惟曹彬一人耳。”
帝于是赏彬特优。彬人辞曰：“诸将俱获罪，臣独受赏，何以自安！”帝曰：“卿
有功无过，又不自矜伐。苟负纤芥之累，仁赡岂为卿隐邪？惩劝国之常典，可无辞
也。”
</p><p>
帝以河堤屡决，分遣使行视，发畿甸丁夫缮治。自是岁以为常，皆以正月首事，
季春而毕。又诏开封、大名府、郓、澶、滑、孟、濮、齐、淄、沧、棣、滨、德、
博、怀、卫、郑等州长吏并兼本州河堤使。
</p><p>
二月，甲子，辽南京留守高勋，请以偏师扰益津关，从之。
</p><p>
乙丑，以西川转运使沈义伦为户部侍郎，充枢密副使。初，义伦随军人成都，
独居佛寺蔬食，蜀群臣有以珍异奇巧之物献者，皆却之；东归，箧中所有，图书数
卷而已。帝尝从容问曹彬官吏善否，彬曰：“臣止监军旅，至于采察官吏，非所知
也。”固问之，曰：“义伦可任。”帝亦闻义伦清节过人，因擢用之。
</p><p>
壬申，权知贡举卢多逊奏进士李肃等合格者十人。复诏参知政事薛居正于中书
复试，皆合格，乃赐及第。
</p><p>
左监门卫大将军、权判三司赵玭，性狂躁讦直，多忤旨，帝每优容之。又与宰
相赵普不协，因称足疾，求解职。甲戌，玭守本官，罢判。
</p><p>
时有谮殿前都指挥使韩重赟私取亲兵为腹心者，帝怒，欲诛之。赵普谏曰：
“若重赟以谗诛，即人人惧罪，谁敢为陛下将亲兵者？”帝乃止，出重赟为彰德节
度使。重赟闻普救己，他日，诣普谢，普拒弗见。
</p><p>
三月，戊戌，以前安国节度使张美为横海节度使。美至沧州，久之，有告其强
取民女为妾，又略民钱四千馀缗者，帝召告者，诘之曰：“张美未至，沧州安否？”
对曰：“不安。”“既至，何如？”曰：“无复兵寇。”帝曰：“然则美之有造于
沧州大矣。朕不难黜美，但念汝沧州百姓耳。”因命官为给直，还其女。复赐美母
钱万缗，使谓美曰：“乏钱，当从朕求，勿取于民也！”美惶恐，折节为廉谨，未
几，以政绩闻。
</p><p>
甲辰，诏：“翰林学士、常参官于幕职、州县及京官内各举堪任常参官者一人，
不当者连坐。”
</p><p>
乙巳，诏诸道举部内官吏才德优异者。
</p><p>
丙午，门下侍郎、平章事赵普，加左仆射，充昭文馆大学士。
</p><p>
丙辰，北汉石盆寨招收巡检使阎章以寨来降。
</p><p>
是月，五星如连珠，聚降娄之次。初，窦俨善推步星历，周显德中为谏官，谓
同列卢多逊、杨徽之曰：“丁卯岁五星聚奎，自此天下太平，二拾遗见之，俨不与
也。”卒如其言。
</p><p>
南唐命两省侍郎、谏议、给事中、中书舍人、集贤、勤政殿学士更直光政殿，
召对咨访，率至夜分。南唐主事佛甚谨，中书舍人全椒张洎，每见辄谈佛法，由是
骤有宠。当时大臣亦多蔬食持戒以奉佛，中书舍人会稽徐铉独否，然绝好鬼神之说。
</p><p>
夏，四月，丙子，辽主射柳祈雨，复以水沃群臣。
</p><p>
给事中开封马士元谒枢密副使沈义伦，适有吏白事，义伦与语，忘顾士元。士
元遽辞出，归，语家人曰：“我为台省近臣，不为执政所礼，可以去矣。”己卯，
遂致仕。
</p><p>
陵州有陵井，蜀置监，岁炼盐八十万斤。广政二十三年，井口摧圮，毒气上如
烟雾，炼匠入者皆死。后井益塞，民难食。通判真定贾琏，始建议开浚，刺史王奇
谓浚之犯井龙，役夫不肯进，琏亲执锸兴役，逾年而至泉脉，初炼盐日三百斤，稍
增日三千六百斤。琏上其事，即诏琏知州事。琏后卒于官，州人画像祠之。
</p><p>
五月，壬辰，辽北府丞相萧哈哩卒。哈哩貌魁伟，膂力过人，辽主嘉其勤笃，
命总知军国事。初，诸王多坐反逆，哈哩廉谨达政体，命案狱，多得其情，人无冤
者。北汉主钧每遣使入贡于辽，别致币物，诏许哈哩受之。卒，年五十。辽主愍悼，
辍朝三日，罢重五之宴。
</p><p>
乙巳，北汉鸠唐寨招收指挥使樊晖以寨来归。
</p><p>
六月，戊午朔，日有食之。
</p><p>
辽主驻褭潭，好长夜之饮，因怒滥刑，醒亦悔之，谕大臣切谏。萧思温等畏懦，
鲜能匡救，间有谏者，多不见听。己未，支解鹿人寿格念古，命有司尽取鹿人之在
系者六十五人，斩所犯重者四十四人，馀悉痛杖之。中有欲置死者，赖王子必摄等
谏，得免。
</p><p>
诸道铜铸佛像，先是悉辇赴京毁之。秋，七月，丁酉，诏勿复毁，仍今所在崇
奉，但毋更铸。
</p><p>
八月，辛酉，辽主生日，以大臣有病亟者，不受贺。
</p><p>
是月，河溢入卫州城，民溺死者数百。
</p><p>
九月，丙戌朔，辽主猎于黑山、赤山，自是连猎者两月。
</p><p>
庚子，定难节度使西平王李彝兴卒，追封夏王，以其子行军司马光叡权知州事。
</p><p>
乙巳，太子少傅致仕柴守礼卒，周世宗之本生父也，命中使护其丧事。
</p><p>
冬，十月，癸酉，度支判官侯陟言：“三司凡二十四案，盐铁主其六，户部主
其四，馀皆度支主之。自荆、湖、西蜀之平，事务益众，欲令三司均主其人。”诏
三司推官张纯分判度支案事。
</p><p>
十一月，乙酉朔，工部侍郎毋守素，坐居丧娶妾免。
</p><p>
庚子，辽司天奏月当食不亏，辽主以为祥，欢饮达旦。
</p><p>
十二月，丙辰，禁诸州轻小恶钱及铁镴钱。又命纰疏布帛毋鬻于市，及涂粉入
药者，捕之置罪。
</p><p>
戊辰，以权知夏州李光叡为定难节度使。
</p><p>
己巳，置建宁军于麟州；庚午，以防御使杨重勋为留后。
</p><p>
宰相赵普丁母忧，丙子，起复。
</p><p>
赐西川来岁夏租之半。
</p><p>
是冬，辽主驻黑河平淀。

</p><p>
○太祖启运立极英武睿文神德圣功至明大孝皇帝开宝元年（辽应历十八年）
</p><p>
春，正月，乙酉朔，辽主宴于宫中，不受贺。
</p><p>
甲午，城京师。
</p><p>
丁酉，以陕、绛、怀等州饥，赈之。
</p><p>
己亥，辽主观灯于市，以银百两市酒，命群臣亦市酒，纵饮三夕。
</p><p>
乙巳，北汉偏城寨招收指挥使任守恩等来降。
</p><p>
二月，册宋氏为皇后，忠武节度使延渥长女也。延渥寻改名偓。
</p><p>
三月，甲申朔，辽主如潢河；乙酉，获鴐鹅，祭天地。辽主命造大酒器，刻为
鹿文，名曰鹿甒，贮酒以祭天。
</p><p>
庚寅，增修县令、尉捕贼功过令，颁行之。
</p><p>
权知贡举王祐擢进士合格者十人。陶谷子邴，名在第六，翌日，谷入致谢。帝
谓左右曰：“闻谷不能训子，邴安得登第？”遽命中书覆试，而邴复登第。因下诏
曰：“造士之选，匪树私恩；世禄之家，宜敦素业。如闻党与，颇容窃吹，文衡公
器，岂宜私滥！自今举人，凡关食禄之家，委中书覆试。”
</p><p>
南汉西北面招讨使潘崇彻以飞语见疑，南汉主遣内侍番禺郭崇岳觇其军，戒之
曰：“崇彻果有异志，即诛之。”崇岳至桂州，崇彻严兵见之，崇岳不敢发，还报
曰：“崇彻日事饮乐，不恤军政，非有反谋也。”会崇彻单骑自归，南汉主释不问，
但夺其兵权而已。
</p><p>
戊申，南唐以枢密使、右仆射汤悦为左仆射兼门下侍郎、平章事。悦素称清辉
学士张洎之才。洎能伺人主颜色，善构同列短长，密奏悦非经纶才，南唐主以悦文
学旧臣，罢洎学士，俄复故。
</p><p>
夏，四月，戊午，成德节度使兼侍中韩令坤卒。令坤有才略，识治道，镇常山
凡七年，北边以宁。帝闻其丧，悼惜之，追封南康郡王。
</p><p>
己巳，辽主诏：“左右从班有才器干局者不决擢用，老耄者增俸以休于家。”
</p><p>
丙子，户部员外郎、知制诰卢多逊，充史馆修撰，判馆事。多逊喜任数，善为
巧发奇中。帝好读书，每遣使取书史馆，多逊预戒吏，令遽白所读。上果引问书中
事，多逊应答无滞，同列皆伏，帝益宠异之。
</p><p>
北汉军校翟洪贵等来降。
</p><p>
五月，丁亥，重五，辽主以饮酒，不受贺。
</p><p>
以盛暑，诏诸州恤刑。帝谓侍御史冯柄曰：“朕每读《汉书》张释之、于定国
治狱，天下无冤民，此所望于卿也。”
</p><p>
乙未，诏：“诸道当辇送上供钱帛等舟车，并从官给，勿以扰民。”
</p><p>
丁酉，辽主与政事令萧巴雅尔、南京留守高勋等酣饮连日夜，旋命勋知南院枢
密使。
</p><p>
丙午，建雄军节度使赵彦徽卒。帝微时，兄事彦徽，及即位，擢领旄钺，宠顾
甚厚，卒，赠侍中。继闻其专务聚敛，始薄其为人。
</p><p>
丁未，赐南唐米十万斛，饥故也。南唐以勤政殿学士承旨韩熙载为中书侍郎、
百胜节度使兼中书令。熙载上疏论刑政之要，古今之势，灾异之变，及献所撰格言，
南唐主手诏褒答而有是命。
</p><p>
六月，癸丑朔，诏：“民田为霖雨，河水坏者，免今年夏税及它征物。”
</p><p>
己未，辽主令殿前都点检耶律伊赖哈置神帐，曲赦京畿囚。
</p><p>
癸亥，诏：“荆、湖民祖父母、父母在者，子孙不得别财异居。”
</p><p>
辛巳，以右补阙辛仲甫权知彭州。帝谓之曰：“蜀土始平，轻侈之俗未革，尔
有文武才，是用命尔。”仲甫既至，州卒燕环诱屯戍军，谋以长春节燕集日为乱，
仲甫擒斩之。
</p><p>
秋，七月，乙未，中元张灯，帝御东华门，赐从官饮。
</p><p>
以殿前都虞候涿人董遵诲为通远军使。遵诲父宗本，仕汉为随州刺史，帝微时
尝往依之。遵诲凭藉父势，多所陵忽，尝论兵战事，遵诲理屈，即拂衣起，帝乃辞
宗本去。及帝即位，遵诲累迁至骁武指挥使。一日，便殿召见，遵诲伏地请死，帝
令左右扶起，慰之。俄而部下军卒有击登闻鼓诉其不法十馀事，遵诲惶恐待罪，帝
曰：“朕方赦过赏功，岂念旧恶邪！汝可勿复忧，吾将录用汝。”遵诲再拜感泣。
帝问遵诲母所在，遵诲曰：“母在幽州，遭难暌隔。”帝因令人重赂边民，窃迎其
母，送于遵诲，仍加优赐。至是帝以西蕃近边，命遵诲守通远军。遵诲既至，召诸
族酋长，谕以朝廷威德，刲羊酾酒，厚加宴犒，众皆悦服。后数月，复入寇，遵诲
率兵深入，击走之，俘斩甚众，获牛马数万，戎落以定。帝嘉其功，就拜罗州刺史，
使如故。遵诲尝遣其外弟刘综来贡马，及还，帝解所服真珠盘龙衣，使赍赐之，综
曰：“遵诲人臣，岂敢当此赐！”帝曰：“吾委遵诲方面，不以此为嫌也。”
</p><p>
丙午，北汉乌王寨使胡遇等来降。
</p><p>
帝自即位，数出微行，或过功臣家。赵普退朝，不敢脱衣冠。一夕，大雪，向
夜，普闻叩门声甚急，出，则帝立雪中，普惺恐迎拜。帝曰：“已约吾弟矣。”已
而开封尹光义至，即普堂中，设重裀地坐，炽炭烧肉，普妻行酒，帝以嫂呼之。普
从容问曰：“夜久寒甚，陛下何以出？”帝曰：“吾睡不能着，一榻之外，皆它人
家也，故来见卿。”普曰：“陛下小天下邪？南征北伐，今其时也。愿闻成算所向。”
帝曰：“吾欲取太原。”普默然良久，曰：“非臣所能知也。”帝问其故，普曰：
“太原当西北二边，使一举而下，则边患我独当之，何不姑留？俟削平诸国，彼弹
丸黑子，将何所逃！”帝笑曰：“吾意政尔，故试卿耳。”因谓普曰：“王全斌平
蜀多杀人，吾今思之犹耿耿，不可用也。”普荐曹彬、潘美可用，后悉从其言。
</p><p>
帝尝因北汉界上谍者谓北汉主曰：“君家与周氏世仇，宜其不屈。今我与尔无
所间，何为困此一方人也？若有志中国，宜下太行以决胜负。”北汉主遣谍者复命
曰：“河东土地甲兵，不足当中国之十一，区区守此，盖惧汉室之不血食也。”帝
哀其言，笑谓谍者曰：“为我语刘钧，开尔一路以为生。”故终其世，不以大军北
伐。
</p><p>
初，北汉世祖女为晋护圣营卒薛钊妻，生子继恩。钊死，妻改适何氏，生子继
元，而何与妻皆卒。世祖以北汉主钧无子，使养继恩及继元，皆冒姓刘氏。继恩事
主尽抱，昏定晨省，礼无违者。及为太原尹，选软不治，北汉主忧之，尝谓宰相郭
无为曰：“继恩纯孝，然非济世才，恐不能了我家事，奈何？”无为不对。是月，
北汉主卧疾，召无为，执其手，以后事付之。
</p><p>
继恩始监国，无为与侍卫亲军使蔚进不协，因出进守代州，又建议渐斥去公族，
命继恩弟继忠守忻州。继忠，亦孝和养子也，自称尝使契丹，得冷痼病，定襄地寒，
愿留养晋陽；继恩责其观望，趣令就道。继忠颇出怨语，或以白继恩，寻缢杀之。
</p><p>
戊申，北汉主殂，继恩遣使告终称嗣于辽，辽主许之，然后即位，上谥曰孝和
皇帝，庙号睿宗。辽遣使吊祭。
</p><p>
戊申，北汉主殂，继恩遣使告终称嗣于辽，辽主许之，然后即位，上谥曰孝和
皇帝，庙号睿宗。辽遣使吊祭。
</p><p>
是月，令诸州察民有饥者，即发廪贷之。
</p><p>
左监门卫大将军赵玭，既罢三司，累上密疏，皆留中不出，尝疑赵普中伤之，
乃诣閤门纳所受诰命。八月，庚申，诏勒归私第。玭请退居郓州，不许。
</p><p>
丙寅，命客省使卢怀忠等二十二人领兵屯洺州，将有事于北汉也。
</p><p>
戊辰，命昭义节度使、同平章事李继勋为河东行营前军都部署，侍卫步军都指
挥使党进副之，宣徽南院使曹彬为都监；棣州防御使何继筠为先锋部署，怀州防御
使康延沼为都监；建雄节度使赵赞为汾州路部署，绛州防御使司超副之，隰州刺史
李谦溥为都监。
</p><p>
九月，癸未，监察御史杨士达，坐鞫狱滥杀弃市。
</p><p>
己丑，辽主登小山，祭天地。
</p><p>
戊戌，辽主知宋欲袭河东，谕西南面都统、南院大王塔尔预为之备。
</p><p>
北汉主继恩，恶郭无为专政，欲逐之而未果，是月，加无为守司空，外示优礼，
内实疏远之。继恩服衰裳视事，寝处皆居勒政阁，其左右亲信悉留太守府廨，或请
召入令翊卫，继恩弗听。于是文武百官皆进秩，继恩置酒宴诸大臣及宗子，饮罢，
卧阁中，供奉官侯霸荣以刃揕其胸，杀之。无为遣兵以梯登屋入，杀霸荣并其党，
迎立继恩弟太原尹继元。继恩立才六十馀日。霸荣者，邢州人，多力善射，走及奔
马，尝为散指挥使，戍乐平，旋降于王全斌，补内殿直，未几，复奔北汉，为供奉
官。于是杀继恩，谋南归，卒为无为所杀。或谓无为实使霸荣作乱，亟诛霸荣以灭
口，故人无知者。
</p><p>
继元始立，宋师已入其境，乃亟遣使上表于辽，且请兵为授。又遣侍卫都虞候
刘继业、马进珂领军扼团柏谷，以将作监马峰为枢密使，监其军。峰至洞过河，与
李继勋等遇，何继筠以先锋击破之，斩首二千馀级，擒其将张环、石斌，遂夺汾河
桥，傅太原城下，焚延夏门。继元遣殿直都知郭守斌领内直兵出战，又败，守斌中
流矢，退入城中。
</p><p>
丁未，北汉佐胜军使李琼来降。
</p><p>
初，潘美克郴州，获南汉内品十馀人。有余延业者，自言为扈驾弓官，授以弓，
不能张，帝笑。问其国政，延业具言奢侈残酷状，帝惊骇曰：“吾当救此一方民。”
于是道州刺史王继勋言：“刘鋹昏暴，民被其毒，又数出寇边，请王师南伐。”帝
犹未欲加兵，乃命南唐主谕意，令南汉主先以湖南旧地来献。南唐主遣使致书，南
汉主不从。
</p><p>
建隆中，缘旧制，祭东岳泰山于衮州、西岳华山于华州、北岳常山于定州、中
岳嵩山于河南府。于是有司言：“祠官所奉止四岳。今按祭典，请祭南兵衡山于衡
州；东镇沂山于沂州，南镇稽山于越州，西镇吴山于陇州，中镇霍山于晋州；东海
于莱州，南海于广州，西海、河渎并于河中府，北海、济渎并于孟州，淮渎于唐州；
其江渎准显德五年敕，祭于扬州扬子江口，今请祭于成都；北镇医巫闾山在营州界，
未行祭享。”从之。其后望祭北镇于定州岳祠，既而五镇之祭复阙。
</p><p>
辽以伊赖哈兼政事令，仍以黑山东默珍之地数十里赐之。
</p><p>
是秋，辽主猎于西京诸山。
</p><p>
冬，十月，甲戌，屯田员外郎同州雷德骧，责受商州司户参军。德骧判大理寺，
其官属与堂吏，附会宰相，擅增减刑名，德骧愤惋求见，欲面白其事，未及引对，
即直诣讲武殿奏之，辞气俱厉；并言赵普强市人第宅，聚敛财赂。帝怒，叱之曰：
“鼎铛犹有耳，汝不闻赵普吾之社稷臣乎？”引柱斧击折其上腭二齿，命左右曳出，
诏宰相处以极刑。既而怒解，止以阑入之罪黜之。
</p><p>
丙子，吴越王俶遣其子建武节度使惟濬来朝贡，命知制诰卢多逊迎劳之。
</p><p>
是月，帝遣使赍诏至太原，谕北汉主继元令降，约以平卢节度使授之。又别赐
郭无为、马峰等诏四十馀道，许授无为安国节度使，峰以下并与籓镇。无为得诏色
动，但出继元一诏，馀皆匿之，自是始有贰志，劝继元纳款，继元不从。
</p><p>
初，帝使谍者惠璘伪称殿前指挥使，负罪奔北汉，无为知其谋，使为供奉官。
及宋兵入北汉境，璘即奔逃至岚谷，候吏获送太原，北汉主使无为鞫之，无为释不
问。有李超者，知璘状，上告；无为怒，并超杀之以灭口。
</p><p>
十一月，辛巳，诏曰：“盗贼渐息，减诸县弓手有差，令、尉辄占留者，重置
其罪。”
</p><p>
先是，帝入太庙，见其所陈笾豆簠簋，问曰：“此何等物也？”左右以礼器对。
帝曰：“吾祖宗宁识此！”亟命撤去，进常膳如平生。既而曰：“古礼亦不可废也。”
命复设之。于是判太常寺和岘言：“按唐天宝中享太庙，礼料外每室加常食一牙盘，
五代以来，遂废其礼，今请如唐故事。”诏：“自今亲享太庙，别设牙盘食，禘袷、
时享皆同之。”岘又言：“乾德初，郊祀上帝，就望燎位，而燎坛稍远，有司不闻
告柴燎之声。臣时为礼官，职当赞道，亲闻德音，令举烛相应。按《史记·封禅书》，
秦常以十月郊见，通爟火，状若桔槔，欲令光明远照，通于祀所。望敕有司率循前
制。”从之。
</p><p>
壬寅，亲享太庙。
</p><p>
癸卯，日南至，合祭天地于南郊，改元开宝，大赦，蠲乾德五年以前逋租，御
乾元殿，宰相赵普等奉玉册宝，上尊号曰应天广运圣文神武明道至德仁孝皇帝。
</p><p>
是日，辽主以饮酒，不受贺。
</p><p>
是月，辽南院大王塔尔为兵马总管，统诸道兵授北汉，李继勋等皆引归，北汉
因进掠晋、绛二州之境。
</p><p>
北汉主刘继元弑其母郭氏。
</p><p>
南唐主纳后周氏，昭惠后之妹也，美姿容，先已得幸于唐主。昭惠疾甚，忽见
后入，顾问：“妹几时进宫？”后幼未有知，以实对曰：“数日矣。”昭惠怒，遂
转乡而卧，不复顾。既殂，常出入禁中，至是纳以为后。其夕，燕群臣，韩熙载等
皆赋诗以风，南唐主亦不之谴也。
</p><p>
南唐主颇留情乐府，监察御史张宪上疏曰：“道路皆言以户部侍郎孟拱宸宅与
教坊使袁承进。昔高祖欲拜舞人安叱奴为散骑侍郎，举朝皆笑。今虽不拜承进为侍
郎，而赐以侍郎居宅，事亦相类矣。”南唐主赐帛旌其敢言，然终不能改。
</p><p>
是冬，辽主驻黑山东川。
</p><p>
辽太平王谙萨噶，久预国政，遂谋乱。时司天魏璘善卜，因诣璘卜僭立之日。
事觉，辽主贬谙萨噶西北边戍，流璘于乌库部。

</p><p>
○太祖启运立极英武睿文神德圣功至明大孝皇帝开宝二年（辽应历十九年）
</p><p>
春，正月，己卯朔，以出师，不御殿。
</p><p>
辽主宴宫中，不受贺。
</p><p>
己亥，以钱惟濬为镇海、镇东节度使。惟濬奉其父命来助祭，将还，特诏增秩。
</p><p>
壬寅，遣殿中侍御史洛陽李莹等分往诸州，调发军储赴太原。丙午，又遣使发
诸道兵，屯于潞、晋、磁等州。
</p><p>
南唐枢密使、左仆射、平章事汤悦，罢为镇海节度使。悦不乐居籓，上章求解。
于是改授太子太傅，监修国史，仍领镇海节度使。
</p><p>
二月，乙卯，命曹彬、党进等各领兵先赴太原。
</p><p>
戊午，诏亲征。己未，以开封尹光义为东京留守，枢密副使沈义伦为大内部署；
昭义节度使李继勋为河东行营前军都部署，建雄节度使赵赞为马步军都虞候，先赴
太原。甲子，车驾发京师；丁卯，次王桥顿。彰德节度使韩重赟来朝，帝谓之曰：
“契丹知我是行，必率众来援，彼意镇、定无备，将由此路入，卿可为朕领兵倍道
兼行，出其不意破之。”乃以重赟为北面都部署，义武节度使郭延义副之。
</p><p>
初，辽主惑女巫肖衮言，取人胆合延年药，杀人颇众。继悟其诈，以鸣镝丛射
骑践杀之。自是嗜酒好杀，五坊掌兽及近侍给事诸人，或以细故，或奏对少失旨，
或因迁怒，辄加砲烙、铁梳之刑，甚者至于无算，或以手刃刺之，斩击射燎，断手
足，折腰胫，划口破齿，弃尸于野，且命筑封于其地，死者至百馀人，京师署百尺
牢以处系囚。季年，暴虐益甚，尝谓太尉华哈曰：“朕醉中有处决不当者，醒当覆
奏。”徒能言之，竟无悛意。是月，己巳，春蒐怀州。辽主射熊而中，侍中萧思温
与伊勒希巴牙哩斯等进酒上寿，辽主醉，还行宫，夜，为近侍霄格、盥人华格、庖
人锡衮等所弑。年三十九，庙号穆宗。庚午，思温与南院枢密使高勋、飞龙使尼哩
等奉世宗第二子贤，率甲骑千人驰赴行在。贤恸哭，群臣劝进，遂即皇帝位于柩前，
百官上尊号曰天赞皇帝，大赦，改元保宁。以殿前都点检耶律伊赖哈、右皮室详衮
萧乌哩济宿卫不严，斩之。以尼哩为行宫都部署，加政事令。
</p><p>
权知贡举赵逢奏进士安德裕等合格者七人。
</p><p>
乙亥，车驾次潞州，以霖雨驻跸。时诸州餽饷毕集城中，车乘塞路。帝闻之，
以为非理稽留，将罪转运使。赵普曰：“六师方至而转运使获罪，敌人闻之，必谓
储偫不充，非所以威远之道，但当择治剧者莅此州耳。”丙子，命户部员外郎、知
制诰王祐权知潞州。祐即发遣车乘，行路无阻。以枢密直学士赵逢为随驾转运使，
仍铸印赐之。
</p><p>
北汉刘继业、冯进珂屯于团柏谷，遣卫队指挥使陈廷山领数百骑来侦逻。会李
继勋等前军至，廷山即以所部降。继业、进珂知众寡不敌，亦奔还晋陽，北汉主怒，
罢其兵柄。继勋等遂围城。
</p><p>
时辽使内侍韩知范册命北汉主为帝，北汉主夜开门纳之。明日，置宴，群臣皆
预，宰相郭无为哭于庭中，拔佩剑自剌，北汉主遽降阶，持其手引之升坐，无为曰：
“奈何以孤城抗百万之师乎！”盖无为欲以此摇众心也。
</p><p>
三月，丙戌，辽主次上京。以定策功，进萧思温为北院枢密使，旋兼北府宰相；
封高勋为秦王，尼哩加守太尉。
</p><p>
时承穆宗失德之后，中外翕然望治。辽主数召翰林学士南京室昉，问古今治乱
得失，奏对称旨。思温荐耶律色珍有经国才，辽主曰：“朕知之；第佚荡，岂可羁
屈！”思温曰：“外虽佚荡，中未可量。”乃召问以时政，指陈剀切，辽主器重之，
旋命节制西南面诸军，援河东。时南院大王耶律塔尔加兼政事令，致仕，以色珍代
之。
</p><p>
辽谙萨噶闻辽主立，大惧，亡入沙陀。辽主以伊勒希巴讷穆衮陰附谙萨噶，诛
之。旋召谙萨噶还，释其罪。
</p><p>
帝驻跸潞州凡十有八日，获北汉谍者，问之，对曰：“城中民罹毒久矣，日夜
望车驾，恨其迟耳。”帝笑，给衣服纵之。壬辰，发潞州；戊戌，次太原；庚子，
观兵于城南，始命筑长连城。辛丑，临汾河作新桥。以兵部员外郎知制诰卢多逊知
太原行府事。
</p><p>
壬寅，遣使发太原诸县民数万赴城下。
</p><p>
癸卯，北汉宪州判官史昭文以州城来降，即命昭文为刺史。
</p><p>
乙巳，帝至城东南，命筑长堤壅汾水。先是有欲增兵攻城者，左神武统军陈承
昭进曰：“陛下自有数千万兵在左右，何不用也？”帝未悟，承昭以马策指汾水，
帝大笑，因使承昭董其役。丙午，决晋祠水灌城。
</p><p>
丁未，命李继勋军于城南，赵赞军于西，曹彬军于北，党进军于东，为四寨以
逼之。北汉人乘晦突门，潜犯西寨，赵赞率众与战，弩矢贯赞足，未退。时党进遣
东寨都监李谦溥伐木西山以给军用，谦溥闻鼓声，即引所部兵赴之，北汉人乃退。
帝遽至战所，怪赴援者非精甲，问之，则谦溥也，甚悦。刘继业复以突骑数百犯东
寨，党进挺身逐继业，麾下数人随之，继业走匿壕中，北汉兵出援之，继业缘缒入
城，获免。
</p><p>
南唐右仆射、判省事游简言，躬亲簿领，督责稽缓，僚吏畏之；然暗于大体，
不为士大夫所重。数以疾辞，南唐主不许。是月，命简言兼门下侍郎、平章事。
</p><p>
夏，四月，戊申朔，帝临城东观筑堤。
</p><p>
辛亥，遣海州刺史孙万进领军数千人围汾州。
</p><p>
壬子，帝复至城东，赐群臣及诸军时服，宴从臣。
</p><p>
初，棣州防御使何继筠为石岭关部署，屯陽曲。帝闻辽兵分道来援北汉，其一
自石岭关入，乃驿召继筠诣行在所，授以方略，并给精兵数千，使往拒之，且谓继
筠曰：“翌日亭午，俟卿捷奏至也！”时已盛暑，帝命太官设麻浆粉赐继筠，食讫，
辞去，战于陽曲县北，大败辽兵，擒其武州刺史王彦符，斩首千馀级。己未，继筠
遣子承睿来献捷。承睿未至，帝登北台以俟，见一骑自北来，逆问之，乃承睿也。
北汉陰恃辽援，城久不下，帝以所献首级示之，城中人气夺。
</p><p>
辽主监穆宗暴虐，务行宽政。赵王喜衮久系狱，闻之，自去其械而朝。辽主怒
曰：“汝罪人，何得离禁所！”复执之。既而躬录囚徒，悉召而释之。
</p><p>
是月，进封太平王谙萨噶为齐王，改封喜衮为宋王，封隆先为平王，稍为吴王，
道隐为蜀王，必摄为越王，异里为冀王，宛为卫王。初，辽主弟质睦性敏给，通契
丹、汉字，能诗，穆宗末年，质睦与宫人私，穆宗怒，榜掠数百，刺一目而宫之，
系狱，将弃市。辽主即位，即释之，赐以所私宫人，封宁王。未几，以隆先兼政事
令，留守东京，道隐留守上京。隆先、道隐、稍，皆世宗之弟也。
</p><p>
五月，戊寅，辽分兵由定州来侵，韩重赟陈于嘉山以待之。辽人见旗帜，大骇，
欲遁去；重赟亟击之，大破其众。癸未，使来告捷，帝大喜，手诏褒之。
</p><p>
甲申，帝临城北，引汾水入新堤，灌其城。戊子，临城东南，命水军乘小舟载
强弩进攻其城，内外马步军都军头王廷义亲鼓之，免胄选登，流矢中其脑而颠。庚
寅，廷义卒。辛卯，殿前都指挥使都虞候石汉卿亦中流矢，溺死。癸巳，赠廷义建
武节度使，汉卿袁州防御使。
</p><p>
丁酉，帝幸城西，命诸军攻其西门。
</p><p>
遣偏师围岚州，赵宏危蹙，请降。戊戌，宏来见，以避宣祖讳，赐名文度。
</p><p>
己亥，以右千牛卫将军周承瑨为岚州团练使。
</p><p>
庚子，宴赵文度于行宫，后授重国节度使。
</p><p>
太原围急，熟无为谋出奔，因请自将出击。北汉主信之，选精甲千人，命刘继
业、郭守斌为之副，北汉主登延夏门自送之，且待其反。会夜雨晦冥，无为行至北
桥，驻马召诸将，继业以马伤足，先收所部兵入城，守斌迷失道，呼之不获；无为
不能独前，乃与麾下数千人亦还。
</p><p>
帝以暑气方盛，深念缧絏之苦，乃诏：“西京诸州令长吏督掌犹掾五日一至狱
户，检视洒扫，洗涤杻械，盆困者给饭食，病者给药，轻系小罪即时决遣。”自是
每岁仲夏，必申明是诏以戒官吏。
</p><p>
辽立贵妃萧氏为皇后。后，北府宰相思温女也，早慧。思温尝观诸女洒扫，唯
后蠲洁，喜曰：“此女必成家。”及立为后，能参决朝政，辽主敬礼之。
</p><p>
闰月，戊申，太原南城为汾水所陷，水穿外城，注城中，城中大惊扰。帝临长
堤观焉。水口渐阔，北汉人缘城设障，为宋师所射，障不得施。俄有积草自城中飘
出，直抵水口而止，宋师弩矢不能彻，北汉人因以施功，水口遂塞。
</p><p>
郭无为复劝北汉主出降，北汉主不听。Yan人卫德贵，极言无为反状明白，不可
赦，北汉主杀之以徇，城中稍定。
</p><p>
北汉人俄自西长连城潜出，将焚攻战之具，宋师击走之，斩首万馀级。夜半，
忽传呼壁外云：“北汉主降。”帝令卫士环甲，将开壁门，八作使赵璲曰：“受降
如受敌，讵可夜半轻诺乎！”帝使问之，果谍者诈为也。
</p><p>
己酉，帝临城南，命水军乘轻舟焚其门。
</p><p>
右仆射魏仁浦卒。先是仁浦侍春宴，因前上寿，帝密谓曰：“朕欲亲征太原，
如何？”仁浦曰：“欲速则不达，惟陛下审思。”帝嘉其对。宴罢，就第，赐上尊
酒十石，御膳羊百口。既而从行，中途遇疾，还，卒于梁侯驿。赠侍中，谥宣懿。
</p><p>
太原城久不下，东西班都指挥使李怀忠率众攻之，战不利，中流矢，几死。殿
前指挥使都虞候赵廷翰，率诸班卫士叩头，愿先登急击以尽死力。帝曰：“汝曹皆
吾所训练，无不一当百，所以备肘腋，同休戚也。我宁不得太原，岂忍驱汝曹冒锋
刃，蹈必死之地乎！”众皆感泣。
</p><p>
时大军顿甘草地中，会暑雨，多被腹病。会辽遣北院大王乌珍自白马率劲卒夜
出，间道疾驰，驻太原西，呜鼓举火，北汉赖以自固。太常博士李光赞言于帝曰：
“陛下战无不胜，谋无不臧，四方恃险之邦、僭窃帝王之号者，昔与中国为邻，今
与陛下为臣矣。蕞尔晋陽，岂须亲讨！重劳飞挽，取怨黔黎，得之未足为多，失之
未足为辱。国家贵静，天道恶盈，所虑向来恃险之邦，闻是役也，竭府库之财，尽
生民之力，忠心踊跃，各有窥觎。传曰：‘邻之厚，君之薄也。’岂若回銮复都，
屯兵上党？使夏取其麦，秋取其禾，既宽力役之征，便是荡平之策。惟陛下裁之！”
帝览奏，甚喜，复问赵普，普亦以为然，因使普召光赞慰抚之。
</p><p>
癸丑，移驻城东罕山之南，始议班师。
</p><p>
己未，徙太原民万馀家于山东、河南，给粟；庚申，分命使者十七人发禁军护
送之，因屯于镇、潞等州，用绛人薛化光策也。化光言：“伐木先去枝叶，后取谤
柢。今河东外有契丹之助，内有人户赋输，窃恐岁月间未能下。宜于太原北石岭山
及河北界西山东静陽村、乐平镇、黄泽关、百井社，各建城寒，扼契丹援兵，起其
部内人户，于西京、襄、邓、唐、汝州给闲田，使自耕种，绝其供馈，如此，不数
年间，自可平定。”帝嘉纳之。
</p><p>
壬戌，车驾发太原。时军士陷敌者百人，帝遣骁雄副指挥使孔守正领骑军往救，
守正奋击，尽夺以还。
</p><p>
北汉主籍所弃军储，得粟三十万，茶、绢各数万，丧败馨竭，赖此少济。
</p><p>
戊辰，次镇州，召道士苏澄入见，谓曰：“朕作建隆臂，思得有道之士居之，
师岂有意乎？”对曰：“京师浩穰，非所安也。”壬申，幸其所居，谓曰：“师年
逾八十而容貌甚少，盍以养生之术教朕！”对曰：“臣养生，不过精思练气耳；帝
王养生，则异于是。《老子》曰：“我无为而民自化，我无欲而民自正。’无为无
欲，凝神太和，昔黄帝、唐尧享国永年，用此道也。”帝悦，厚赐之。
</p><p>
辽有司请以辽主生日为天清节，从之。
</p><p>
是月，南唐右仆射兼门下侍郎、平章事游简言卒。
</p><p>
六月，己卯，以仪銮使知易州贺惟忠为易州刺史，兼易、祁、定等州巡检使。
惟忠捍边数有功，故迁其秩而不易其任。
</p><p>
庚辰，诏：“车驾所过，民无出今年秋租。”
</p><p>
癸未，以右补阙大名王明为荆湖转运使，以用兵于岭南也。
</p><p>
己丑，次滑州。
</p><p>
南唐主遣其弟从谦来贡，辛卯，见于胙城县。唐水部员外郎查元方掌从谦笺奏，
帝命知制诰卢多逊燕从谦于馆。多逊弈棋次，谓元方曰：“江南竟如何？”元方敛
衽对曰：“江南事大朝十馀年，极尽君臣之礼。不知其它。”多逊愧谢曰：“孰谓
江南无人！”元方，文徽子也。
</p><p>
癸巳，车驾至自太原，曲赦京城系囚。
</p><p>
是月，北汉主决城下水，注之台骀泽，水已落而城多摧圮。辽使者韩知范犹在
太原，叹曰：“宋师之引水浸城也，知其一而不知其二。若知先浸而后涸，则并人
无类矣。”
</p><p>
时辽南院大王耶律色珍率援师屯于太原城下，刘继业言主北汉主曰：“契丹贪
利弃信，它日必破吾国。今救兵骄而无备，愿袭取之，获马数万，因藉河东之地以
归中国，使晋人免于涂炭，陛下长享富贵，不亦可乎！”北汉主不从。数日，色珍
北还，赠遗甚厚。
</p><p>
其后北汉主复致币于北院大王乌珍，乌珍以闻，辽主命受之。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86814.html' class='pagedaohang'>【上一篇】<i>:卷第六 【宋纪六】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86812.html' class='pagedaohang'>【下一篇】<i>：卷第四 【宋纪四】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>