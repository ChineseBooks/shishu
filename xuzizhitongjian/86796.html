<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二十二 【宋纪二十二】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二十二 【宋纪二十二】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86797.html' class='pagedaohang'>【上一篇】<i>:卷第二十三 【宋纪二十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86795.html' class='pagedaohang'>【下一篇】<i>：卷第二十一 【宋纪二十一】</i></a></span>
</ul>
<div class="articleContent" id="articleContent"> <p>
起上章困敦四月，尽重光赤奋若十二月，凡一年
有奇。

</p><p>
○真宗膺符稽古神功让德文明武定章圣元孝皇帝咸平三年（辽统和十八年）
</p><p>
夏，四月，以梁鼎制置陕西青白盐事。初，解州池盐通商贩易，鼎请官自鬻，
朝廷是其议，故用之。鼎至解池，禁止商贩，官运赴鄜、延、环、庆等州，公私大
扰。
</p><p>
知雄州何承矩上言曰：“臣闻兵家有三阵：日月风云，天阵也；山陵水泉，地
阵也；兵车士卒，人阵也。今用地阵而设险，以水泉而作固，建设陂塘，亘连沧海，
纵有边骑，何惧奔冲！昨者契丹入边，高陽一路，东负海，西抵顺安，士庶安居，
即屯田之利也。今顺安至西山，地虽数军，路才百里，纵有丘陵冈阜，亦多川渎泉
源。傥因而广之，制为塘埭，则可戢敌骑、息边患矣。
</p><p>
“今缘边守将，多非其才，伏望遴择疆吏，出牧边民，厚之以俸禄，使悦其心，
借之以威权，使严其令。然后深沟高垒，秣马厉兵，为战守之备；修仁立德，布政
行惠，广安辑之道；训士卒，开田畴，劝农耕，蓄刍粟，以备凶年；完长戟，修劲
弩，谨烽燧，缮堡戍，以防外患。来则御之，去则备之。如此，则边地安堵矣。
</p><p>
“且边鄙之人，多负壮勇，识外蕃之情伪，知山川之形势，望于边郡置营召募，
不须等其人才，止求少壮武力，令及万人，俟契丹有警，任知勇将统而用之，乃中
国之长策也。”
</p><p>
庚戌，太子太保吕端卒，赠司空，谥正惠。端有器量，虽屡经滨退，未尝以得
丧介怀，平居不蓄资产。及为相，持重识大体，以清净简易为务。太宗时，欲相端，
左右或曰：“端为人糊涂。”太宗曰：“端小事糊涂，大事不糊涂。”遂决意相之。
赵普在中书，端时为参政，普尝谓人曰：“吾观吕公奏事，得嘉赏未尝喜，遇抑挫
未偿俱，真台辅器也！”端两使绝域，其国叹重之，后有使往者，每问端为宰相否，
其名显如此。
</p><p>
乙卯，改葬元德皇太后。
</p><p>
丙辰，王均自升仙桥分路来袭官军，雷有终率军逆击，大败之，杀千馀人，均
单骑还城。
</p><p>
初，供备库副使李允则知潭州，将行，帝召谓曰：“朕在南衙，毕士安道卿家
世，今以湖南属卿。”
</p><p>
允则始至，州大火，民无居舍，多冻死。允则亟取辟竹假民为屋，及春而偿，
民无流徙，官用亦不乏。马氏暴敛州人，岁出绢，谓之地税；及潘美定湖南，计屋
每间输绢三尺，谓之屋税；营田户给牛，岁输米四斛，牛死犹输，谓之枯骨税；民
输茶，初以九斤为一大斤，后益至三十五斤。允则请除之，税茶则以十三斤半为定
制。又，山田可以莳禾而民惰不耕，乃下令，月给马刍，皆输本色，由是山田悉垦。
会岁饥，欲发官廪，先赈而后奏，转运使以为不可，允则曰：“须报必逾月，则饥
者无及矣！”不听。明年，又饥，复欲先赈，转运使固执不可，允则请以家资为质，
乃得发廪贱粜。因募饥民堪征役者隶军籍，得万人。转运使请发所募兵御邵州蛮，
允则曰：“今蛮不扰，无名益戍，是长边患也。且兵皆新募，饥瘠未任出戍。”遂
奏罢之。
</p><p>
至是民列允则治状，诣安抚使者请留，使者以闻；诏书嘉奖。及召还，连对三
日，帝曰：“毕士安不谬知人矣！”
</p><p>
壬戌，赐应制举人林陶同进士出身。陶就试学士院，不及格，帝方欲求俊茂，
特奖之。
</p><p>
壬申，知益州牛冕，削籍流儋州；西川转运使张适，削籍授连州参军。初，张
咏自蜀还，闻冕代己，曰：“冕非抚众才。”既而果然。
</p><p>
五月，丁丑朔，诏：天下死罪减一等，流以下释之。益州军民为王均胁从者，
如能归顺，并释之。”
</p><p>
先是宰相张齐贤上言：“今之所患，钱货未多。望择使臣往，逐处相度添价，
及招诱人户淘采铅锡，仍按行铜山易得薪炭处，置监铸钱，如此，二年间可得百五
十万贯。”即遣虞部员外郎冯亮、内供奉官白承睿往干其事。庚辰，亮等言：“饶、
池、江、建州岁铸钱百三十五万贯，铜铅皆有馀羡。”乃以亮为江南转运副使兼提
点江南、福建路铸钱事，承睿同提点。
</p><p>
六月，户部判官、右司谏孙何，出为京东转运副使。
</p><p>
可上疏曰：“国家共治之任，牧守为本；亲民之官，令长为急。前代刺史入为
三公，郎官出宰百里，其遴选可知也。今则兼隋、唐取士之法，参周、汉考绩之制；
然而资廕登朝，居千骑之长，胥徙祗役，分百里之封，目不知书，心惟黩货。望令
审官院、吏部铨，凡京朝官藉廕入仕者，非灼然绩状，勿与知州、州县官。流外出
身者，非有履行殊常，不拟县令。庶为流品，用劝士民。又，三司掌钱刀，笼天下
货财，古之李悝、耿寿昌、刘晏、第五琦之流，虽名聚敛之臣，颇负经通之略，皆
民不加赋，兵有羡粮。厥后三建使额，分其利权，胥吏千馀，官僚兼倍，各为刑狱，
迭下符移，行之于外，滋章颇甚。臣权莅计局，尝与丁谓、硃台符共酌，三部文移
之类，可以减半。望择近臣识治体干敏者，与三部众官减省。又，法官之任，人命
所悬，今吏部拟授之际，但问资历相当，精律令者或令捕盗，懵章程者或使详刑，
动致纷拏，即议停替，小则民黎负屈，大则旱?延灾。欲望自今司理、司法，并择
明法出身者授之，不足，即于见任司户、簿、尉内选充，又不足，则选娴书判、练
格法者考满无私过，越资拟授。庶臻治古之化，用开太平之基。”未几，徙两浙转
运使。何性卞急，不容物，为使者，专任峻刻，所至州郡，刺察苛细，胥吏日有捶
楚，官属多罹谴罚，人不称贤。
</p><p>
秋，七月，丙申，江南转运使任中正言：“淮诏，以饶州置场，买纳浮梁、婺
源、祁门县茶，不便于民，令臣与三班借职胡澄审行计度。今臣等亲到饶、歙二州
茶仓，询问逐处民俗，皆言溪滩险恶，转输艰阻，愿各复往日仓廒，就便输纳。及
浮梁县民李思尧等各愿自备材木，起创仓廒。”从之，仍降诏曰：“山泽之征，所
宜公共，苟便于民，岂图羡赢！而言事之臣，不明大体，务为改革，罔恤蒸黔。特
命使车，往询疾苦，用循旧制，式遂舆情。已令制置茶盐、江南转运使并依任中正
所奏。”
</p><p>
八月，乙卯，以济州贼魏捷补龙猛军队长。捷趫勇过人，众目为“撼动山”。
至是诣登闻院，自陈为恶党所胁制，愿首罪效力。帝召见，赐锦袍、银带而录之。
</p><p>
王均自升仙桥之败，撤桥塞门。雷有终等率官军直抵城下，造梯冲洞车攻具，
遣诸将分路攻城。贼尽驱凶党以拒官军，赵延顺中流矢死。然每攻城则雨甚，城滑
不能上。官军为洞屋以攻城，贼凿地道出掩之，多溺壕中死，军势小衄。贼大宴其
党，歌吹之声达于城外。时方暑湿，攻城者多被疾，有终市药它州，自合以疗之。
</p><p>
诏复遣入内副都知秦翰为两路捉贼招安使。翰既至，与有终协议，于城北鱼桥
别筑土山，是月，克城北羊马城。遂设雁翅势敌棚覆洞车以进逼其城，贼亦对设敌
棚，号“喜相逢楼”。九月，戊寅，官军焚其敌楼，贼气始夺，乃筑月城自固。
</p><p>
庚寅，始置群牧司，令枢密直学士陈尧叟为制置使。马政旧皆骐骥两院监官专
之，至是，内外厩牧之事，自骐骥院而下，悉听命于群牧司。
</p><p>
王均多为药矢射官军，中者必死。雷有终募敢死士穴城，间道蒙氈秉燧而入，
悉焚其守具。甲午，令东西南寨鼓噪攻城，有终与石普分主二洞屋以进。普乃穴城
为暗门，门成，贼攒戟拥路，众未敢进，有二卒出请行，许以厚赏，乃麾戈直冲之，
贼锋稍却，遂克其城。有终登城楼下瞰，贼犹以馀众寨于天长观前，密设?包架于
文翁坊。高继勋白转运使马亮，愿得稭秆油?凡，合众执长戟臣斧，秉炬以进，悉
焚之。杨怀忠又焚其天长观前寨，追至大安门，复败之，前后杀贼三千馀人。是夕，
均突围而遁，有终疑有伏，遣人于街郭纵火。诘朝，与秦翰登门楼，牙吏有受官职
者，捕得，立楼下，乃积薪于旁，厝火其上，尽索受伪署者，命左右捽投火中，自
辰至晡，焚数百人，颇为冤酷。李继昌严戒部下，无扰民者，获妇女童幼，置空寺
中，分兵守卫，事平，遣还其家。
</p><p>
是秋，辽主猎于诸山。北院枢密使韩德让举南院侍郎萧和绰为中丞，和绰起家
刀笔吏，无完行，不为时议所许，惟德让称其谨恪。辽主以德让所荐，遂见擢用。
</p><p>
冬，十月，王均自成都趋富顺监，所过胁军民断桥塞路，焚仓库而去。雷有终
先命杨怀忠领虎翼军追之，后二日，石普继往，以全军为后援。均党至富顺监，将
结筏渡江，趋戎、泸蛮境。怀忠距富顺六七里，于杨家市少憩，贼众在后者邀战，
怀忠遣亲信五骑登高原觇贼。怀忠语左右曰：“纵贼渡江，后悔无及。石侯将至，
当以奇兵取之。”乃临江列阵击之，贼众散走。有拏舟将渡江而遁者，怀忠合强弩
射之，溺者数艘。怀忠张旗鸣鼓入城，均方在监署，其党多醉，均穷蹙，缢死，虎
翼军校鲁斌斩其首以诣怀忠。又获僭伪法物旌旗甲马甚众，擒其党六千馀人，逆徙
歼焉。怀忠旋军，出北门，石普始至，夺均首，驰归成都，袅于北市。辛亥，有终
遣官驰奏益州平，赐锦袍、银带、器帛。
</p><p>
命翰林学士承旨宋白等修《续通典》。
</p><p>
乙丑，诏赦川峡路死罪，以雷有终为保信留后，秦翰等九人并迁秩。是役也，
杨怀忠之功居最，为石普所掩，帝廉得其状，擢怀忠崇仪使、领恩州刺史。它日，
帝谓宰相曰：“雷有终顷居三司，自谓公干廉洁；昨两川盗起，因命剪除，颇闻有
终乘其扰攘，贪黜财货。如是，则王泽安得下流，远俗何由丕变！言行相戾，乃如
是邪？”
</p><p>
丙寅，以翰林学士王钦若、知制诰梁颢分为川、峡安抚使。
</p><p>
延州言破大卢、小卢等十族，获人畜二十万。
</p><p>
十一月，甲戌朔，辽授李继迁子德明为朔方节度使。
</p><p>
壬午，令常参官转对如故事。
</p><p>
门下侍郎兼兵部尚书、平章事张齐贤，与李沆并相，情好不协。辛卯，日南至，
群臣朝会，齐贤被酒，寇弁欹侧，几颠仆殿上。御史中丞劾齐贤失仪，齐贤自陈，
因感寒，饮酒御之，遂至醉，顿首谢罪。帝曰：“卿为大臣，何以率下？朝廷有宪
典，朕不敢私。”甲午，齐贤罢守本官。
</p><p>
十二月，壬子，诏有司别录转对章疏一本留中。
</p><p>
庚申，罢京畿均田税。
</p><p>
丙寅，开封府奏狱空，诏嘉之。
</p><p>
兵部郎中、知兗州韩授上言：“迩者亢旱伤稼，天其或者以陛下春秋鼎盛，兆
民乐业，万一圣心忽生骄佚，故暂加灾眚，用儆睿聪。昔魏郑公对唐太宗曰：‘贞
观之初，闻善若惊；五六年间，犹悦以从谏；自兹厥后，渐恶直言。’此讥其渐怠
于政也。臣伏睹先帝享国久长，未尝一日旷于万几。愿陛下守太祖之丕图，遵太宗
之遗训，兢兢业业，无怠无荒。臣又闻治国在远佞人，今朝廷无邪佞之徒，然事生
隐微，宜防未兆，勿使小人乘间而进。居安念危，在治防乱，天下幸甚！”疏奏，
召援归阙，授史馆修撰。
</p><p>
初，濮州有盗夜入城，略知州王守信、监军王昭度。知黄州王禹偁闻之，以为
国家武备不修，故盗贼窃发近辅，因奏疏曰：“《易》曰：‘王公设险以守其国，’
又曰：‘重门击柝，以待暴客，’《传》曰：‘预备不虞，古之善教也。’自五季
乱离，各据城垒，缮治兵甲，豆分瓜剖，七十馀年。太祖、太宗削平僭伪，当时议
者，乃令江、淮诸郡毁城隍，收兵甲，撤武备者三十馀年。书生领州，大郡给二十
人，小郡减五人，以充常从。号曰长吏，实同旅人；名为郡城，荡若平地。虽则尊
京师而抑郡县，为强干弱枝之术，亦匪得其中道也。救弊之道，在乎从宜。汉高惩
暴秦郡县之失，封建其子弟，乃七国势强，文、景乃行削夺。唐德宗乘安、史厌兵，
遂有贞元姑息之政；宪宗睹齐、蔡巨猾，遂有元和讨贼之议。盖见几而作，为社稷
远图，疾若转规，不可胶柱。今江、淮诸郡，大患有三：城池堕圮，一也；甲仗不
完，二也；兵不服习，三也。濮贼之兴，慢防可见。望陛下特行神断，参之庙算，
如且因而修治，不欲张皇，凡江、浙、荆湖、淮南、福建等郡，约民户众寡，城池
大小，并许置本城守捉军士三五百人，勿令差出，止于城中阅习弓剑。然后渐葺城
垒，缮完甲胄，郡国张御侮之备，长吏免剽略之虞。”疏奏，帝嘉纳之。
</p><p>
河北、河东强壮，自五代时瀛、霸诸州已有之。是岁，始诏：“河北民家二丁、
三丁籍一，四丁、五丁籍二，六丁、七丁籍三，八丁以上籍四，为强壮。五百人为
指挥，置指挥使。百人为都，置正副都头二人，节级四人。所在置籍，择善射者第
补校长，听自置马，胜甲者蠲其户。”后寻募其勇敢，团结附大军，为栅，官给铠
甲。
</p><p>
辽以四军都指挥使萧柳为北女真详衮，政济宽猛，部民畏爱。后迁东路统军使，
秩满，百姓愿留复任，从之。
</p><p>
是岁辽放进士南承保等三人。

</p><p>
○真宗膺符稽古神功让德文明武定章圣元孝皇帝咸平四年（辽统和十九年）
</p><p>
春，正月，中外官上封事者甚众。诏枢密直学士冯拯、陈尧叟详定利害以闻。
</p><p>
庚寅，知河南府、武胜节度使李至卒，赠侍中。至好贤乐善，为学精力；然刚
严简贵，人士罕登其门。
</p><p>
召西川转运使、兵部员外郎马亮入朝，问以蜀事。初，雷有终既平贼，诛杀不
已，亮多所全活。城中米斗千钱，亮出廪米，裁其价，人赖以济。乃至京师，会械
送为贼所诖误者八十九人，知枢密院事周莹欲尽诛之，亮言：“愚民胁从者众，此
特百之一二，馀皆窜伏山林。若不贷此，则反侧之人，闻风疑惧，一唱再起，是灭
一均，生一均也。”帝悟，悉宥之。二月，加直史馆，复遣还部。时诸州盐井岁久
泉涸，而官督所负课系捕者，州数百人，亮尽释之而废其井，又除属郡旧逋官物二
百馀万。
</p><p>
宰相李沆等以旱，表求罢，不许。戊午，雨。自去冬旱，帝每御蔬菜，忧问切
至。是日，方临轩决事，雨沾衣，左右进盖，却而不御。
</p><p>
壬戌，枢密直学士冯拯、陈尧叟上言：“请令群臣子弟奏补京官或出身者，并
试读一经，写家状，以精熟为合格。”从之。
</p><p>
祕书丞、知金州临川陈彭年上疏言五事：一日置谏官，二曰择法吏，三曰简格
令，四曰省辟员，五曰行公举。疏奏，并从之。帝因谓辅臣曰：“自今谏官宜精择
其人。”
</p><p>
甲子，三司都催欠司引对逋负官物人，帝亲辨问，凡七日。释二千六百馀人。
蠲所逋负物二百六十馀万；已经督纳而非理者，以内库钱还之，身殁者给其家。
</p><p>
丙寅，诏：“学士，两省、御史台五品，尚书省诸司四品以上，于内外京朝、
幕职、州县官及草泽中，举贤良方正能直言极谏各一人，不得以见任转运使及馆阁
职事人应诏。”
</p><p>
三月，辛巳，分川、峡为益、利、梓、夔州四路。
</p><p>
兵部尚书张齐贤上言：“终南山处士种放，守道遗荣，栖迟衡泌，愿备贤良方
正之举。”诏赐装钱五万，令京兆府遣官诣山备礼发遣，放辞不至。
</p><p>
先是三院御史多出外任，风宪之职用它官兼领，乃诏本司长吏自荐其属，俾正
名而举职。壬午，以太常博士张巽为监察御史，从新制也。
</p><p>
己丑，宴射后苑，帝言及大射、投壶、乡饮酒之礼，因命直馆各赋《射宫诗》。
凡节序赐宴，则宗室、禁军大校、牧伯、诸司皆令习射。
</p><p>
庚寅，以左仆射吕蒙正、兵部侍郎、参知政事向敏中并守本官、同平章事。国
初至是三入相者，惟赵普及蒙正焉。
</p><p>
初，《乾元历》气朔渐差，诏判司天监京兆史序等编新历。于是历成来上，赐
名《仪天》，颁行之。
</p><p>
辛卯，参知政事王化基罢为工部尚书。化基任中书，不以廕补诸子官，然能训
导，皆有所立。
</p><p>
以同知枢密院事王旦为工部侍郎、参知政事，枢密直学士冯拯、陈尧叟并为给
事中，同知枢密院事，礼部郎中薛映、兵部员外郎梁鼎、左司谏杨亿并知制诰。帝
初欲用著作佐郎、直集贤院梅询，命中书召试映、鼎及询等。宰相李沆素不喜询，
言于帝曰：“梅询险薄，不可用；杨亿有盛名。”帝惊喜曰：“几忘此人！”又以
亿望实素著，但召映、鼎就试，翼日，与亿并命。
</p><p>
以国子监经籍赐潭州岳麓书院，从知州李允则请也。
</p><p>
壬辰，辽皇后萧氏，以罪降为贵妃。
</p><p>
辽赐大丞相韩德让名德昌。德昌自拜大丞相，进王齐，总二枢府事，宠任益隆。
</p><p>
先是有图鲁卜者，从伐宋，尝以言触德昌，德昌怒，诘之，图鲁卜词无所挠，
德昌笑而释之。至是德昌荐图鲁卜材可任统军使，太后曰：“彼尝不逊于卿，何善
而荐？”德昌曰：“于臣犹不屈，况于其馀！若任使之，必能镇抚诸籓。”太后从
之。
</p><p>
夏，四月，丁未，以吏部员外郎陈省华为鸿胪少卿。时省华子尧叟擢任枢密，
故特优宠之。
</p><p>
壬子，诏：“京朝官及吏部选人，亲老无兼侍者，特与近任。”
</p><p>
回鹘来贡，请助讨李继迁。
</p><p>
审官院初引对京官于崇政殿，迁秩有差。京朝官磨勘引对自此始。
</p><p>
乙未，翰林学士王钦若使西川还，对于崇政殿；即日，以钦若为左谏议大夫，
参知政事。
</p><p>
辛未，帝御崇政殿试制举人，得祕书丞查道、进士陈越入第四等，定国军节度
推官王曙人次等，以道为左正言、直史馆，越将作监丞，曙著作佐郎。曙，河南人。
</p><p>
五月，庚辰，翰林学士、吏部郎中、知制诰硃昂罢为工部侍郎，致仕。昂有清
节，淡于荣利，初为洗马，十五年不迁，不以屑意，及在内署，非公事不至两府。
帝知其素守，故每加褒进。昂累章告病，帝不得已从之，谓辅臣曰：“昂侍朕左右，
未尝以私事干朕，今其归老，可给全俸。”诏本府岁时省问，如有奏章，许附驿以
闻。又命其子正辞知公安县，使得就养。旧制，致仕官止谢殿门下。于是帝特延见，
命坐，劳问久之，令候秋凉上道，复遣中使锡宴于玉津园，两制、三馆儒臣皆预，
仍诏赋诗饯行。
</p><p>
丙戌，辽册萧氏为齐天皇后。后即太后弟平州节度使辉依之女，韩德昌之甥也，
年十二选入掖庭，美而才，至是册为后，事太后甚谨，太后亦以德昌故深爱之。后
尝以草莛为殿式，密付有司，令造清风、天祥、八方三殿，既成，益宠异。所乘车
置龙首、鸱尾，饰以黄金，又造九龙辂、诸子车，以白金为浮图，各有巧思，夏秋
从行山谷间，花木如绣，车服相错，人望之以为神仙。
</p><p>
六月，汰冗吏，诸路计省十九万五千八百二人。
</p><p>
丁巳，诏“东川民田先为江水所害者，除其租。”
</p><p>
辽以所俘将康昭裔为昭顺军节度使。
</p><p>
初，黄州境二虎斗，其一死，食之殆半；群鸡夜鸣，经月不止；仲冬，雷震暴
作。知州王禹偁手疏言之，引《洪范》陈戒，且自劾。帝亟命中使乘驿劳问，醮禳
之。又询于日官，言守土者当其咎。帝惜禹偁才名，即命徙知蕲州；至未逾月，卒。
戊午，讣闻，帝嗟悼，厚赙其家，赐一子出身。禹偁词学敏赡，为后进宗师，直躬
行道，遇事敢言。虽履危困，封奏无辍，尝云：“吾若生元和时，从事于李绛、崔
群间，斯无愧矣。”然性刚直，不能容物，太宗尝命宰相切戒之。其为文亦多涉规
讽，以是不容于时。
</p><p>
初，田锡知泰州，几三年不得代。锡上章自陈，即诏归阙。屡召对言事，尝奏
曰：“旧有《御览》，但记分门事类，臣愿钞略四部，别为《御览》三百六十卷，
万几之暇，日览一卷。又采经史要切之言为《御屏风》十卷，置扆座之侧，则治乱
兴亡之事常在目矣。”帝善其言，诏史馆以群书借之，仍免其集贤校雠之职。至是
先上《御览》三十卷，《御屏风》五卷；手诏褒答之。
</p><p>
丁卯，诏：“州县学校及聚徒讲诵之所，并赐《九经》。”
</p><p>
戊申，出阵图示宰相，命督将练士以备北边。
</p><p>
秋，七月，庚午朔，以河朔餽运劳民，诏转运使减徭役存恤。
</p><p>
己卯，边臣言契丹谋入边，以山南东道节度使王显为镇、定、高陽关三路都部
署，天平节度使王超为副都部署。
</p><p>
丙戌，辽以东京统军使耶律诺衮为南府宰相。
</p><p>
八月，帝以边臣玩寇，朔方饷道愈难，辛丑，命兵部尚书张齐贤为泾、原等州、
保安等军安抚经略使，知制诰梁颢副之，即日驰骑而往。
</p><p>
己酉，复亲试制举人，得成安县主簿丁逊、舒州团练推官孙仅入第四等，并为
光禄寺丞、直集贤院；祕书丞何亮、怀州防御推官孙暨入第四次等，以亮为太常博
士，暨为光禄寺丞。
</p><p>
初，太常寺丞陈尧佐为开封府推官，坐言事切直，贬潮州通判。潮去京七千里，
民俗陋鄙，尧佐至州，修孔子庙，作韩愈祠堂，率其民之秀者使就学。鳄鱼复出害
人，尧佐捕得，更为文，鸣鼓于市而戮之，潮人以比韩愈。三岁，召还，命直吏馆。
尧佐，尧叟弟也。
</p><p>
甲子，职方员外郎丹陽吴淑上言：“诸路所纳闰年图，当在职方收掌，近者并
纳仪鸾司。伏以天下山川险要，皆王室之祕奥，国家之急务，故《周礼》职方氏掌
天下图籍，又诏士训以夹王车。汉祖入关中，萧何独取秦图籍，由是周知险要。岂
有忽而不顾哉！请令以今闰所纳图并上职方。又，州郡地里，犬牙相入，向者独画
一州地形，则不可以傅合他郡。望令诸路转运使每十年各画本路图上职方，使知天
下山川险要。”从之。
</p><p>
帝以巴、蜀地远，时有寇盗，丁卯，命户部员外郎南丰曾致尧等分往川、峡诸
州提举军器，察官吏能否。
</p><p>
戊辰，社，宴宰相于中书。
</p><p>
九月，知封驳司陈恕请铸本司印，诏：“如有封驳事，取门下省印用之。”因
遂改知封驳司为兼门下封驳事。
</p><p>
丙戌，翰林学士承旨宋白等上新修《续通典》二百卷，诏付祕阁。
</p><p>
先是诏国子监祭酒邢昺等校定《周礼》、《仪礼》、《公羊》、《谷梁传》
《正义》；丁亥，昺等上其书，凡一百六十五卷。命模印颁行，赐宴国子监。于是
《九经疏义》悉具。
</p><p>
庚寅，诏陕西民家出一丁，号保毅军，凡得六万七千八百九十五人；其缘边军
士先选中者并升为禁军，号保捷军。
</p><p>
李继迁陷清远军。
</p><p>
辛卯，辽主如南京。冬，十月，己亥朔，南伐；壬寅，次盐沟。徙封皇弟吴王
隆祐为楚王，留守京师。丁未，命皇弟梁王隆庆统先锋军以进。
</p><p>
帝语近臣曰：“近者庆州地再震，昨司天奏荧惑犯舆鬼，秦分野当有灾，宜戒
边将以静。且上天垂象示戒，可不恐惧修省！”知枢密院王继英曰：“妖不胜德。”
帝曰：“朕何德可恃！”同知枢密院陈尧叟曰：“陛下克己爱民，河防十馀溢而不
决，岁复大稔，此圣德格天所致也。”帝曰：“天下欲困生灵耳，岂朕德能感之？
自此益须防戒。”
</p><p>
己酉，张齐贤上言：“请募江、淮、荆湖丁壮八万以益戍兵，广边备。”帝曰：
此不唯动摇人心，抑又使南方之人远戍西鄙，亦非便也。”遂寝其奏。
</p><p>
庚戌，帝以陕西二十三州图示辅臣，历指山川险易、蕃部居处。又指秦州曰：
“此州在陇山之外，号为富庶，且与羌戎接畛，昨已命张雍出守，冀其绥抚有方也。”
次复指殿北壁《灵州图》曰：“此冯业所画，颇为周悉，山川形势如此，安得知勇
之为朕守之乎？”又指南壁甘、伊、凉等府图及东壁幽州已北契丹图曰：“契丹所
据地，南北千五百里，东西九百里，封域非广也，而燕蓟沦陷，深可惜耳！”
</p><p>
甲寅，北面前阵钤辖张斌，与辽师遇于长城口。时积雨，辽人弓用皮弦皆缓湿，
斌击败之，渐近界首，辽伏骑大起，而三路统帅未及进，前阵兵少，为辽师所乘，
退保威虏军。
</p><p>
诏高陽三路兵增骑二万为前锋，又命将五人各领骑三千陈于先锋之前，别命莫
州都部署桑赞领万人居莫州、顺安军，为奇兵，以备邀击，北平寨部署荆领嗣万人
以断西山之路。
</p><p>
诏：“购馆阁逸书，每卷给千钱；及三百卷者，当量材录用。”
</p><p>
丙寅，辽主以泥淖，命班师。
</p><p>
十一月，丙子，王显奏前军与契丹战，大破之，戮二万馀人，获其统军铁林。
</p><p>
职方员外郎吴淑，上疏请复古车战之法，累数千言，帝称其博赡。
</p><p>
丁亥，御崇和殿，阅张去华所著《元元论》及《授田图》，谓近臣曰：“经国
之道，必以养民务穑为先。朕常冀边鄙稍宁，兵革粗足，则可以力行其事，使吾民
富庶也。”
</p><p>
先是边臣议城绥州，大屯兵积谷以遏党项，朝臣互执利害，久未决。十二月，
中书、枢密会议，向敏中、周莹、王继英、冯拯、陈尧叟皆曰修之便。帝以境士遐
邈，不可遥度，乃命比部员外郎洪湛、閤门祗候程顺等同往按视。
</p><p>
时灵州孤危，丁卯，诏群议弃守之宜。知制诰杨亿即日奏疏，请弃灵州，退保
环、庆。帝访于左右，咸以为灵武乃必争之地，苟失之，则缘边诸州亦不可保；帝
颇然之。宰相李沆奏曰：“若继迁不死，灵州必非朝廷所有。莫若发单车之使，召
州将部分戍卒居民，委其空垒而归，如此，则关右之民息肩矣。”
</p><p>
闰月，洪湛等使还，言城绥州，其利七而害有二。丙戌，诏筑绥州城。
</p><p>
戊寅，李继迁蕃族讹遇等归顺。
</p><p>
己卯，以兵部尚书张齐贤为右仆射。
</p><p>
壬午，灵州言河外砦主李琼等以城降西夏，帝念其力屈就擒，特释其亲属。
</p><p>
甲午，以王超为西面行营都部署，环庆路部署张凝副之，秦翰为钤辖，领步骑
六万援灵州。
</p><p>
是月，以西凉府六谷首领巴勒结为灵州西面都巡检使。会西凉使至，言六谷分
左右厢，左厢副使折逋游龙钵实参巴勒结军事，宜授以官，乃以游龙钵领宥州刺史。
</p><p>
辽大丞相韩德昌，以南京、平州岁不登，奏免百姓农器钱，又请平州郡商贾价。
是年，诏减关市税，复免南京、平州租税，从德昌之言也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86797.html' class='pagedaohang'>【上一篇】<i>:卷第二十三 【宋纪二十三】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86795.html' class='pagedaohang'>【下一篇】<i>：卷第二十一 【宋纪二十一】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>