<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第二十四 【宋纪二十四】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第二十四 【宋纪二十四】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86795.html' class='pagedaohang'>【上一篇】<i>:卷第二十五 【宋纪二十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86793.html' class='pagedaohang'>【下一篇】<i>：卷第二十三 【宋纪二十三】</i></a></span>
</ul>
<div class="articleContent" id="articleContent"> <p>
起昭陽单阏七月，尽阏逢执徐十月，凡一年有奇。


</p><p>
○真宗膺符稽古神功让德文明武定章圣元孝皇帝咸平六年（辽统和二十一年）
</p><p>
秋，七月，甲辰，复并三司盐铁、度支、户部句院为一，命著作郎、直史馆陈
尧咨兼判之。
</p><p>
己酉，辽供奉官李信来归。信言：“其国中所管幽州汉兵，谓之神武、控鹤、
羽林、骁武等，约万八千馀骑，其所署将帅，契丹、九女奚、南北皮室当真舍利及
八部落舍利，山后四镇诸军约十万八千馀骑，内五千六百常卫契丹主，馀九万三千
九百五十，即时南侵之兵也。其国境自幽州东行五百五十里至平州，又五百五十里
至辽陽城，即所号东京者也。又东北六百里至乌惹国，又东南接高丽，又北至女真，
东逾鸭江，即新罗也。”以信为供奉官，赐器币、冠带。
</p><p>
癸丑，太保兼中书令兗王元杰薨，追封安王，谥文惠。
</p><p>
甲寅，辽以奚府监军耶律实噜为南院大王。实噜魁岸，美容仪，与辽主同年生，
辽主爱之。甫冠，补祗候郎君，未几，为宿直官。后为队帅，从耶律诺衮、萧达兰
略地燕、赵有功，故有是擢。
</p><p>
八月，庚午，太白昼见。
</p><p>
辛未，原、渭等州言西蕃八部、二十五族纳质来归。
</p><p>
丙子，诏：“环庆秋田经寇践伤者，每顷赐粟十五斛；民被掠者，每口赐米一
斛。”蠲免棣州民租十之三。
</p><p>
甲寅，徙莫州路部署石普屯顺安之西，与威虏军魏能、保州杨延朗、北平田敏
掎角，以为防遏。
</p><p>
乙酉，准布部长朝于辽。
</p><p>
丙戌，高丽国王诵遣其户部侍郎李宣古来贡，且言：“晋割幽蓟以属契丹，遂
直趋玄菟，屡来攻伐，求取无厌，乞王师屯境上为之牵制。”诏书优答。
</p><p>
九月，丙申，出内府缯帛市谷实边。
</p><p>
司空、平章事吕蒙正，凡七上表求退，甲辰，罢为太子太师，封莱国公。
</p><p>
癸丑，辽主如女河汤泉，改其名曰松林。
</p><p>
是秋，募近京强壮补禁卫，诏殿前都指挥使高琼阅习阵势，召近臣观之，行伍
整肃。帝甚喜，谓琼曰：“昨日邨民，皆为精锐矣。”
</p><p>
冬，十月，丁巳朔，辽主驻七渡河。
</p><p>
甲子，静戎军王能奏：“于军城东新河之北开田，广袤相去皆五尺许，深七尺，
状若连锁，东西至顺安、威虏军界，必能限隔戎马；纵或来侵，亦易于防捍。”仍
以地图来上。帝召宰相李沆等示之，沆等曰：“沿边所开方田，臣寮累曾上言，朝
廷继亦商榷，皆以难于设防，恐有奔突，寻即罢议。今专委边臣，渐为之制，斯可
矣。乞并威虏、顺安军皆依此施行。且虑兴功之际，敌或侵轶，可选兵五万人分据
险要，渐次经度之。”是日，诏静戎、顺安、威虏界并置方田，凿河以遏敌骑。
</p><p>
戊辰，辽以皇弟楚王隆祐为西南面招讨使。
</p><p>
戊寅，给军中传信牌。先是石普言：“北面抗敌，行阵间有所号令，遣人驰告，
多失详审，复虑奸诈。请令将帅破钱而持之，遇传令则合而为信。”帝以为古者兵
符既已久废，因命漆木为牌，长六寸，阔三寸，腹背刻字而中分之，置凿柄，令可
合，又穿二窍，容笔墨，其上施纸札，每临阵则分而持之，或传令则署其言而系军
吏之颈，至彼合契，乃署而复命焉。
</p><p>
邓州观察使钱若水卒。若水能断大事，事继母以孝闻。及卒，帝甚悼惜之，赠
户部尚书，谥宣靖。特遣中使存问其母，赐白金五百两。
</p><p>
十一月，壬辰，辽故裕悦耶律休格之子道士怒、高九等谋叛，伏诛。
</p><p>
丙申，辽通括南院部民。
</p><p>
王继忠既见任于辽，从容进说曰：“窃观大朝与南朝为仇敌，每岁赋车籍马，
国内騷然，未见其利。熟若驰一介，寻旧盟，结好息民，休兵解甲！为彼此之计，
无出此者。”时太后春秋已高，颇然之。
</p><p>
己亥，阅捧日军士教三阵于崇政殿。
</p><p>
甲寅，有星孛于井、鬼，大如杯，色青白，光芒四尺馀，凡三十馀日没。帝谓
宰相曰：“垂象如此，朕诞辰宜罢称觞之会，以答天谴。”李沆曰：“陛下克谨天
戒，甚盛德也。其咎属臣等。至于华夷上寿，礼不可废。且边塞未宁，大兵在境，
所虑物情罔测。”固请不已，乃许之。
</p><p>
十二月，甲子，诏求直言。
</p><p>
庚午，以李继隆为山南东道节度使。
</p><p>
辛未，右谏议大夫、史馆修撰田锡卒。
</p><p>
锡耿介寡合，慕魏征、李绛之为人，及居谏署，连上八疏，皆直言时政得失。
将卒，命悉取平时封疏五十二奏焚之，曰：“直谏，臣职也；言苟获从，吾幸大矣，
岂可留之以卖直邪？”自作遗表，劝帝以居安思危。帝览之恻然，谓宰相李沆曰：
“田锡，直臣也，天何夺之速乎！自居位以来，尽心匪懈，如终如一，若此谏官，
诚不易得。朝廷小有阙失，方在思虑，锡之奏章已至矣。不顾其身，惟国家是忧，
孰肯如此！”壬申，优诏赠工部侍郎，以其子庆远、庆馀并为大理评事，给俸终丧。
命有司录其事布告天下。
</p><p>
甲戌，万安太后不豫，诏求良医。
</p><p>
戊寅，赦天下，死罪降一等，流以下并释之，除五年逋租；万安太后不豫故也。
</p><p>
癸未，帝亲阅逋负名籍，释系囚四千一百六人，蠲赋八万三千。于是将肆赦改
元，或谓蠲放数多，三司必以亏损国计为言，帝曰：“非理害民之事，朝廷决不可
行。吝于出纳，固有司职也，要当使斯人实受上赐。”
</p><p>
辽罢三京诸道贡。
</p><p>
甲申，日加午，雷暴震。司天言占主国家发号布德未及黎庶，帝谓辅臣曰：
“岂所议赦书小惠未遍，上天以雷警朕邪？今河北、关西，戍兵未息，民甚劳苦，
而三司、转运使赋敛益繁。卿等宜悉取民弊，著为条目，大者随事减省，小者即为
蠲免。又，诸道罪人情重者，顷令并家属赴阙，委弃资产，流离道路，深可怜悯，
自今止送正身。臣寮负私过情轻、终身为累者，委刑部特与洗涤。其它卿等皆尽心
谋求之。”
</p><p>
是岁，集贤学士、判院事陈恕卒。恕事母孝，母亡，哀慕过甚，不食荤茹，遂
至羸瘠。起复视事，迁尚书左丞，权知开封府。恕已病，犹勉强亲职，数月增剧，
表求馆殿之职，帝从之，诏太医诊疗。满百日，有司请停俸，不许，未几卒，恕精
于吏治，深刻少恩，人不敢干以私。前后掌利柄十馀年，强力干事，胥吏畏服，有
称职之誉。

</p><p>
○真宗膺符稽古神功让德文明武定章圣元孝皇帝景德元年（辽统和二十二年）
</p><p>
春，正月，丙戌朔，大赦，改元。
</p><p>
丁亥，辽主如鸳鸯泺。
</p><p>
乙未，以后宫刘氏为美人，杨氏为才人。刘氏，华陽人。帝初为襄王，谓左右
曰：“蜀妇人多才慧，吾欲求之。”刘氏始嫁蜀人龚美，美携以入京，既而家贫，
欲更嫁之。张旻时给事王宫，言于王，得召入，遂有宠。王乳母秦国夫人，性严整，
不悦，固令王斥去，王不得已出置旻家，别筑馆居之。其后请于秦国夫人，得复召
入，于是与杨氏俱封。美因改姓刘，为美人兄云。
</p><p>
丙申夜，京师地震。癸卯、丁未夜，京师地再震。帝谓宰相李沆曰：“坤道贵
安静，京师震动若此，皆朕听览不明所致。”沆顿首引咎。
</p><p>
二月，乙卯朔，女真贡于辽。
</p><p>
丁巳，环庆、鄜延部署始知李继迁死，相继以闻，且言其子德明尚幼。辅臣等
请降诏招谕德明及其部下，能相率归顺者，厚加爵赏。鄜延钤辖张崇贵先遗德明书，
得其报，称未葬难发表章，乞就便具奏。崇贵以闻，帝乃赐德明诏谕意，且告以信
人未至，故未遣便吊问也。
</p><p>
丙寅，辽南院枢密使邢抱朴卒。抱朴以儒术显，奉命甄别守令，大惬人望；两
决滞狱，民无冤滥。诏辍朝三日。
</p><p>
辛酉，以河陽三城节度王显知天雄军府兼驻泊都部署。
</p><p>
戊寅，以太常卿张齐贤为兵部尚书。
</p><p>
冀、益、黎、雅州地震。
</p><p>
度支副使查道，儒雅迂缓，治剧非所长。与盐铁副使卞衮同候对，将升殿，衮
遽出奏牍遣道同署，及帝询问，则事本度支，道素未省视，错愕不能对。己卯，罢
职，道卒不自辨，亦无愠色。
</p><p>
夔州路转运使丁谓招抚溪洞夷人，颇著威惠，部民借留，凡五年不得代，乃诏
谓举自代者，谓以国子博士薛颜为请。癸未，擢颜虞部员外郎、夔州路转运使，召
谓入朝。
</p><p>
三月，丁酉，直祕阁黄夷简等上校勘新写御书，凡二万四千一百六十二卷。
</p><p>
万安皇太后疾未愈，帝亲调药饵，每对近臣，忧形于色，或稍加言，必流涕。
以重赏购民间善医者，诏屡下。己亥，后崩于万安宫。辛丑，群臣请听政，三表，
不允。乙巳，李沆等两诣宫门恳请，睹帝毁瘠过甚，继上五表，复诣宫门求见，言
西北用兵，机务不可暂旷，帝不得已从之。
</p><p>
夏，四月，甲寅朔，上大行皇太后谥曰明德。
</p><p>
丙辰，邢州地震不止。
</p><p>
张崇贵屡请遣大臣至边议赵德明事。五月，甲申朔，以知永兴军府向敏中为鄜
延路缘边安抚使。崇贵筑台于保安北十里许，召戎人所亲信者，与定盟约，经置大
小，皆出崇贵，敏中实总其议焉。
</p><p>
丁卯，瀛州地震。
</p><p>
六月，丙辰，诏：“诸州民诣阙举留官吏，多涉徇私。自今官吏实有善政，候
转运使举陈；如敢违越，其为首者论如律。”
</p><p>
帝密采群臣之有闻望者，得刑部郎中边肃，殿中丞鞠仲谋，司勋员外郎硃协，
比部员外郎陈英、郝太冲、李玄，太常博士马景、何亮、周绛、谢涛、卫太素，国
子博士陈昭度，太常丞崔端、高谨徽，秘书丞赵湘、张若谷、姜屿，殿中丞皇甫选、
滕涉、陆元圭、李奉天，太子中允崔遵度，中舍曹度，将作监丞陈越，凡二十四人，
内出其姓名，令閤门祗候，崇政殿再坐引对，外任者乘驿赴阙。每对，必往复?绎
其词气，或试文艺；多贴三馆职，或命为省爱判官，或升其差使焉。
</p><p>
甲子，诏：“罢川、峡、闽、广州军承天节入贡。自今三千里外者悉罢之。”
</p><p>
先是帝召翰林学士梁颢夜对，询及当世台阁人物，颢曰：“晁迥笃于词学，盛
元敏于吏事。”帝不答，徐问曰：“文行兼著如赵安仁者有几？”颢曰：“安仁材
识兼茂，体裁凝远，求之具美，未见其比也。”既而颢卒，秋，七月，乙酉，以告
制诰馀杭赵安仁为翰林学士。
</p><p>
丙戌，右仆射、平章事李沆寝疾，帝临问，赐其家白金五千两。车驾方还宫而
沆卒，趣驾再幸其第，哭之恸，谓左右曰：“沆忠良纯厚，始终如一，岂意不享遐
龄！”言毕泣下。赠太尉、中书令，谥文靖；录其三弟、一子，甥及妻之兄子，皆
赐同进士出身。
</p><p>
帝之初即位也，沆日取四方水旱盗贼奏知，参知政事王旦以为细事不足烦上听，
沆曰：“人主少年，当使知民间疾苦。不然，血气方刚，不留意声色、犬马，则土
木、甲兵、祷祠之事作矣。吾老不及见，此参政他日之忧也。”时西北用兵，边奏
日耸，便殿延访，或至旰昃，旦慨然谓沆曰：“我辈安得坐致太平，优游燕息乎！”
沆曰：“国家强敌外患，适足为警惧。异日天下宴然，人臣率职，未必高拱无事，
君奚念哉！”帝雅敬沆，尝问治道所宜先，沆曰：“不用浮薄新进喜事之人，此最
为先。”帝问其人，曰：“如梅询、曾致尧、李夷庚等是矣。”帝深然之。故终帝
之世，数人者卒不进用。沆重厚淳质，退公，辄终日危坐。治第封丘门内，厅事前
仅容旋马。或言其太隘，沆曰：“此为宰相厅事诚隘，为太祝、奉礼厅事已宽矣。”
常喜读《论语》，或问之，沆曰：“我为宰相，如《论语》中‘节用而爱人，使民
以时’两句，尚未能行。圣人之言，终身诵之可也！”
</p><p>
帝欲相三司使寇准，乃先置宿德以镇之。庚寅，以兵部侍郎毕士安为吏部侍郎、
参知政事。士安入谢，帝曰：“未也。行且相卿，谁可与卿同进者？”士安因言：
“准兼资忠义，能断大事，臣所不如。”帝曰：“闻准好刚使气，奈何？”士安曰：
“准忘身徇国，秉道疾邪，故不为流俗所喜。今北方未服，若准者正宜用也。”
</p><p>
壬辰，盐铁副使、刑部员外郎卞衮卒。诏录其子弟，衮明敏有吏干，累掌财赋，
以称职闻。然性惨毒，掊克严峻，专行箠楚，至有“大虫”之号。
</p><p>
光禄少卿宋雄，习河渠利害，因命领护汴口，均节水势，以济江、淮漕运。居
十数年，三迁将作监，不易其任，职务修举，朝廷赖焉。
</p><p>
是月，辽遣使封李德明为西平王。
</p><p>
八月，己未，以参知政事、吏部侍郎毕士安，三司使、兵部侍郎寇准，并依前
官，平章事。是时契丹多纵游骑略深、祁间、小不利即引去，徜徉无斗意。准曰：
“是狃我也，愿朝廷练帅领，简骁锐，分据要害地以备之。”
</p><p>
以知枢密院事王继英为枢密使，同知枢密院事冯拯、陈尧叟并佥署枢密院事。
</p><p>
以工部郎中刘师道权三司使公事。自后三司除使，多用此制。
</p><p>
庚申，知寿州陈尧佐，自出米为糜以食饿者，而吏民皆争出米，共活数万人。
尧佐曰：“吾非行私惠，盖以令率人，不若身先而使其从之之乐也。”
</p><p>
准布部长朝于辽，请婚，不许。
</p><p>
甲戌，边臣言契丹谋大入，诏镇州所屯河东广锐兵及近南州军，先分屯兵并赴
定州。
</p><p>
九月，诏：“诸转运使、副，辨察所部官吏能否为三等：公勤廉干、惠及民者
为上，干事而无廉誉、清白而无治声者为次，畏懦贪猥者为下，并列状以闻。”从
右司谏高伸请也。
</p><p>
丙午，辽主如南京。
</p><p>
丁酉，帝谓辅臣曰：“累得边奏，契丹已谋南侵。国家重兵，多在河北，敌不
可狃，朕当亲征决胜。卿等议何时进发？”毕士安等曰：“陛下已命将出师，委任
责成可也。必若戎辂亲行，宜且驻跸澶渊。但郛郭非广，久聚大众，深恐不易；况
冬候犹远，顺动之事，更望徐图。”寇准曰：“大兵在外，须劳圣驾暂幸澶渊，进
发期不可缓。”王继英等曰：“禁卫重兵，多在河北，宜顺动以壮兵威，仍督诸道
进军，临事得以裁制。然不可更越澶州，庶合机宜，不亏慎重。”诏士安等各述所
见，具状以闻。
</p><p>
帝每得边奏，必先送中书，谓毕士安、冠准曰：“军旅之事，虽属枢密，然中
书总文武大政，号令所从出。向者李沆或有所见，往往别具机宜。卿等当详阅边奏，
共参利害，勿以事干枢密而有所隐也。”
</p><p>
屯田郎中杨覃、工部员外郎硃台符并为陕西转运使。台符俊爽好谋，多所更张，
覃止欲因仍旧贯，遂有隙，交相论奏。帝亲遗御史视其状，覃、台符并坐议事违戾，
罢使。辛丑，责覃知随州，台符知郢州。
</p><p>
庚戌，辽命皇弟楚王隆祐留守京师。
</p><p>
辛亥，以永清节度使周莹代王显为天雄军都部署，知军府事，命显归本镇。
</p><p>
先是李允则知沧州，巡视州境，浚浮陽湖，葺营垒官舍，间掘井城中，人厌其
烦。是月，召归，辽师来攻，老幼皆入保而水不乏，又取冰代?包石以拒敌，敌遂
解去。帝乃谓允则曰：“顷有言卿浚井葺屋为扰民者，今始知善守备也。”转西上
閤门副使、镇、定、高陽三路行营兵马都监，押大阵东面；凡下诸路宣制，必属允
则省而后行。
</p><p>
闰月，丁巳，内出银三十万两付河北转运使，贸易军粮。
</p><p>
辛未，北面都部署王超等引大军屯唐河，树营栅以备寇。
</p><p>
癸酉，辽主与太后大举南下，以统军使兰陵郡王萧达兰、奚六部大王萧观音努
为先锋，分兵掠威虏、顺安军。魏能、石普等帅兵御之，能败其先锋。又攻北平寨，
为田敏等所拒。东趋保州，攻城不克。丁卯，达兰攻遂城，擒守将王先知，乃与辽
主、太后合兵攻定州。王超等阵于唐河，执诏书，按兵不出战；敌势益炽，乃帅众
东驻陽城淀。
</p><p>
时辽师深入，急书一夕五至，寇准不发，饮笑自如。明日，同列入闻，帝大骇，
以问准。准曰：“陛下欲了此，不过五日尔。”因请幸澶州。同列惧，欲退；准止
之，令候驾起，帝有难色，欲还内，准曰：“陛下一入，则臣等不得见，大事去矣！
请毋还而行。”帝乃议亲征。
</p><p>
参知政事王钦若，江南人，密请帝幸金陵；佥署枢密院事陈尧叟，蜀人，又请
幸成都。帝以问准，时钦若、尧叟在傍，准心知之，乃陽曰：“谁为陛下画此策者，
罪可斩也！今天子神武，将帅和协，若车驾亲征，敌自当遁去。不然，则出奇以挠
其谋，坚守以老其众，劳逸之势，我得胜算矣。奈何欲委弃宗社，远之楚、蜀邪？”
帝乃止。二人由是怨准。钦若多智，准惧其妄有关说，疑阻大事，图所以去之，会
帝欲择大臣使镇大名，准因言饮若可任，钦若亦自请行。乙亥，以钦若判天雄军府
兼都部署、提举河北转运使，与周莹同议守御。
</p><p>
初，王继忠在契丹，乘间为辽人言和好之利，太后有厌兵意，虽大举深入，然
亦纳继忠说。于是遣小校四人持信箭，以继忠书诣莫州部署石普，且致密奏一封，
愿速达阙下。是日，普遣使赍其奏至，帝发视之，即继忠状，具言：“臣尝念昔岁
面辞，亲奉德音，唯以息民止戈为事。况北朝钦闻圣德，愿修旧好，必冀睿慈，俯
从愚瞽！”帝谓辅臣曰：“朕念往昔全盛之世，亦以和戎为利。朕初即位，吕端等
建议，欲因太宗上仙，命使告讣；次则何承矩请因转战之后，达意边臣。朕以为诚
未交通，不可强致。又念自古獯鬻为中原强敌，非怀之以至德，威之以大兵，则犷
悍之性，岂能柔服！此奏虽至，要未可信。”毕士安等曰：“契丹兵锋屡挫，耻于
自退，故因继忠以请，谅亦非妄。”帝曰：“卿等但知其一，未知其二。彼以无成
请盟，然得请之后，必有邀求。若屈己安民，特遣使命，遗之货财，斯可也。所虑
者，关南之地曾属彼方，以是为辞，则必须绝议，朕当治兵誓众，躬行讨击耳。”
遂以手诏令石普付小校赐继忠曰：“朕丕承大宝，抚育群民，常思息战以安人，岂
欲究兵而黩武！今览封疏，深嘉恳诚，诏到日，卿可密达兹意。果有审实之言，即
附边臣闻奏。”继忠欲朝廷先遣使命，帝未许也。
</p><p>
丙子，以天雄军都部署周莹为驾前东面贝、冀路都部署，颍州防御使杜彦钧副
之，供备库使綦政敏为钤辖；马军都指挥使葛霸为驾前西面邢、洺路都部署，步军
都虞候王隐副之，西上閤门使孙全照为钤辖。帝召全照与语，命兼天雄军及贝、冀
等州钤辖，仍令察视北面机事。全照言：“若契丹南逼魏城，但得骑兵千百，必能
设奇取胜。”帝赏其忠果，乃诏莹：“若全照欲击敌，即分兵给之。”
</p><p>
是日，令河北近南州县民人入处城寨，以敌兵侵轶故也。
</p><p>
丁丑，令：“府州自今勿擅发兵入唐龙镇管内剽掠，如蕃、汉人亡命在彼须追
究者，当诏遣还。”
</p><p>
己卯，岢岚军使开封贾宗奏敌骑数万人寇草城川，率兵击败之。翼日复至，又
败之，遂北出境。有诏嘉奖。
</p><p>
并、代钤辖高继勋，先率兵来援，登高望草城川，谓宗曰：“敌众而阵不整，
将不才也。我兵虽少，可以奇取胜。先设伏山下，战合，必南去，尔起乘之，当大
溃。”与战，至寒光岭，伏发，敌兵果败，自相蹂躏者万馀人，获马牛橐驼甚众。
既而宗自供奉官、閤门祗候迁仪鸾副使，继勋自洛苑使迁弓箭库使。
</p><p>
冬，十月，壬午，以磁州刺史、邠州驻泊部署许均兼永兴驻泊部署，仍与知府
向敏中及凤翔染鼎同提总陕西诸州巡检捕盗事。帝既定议北征、念关、陇重兵多在
边郡，自陕以西直抵两川，亦宜防备，故有是命。
</p><p>
诏修葺历代圣贤陵墓。
</p><p>
癸未，以引进使、潘州刺史何承矩领英州团练使。初议进秩，帝谓宰相曰：
“承矩知书，爱声名，以才能自许，宜择州之美名者授之。”
</p><p>
甲申，麟府路钤辖韩守英、张志，言大破辽兵于朔州界，杀戮甚众。时辽师方
围岢岚军，闻败，即遁去。
</p><p>
先是诏雷有终等取土门路与大兵会，至是以戎寇东行逼武强县，复诏有终等率
兵赴镇州。
</p><p>
王超言辽师引众沿葫芦河而东，诏诸将整兵为备，仍令岢岚、威虏军、保州、
北平寨部署等深入敌境，腹背纵击，以分其势。
</p><p>
丙戌，辽师抵瀛州城下，昼夜攻城，击鼓伐木之声，闻于四面，大设攻具，使
奚人负版乘墉而上。知州李延渥率州兵、强壮，又集贝、冀巡检史普所部拒守，发
垒石巨木击之，皆累累而坠；逾十数日，多所杀伤。辽太后亲鼓众急击，矢集城上
如?胃，死者三万馀人，伤者倍之，竟弗能克，乃退。
</p><p>
戊子，祔明德皇后神主于太庙。先是诏有司详定升祔之礼，上议曰：“唐睿宗
昭成、肃明二后，先天之始，唯以昭成配享，开元之末，又以肃明迁祔。晋骠骑将
军温峤有三夫人，峤薨，诏问学官陈舒，谓秦、汉之后，废一娶九女之制，妻卒更
娶，无复继室，生既加礼，亡不应贬。朝旨以李氏卒于峤之微时，不沾赠典，王、
何二氏并追加章绶。唐太子少傅郑馀庆将立家庙，祖有二夫人，礼官韦公肃议与舒
同。”又云：“晋南昌府君有荀氏、薛氏，景帝庙有夏侯氏、羊氏，鲁公颜真卿庙
有夫人商氏、继夫人柳氏。略稽礼文，参诸故事，二夫人并祔，于理为宜。恭惟懿
德皇后久从升祔，不可中移，明德皇后继受崇名，亦当配享。虽先后有殊，在尊亲
一贯。请同祔太宗室，以先後次之。”诏尚书省集官详议，咸如礼官之请。二后并
配自是始。
</p><p>
庚寅，命知青州张齐贤兼青、淄、潍安抚使，知郓州丁谓兼郓、齐、濮安抚使，
并提举转运及兵马。又令齐贤、谓具管内诸州山河道路广狭形势，画图以闻。既而
辽师稍南，民大惊，趋杨刘渡，舟人邀利，不时济。谓取死罪囚绐为舟人，斩河上，
舟人惧，民悉得济。乃立部分，使并河执旗帜，击刁斗，呼声闻百馀里。辽师遂引
去。
</p><p>
甲午，辽萧达兰、萧观音努率师下祁州，士卒多降。辽主手诏奖谕，复厚赏观
音努，赉其降卒。
</p><p>
乙未，诏王超等率兵赴行在，命知永兴军府向敏中兼管凤州驻泊兵马，以便宜
从事。帝将北征，深念西鄙，故有是诏。
</p><p>
敏中得诏，藏之不下，视事如它日。会大傩，有告禁卒欲倚傩为乱者，敏中密
使麾兵被甲伏庑下幕中，明日，诏宾僚、兵官置酒纵阅，命傩入至阶，敏中振袂一
挥，伏兵出，尽擒之，果各怀短刃，即席斩焉。既屏其尸，以灰沙扫庭，张乐宴饮，
边籓以安，帝由是有再用之意。
</p><p>
丙申，诏：“随驾军士先赴澶州，天雄军及缘河驻泊者并就赐装钱。”
</p><p>
癸卯，以厮鐸督为朔方军节度、灵州西面巡检、西凉府六谷大首领。
</p><p>
乙巳，莫州、岢岚、威虏军、北平寨并言击败契丹，群臣称贺。是役也，张凝、
田敏皆以偏师抵易州南，虏获人畜铠仗凡数万计，独魏能逗挠无功。
</p><p>
先是王继忠得帝手诏，即具奏附石普以闻，言：“辽已领兵攻围瀛州，盖关南
乃其旧疆，恐难固守，乞早遣使议和好。”丙午，帝览其奏，谓辅臣曰：“瀛州素
有备，非所忧也。欲先遗使，固亦无损。”乃复赐继忠手诏许焉。募神勇军士李斌
持信箭赴辽寨，因令枢密院择可使辽者。王继英言殿直曹利用自陈愿往，乃授利用
閤门祗候，假崇仪副使，奉辽主书以往，又赐继忠手诏。
</p><p>
丁未，以雍王元份为东京留守。
</p><p>
己酉，初置龙图阁待制，以都官郎中杜镐、右正言戚纶为之。
</p><p>
以卫州防御使李重贵为大内都部署。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86795.html' class='pagedaohang'>【上一篇】<i>:卷第二十五 【宋纪二十五】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86793.html' class='pagedaohang'>【下一篇】<i>：卷第二十三 【宋纪二十三】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>