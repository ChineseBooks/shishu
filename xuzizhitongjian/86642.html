<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>续资治通鉴_卷第一百七十六 【宋纪一百七十六】</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/xuzizhitongjian/">续资治通鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/xuzizhitongjian/'>续资治通鉴</a> > </div>
<div class="kind">
  <h1 class="h11">卷第一百七十六 【宋纪一百七十六】</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86643.html' class='pagedaohang'>【上一篇】<i>:卷第一百七十七 【宋纪一百七十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86641.html' class='pagedaohang'>【下一篇】<i>：卷第一百七十五 【宋纪一百七十五】</i></a></span>
</ul>
<div class="articleContent" id="articleContent"> <p>
起上章涒滩正月，尽玄黓掩茂六月，凡
二年有奇。

</p><p>
○理宗建道备德大功复兴烈文仁武圣明安孝皇帝景定元年（蒙古中统元年）
</p><p>
春，正月，丙子，诏奖贾似道功。
</p><p>
乙未，城潼川仙侣山。
</p><p>
蒙古皇弟呼必赉之北还也，道遣张文谦与商挺计事，挺曰：“军中当严符信，
以防奸诈。”文谦急追及言之，皇弟大悟，骂曰：“无一人为我言此，非商孟卿，
凡败大事！”速遣使至军中立约。至是额埒布格之使至军中，执而斩之。孟卿，挺
之字也。
</p><p>
蒙古张杰、阎旺，作浮桥于新生洲，乌兰哈达兵至，杰等济师北还。贾似道用
刘整计，命夏贵以舟师攻断浮桥，进至白鹿矶，杀殿兵七百十人。
</p><p>
二月，己酉，奖高达守鄂功，迁湖北安抚副使、知江陵府。乙卯，以黄州武定
诸军都统制张世杰赴援有功，转十官。世杰，范陽人也。
</p><p>
丙寅，蒙古兵过分宁、武宁二县，河湖砦都监张兴宗死之。
</p><p>
三月，戊辰朔，日有食之。
</p><p>
时丁大全之党多斥，董宋臣尚居中，言路无肯言者，诸学官言之，未行。校书
郎马廷鸾，因日食，与秘书省同守局，相与草疏。吴潜以书告廷鸾曰：“诸公言事
纷纷，皆疑潜所嗾，闻馆中又将论列，校书宜无与以重吾过。”廷鸾曰：“公论也，
不敢避私嫌。”越数日，出宋臣于安吉州。
</p><p>
贾似道匿议和、纳币之事，以所杀获俘卒、殿兵上，表言：“诸路大捷，鄂围
始解，江汉肃清。宗社危而复安，实万世无疆之休！”帝以似道有再造功，下诏褒
美，赏赉甚厚，以少傅、右丞相召入朝。
</p><p>
张世杰遇蒙古兵于蘋草坪，夺还所俘。乙酉，加环卫官。
</p><p>
诏赠张胜官五转，官其子。
</p><p>
丙戌，贾似道上言：“自鄂趣黄，与北朝回军相遇，诸将用命捍御。”诏：
“孙虎臣、范文虎、张世杰以下各赐金帛。”
</p><p>
蒙古皇弟呼必赉还，至开平，廉希宪闻额埒布格命刘太平及大将果拉噶行尚书
省事于关右，恐结诸将以动秦、蜀，请遣赵良弼往觇之。良弼得实，还报。诸王哈
坦、穆格、塔齐尔与诸大臣俱会于开平，寔喇亦自西域遣使至，并劝进，惟额麑
布格不至。皇弟三让，诸王大臣固请。希宪、良弼及商挺等力言：“先发制人，后
发人制，逆顺安危，间不容发，宜早定大计。”辛卯，皇弟即位，是为色辰皇帝。
</p><p>
蒙古主问僧子聪以治天下之大经，养民之良法，子聪采祖宗旧典，参以古制之
宜于今者，条列以闻。复召史天泽入对，天泽言：“朝廷当先立省部以正纪纲，设
监司以督诸路，霈恩泽以安反侧，退贪残以任贤能，颁俸禄以养廉，禁贿赂以防奸，
庶能上下丕应，内外休息。”蒙古主嘉纳。
</p><p>
蒙古陕西宣抚使廉希宪言：“高丽国王饔攵。尝遣其世子倎入觐，会宪宗将
兵攻宋，倎留三年不遣。今闻饔攵已死，若立倎，遣归国，彼必以为德，是不烦
兵而得一国也。”蒙古主是其言，改馆倎，遣兵卫送之，仍赦其境内。
</p><p>
蒙古千户郭侃，疏言建国号、筑都城、立省台、兴学校等事及平宋之策，其略
曰：“宋据东南，以吴越为家，其要地则荆襄而已。今日之计，当先取襄陽。既克
襄陽，彼扬、庐诸城，弹丸地耳，置之弗顾而直趋临安，疾雷不及掩耳，江淮、巴
蜀，不攻自平。”蒙古主颇采其言。
</p><p>
夏，四月，戊戌朔，蒙古立中书省，以王文统为平章政事，张文谦为左丞。文
统本李鶃嵞皇簦有荐其才智者，遂得亲幸，更张庶务，悉委裁处。以巴崇、廉希
宪、商挺为陕西、四川等路宣抚使，赵良弼参议司事，钮祜禄纳哈、张启元为西京
等处宣抚使。
</p><p>
丁未，蒙古以翰林侍读学士郝经为国信使，使于宋。王文统素忌经有重名，既
请遣经，复陰属李鶃嵡笔η炙危欲假手害经。或谓经曰：“文统叵测，盍以疾辞！”
经曰：“自南北构难，江汉遗黎，弱者被俘略，壮者死原野，兵连祸结久矣。圣上
一视同仁，务通两国之好，虽以微躯蹈不测之渊，苟能弭兵靖乱，活百万生灵于锋
镝之下，吾学为有用矣。”遂行。
</p><p>
己酉，扬州大火。
</p><p>
左丞相吴潜罢。初，贾似道在汉陽，以潜移之黄州为欲杀己，衔之。至是帝欲
立忠王禥为太子，潜密奏云：“臣无弥远之才，忠王无陛下之福。”帝积怒潜，似
道因陈建储之策，令侍御史沈炎劾潜，且云：“忠王之立，人心所属，潜独不然。
章汝钧对馆职策，乞为济王立後；潜乐闻其论，授汝钧正字，奸谋叵测。请速召贾
似道正位鼎轴。”帝从之，遂罢潜，奉祠。
</p><p>
先是蒙古兵日迫，帝问潜：“策安出？”潜对曰：“当迁幸。”又问：“卿何
如？”潜曰：“臣当守此。”帝泣下，曰：“卿欲为张邦昌乎？”潜不敢复言。未
几，北兵暂退，帝语群臣曰：“若从吴潜迁幸之议，几误朕！”及潜罢，帝犹怒不
已，而似道又陰图之。帝夜出象简书疏稿授刘应龙使劾潜，应龙谓：“潜本有贤誉，
独论事失当，临变寡断。祖宗以来，大臣有罪，未尝轻肆诛戮。请姑从宽典，以全
体貌。”帝大怒。
</p><p>
癸丑，进贾似道少师，封卫国公。以硃熠知枢密院事，饶虎臣参知政事，戴庆
炣同知枢密院事，刑部尚书皮龙荣签书枢密院事。
</p><p>
帝手诏曰：“贾似道为吾股肱之臣，任此旬宣之寄，隐然殄敌，奋不顾身，吾
民赖之而更生，王室有同于再造。”及似道至，诏百官郊迎，如文彦博故事，奖眷
礼甚至。诸将士悉进官，吕文德检校少博，高达宁江军承宣使，刘整知泸州兼潼川
安抚副使，夏贵知淮安州兼京东招抚使，孙虎臣和州防御使，范文虎黄州武定诸军
都统制，向士璧、曹世雄各加转有差。
</p><p>
初，似道恶高达尝侮己，言于帝，欲杀之；帝知其有功，不从。故论功以文德
为第一，而达居其次。
</p><p>
帝在位久，内侍董宋臣，卢允升为之聚敛以媚之，引荐奔竞之士，交通贿赂，
置诸通显。又用外戚子弟为监司、郡守。宋臣虽外出，其党犹盛。似道既相，悉逐
宋臣等所荐林光世等，勒外戚不得为监司、郡守，子弟门客敛迹，不敢干朝政。由
是权倾中外，先朝旧法，率意纷更矣。
</p><p>
礼部侍郎牟子才上言：“开庆之时，天下岌岌矣，今幸复安。不知天将去疾遂
无复忧耶，抑顺适吾意而基异时不可知之祸也？奈何怀宴安之鸩毒，而不明闲暇之
政刑乎？”因具道田里疾苦之状，帝颦蹙久之。
</p><p>
权枢密编修官马廷鸾轮对，言：“国于东南者，楚、越霸而有馀，东晋王而不
足。请遏恶扬善以顺天，举直错枉以服民。”
</p><p>
蒙古自太祖以来，诸事草创，设官甚简，以断事官为至重之任。位三公上，丞
相谓之大必阇赤，掌兵柄则左右万户而已。后稍仿金制，置行省及元帅、宣抚等官。
蒙古主既立，遂命僧子聪及许衡定内外官制，总政务者曰中书省，秉兵柄者曰枢密
院，司黜陟者曰御史台。其次，内则有监、寺、院、司、卫、府，外则有行省、行
台、宣慰、廉访，牧民则有路、府、州、县，官有常职，位有常员，食有常禄。其
长则蒙古人为之，而汉人、南人贰焉。于是故老、旧臣、山林遗佚之士，咸见录用，
一代之制始备。
</p><p>
蒙古额麑湶几裎琶晒胖骷攘ⅲ分遣心腹，易置将佐，散金帛，赉士卒，又命
刘太平、果拉噶拘收关中钱谷。时珲塔哈自先朝将兵屯六盘，太平等陰相结纳。珲
塔哈复分遣人约成都之密喇卜和卓、青居之奇尔台布哈同举事。是月，额麑湶几
遂自称帝于和林，阿勒达尔及六盘守将珲塔哈举兵应之。
</p><p>
五月，戊辰，朔，参知政事饶虎臣罢。
</p><p>
蒙古主命雅克特穆尔、蒙古岱节度黄河以西诸军。
</p><p>
蒙古刘太平、果拉噶闻廉希宪将至，乘传急入京兆，谋为变。秦人前被阿勒达
尔、太平等威虐，闻其来，皆破胆。越二日，希宪亦至，宣示诏旨，遣人驰往六盘
宣谕安抚。未几，越门候引一急使至，云来自六盘，希宪询之，尽得太平、果拉噶
与珲塔哈等要结状。希宪集僚佐谓曰：“主上命我辈，正为今日。”遂分遣人掩捕
太平、果拉噶等，复遣刘嶷诛密喇卜和卓于成都，汪惟正诛奇尔台布哈于青居。又
命总帅汪良臣率秦、巩诸军进讨珲塔哈，良臣以未得旨为辞，希宪即解所佩虎符、
银印授之曰：“此皆身承密旨，君但办吾事，制符巳飞奏矣。”良臣遂行。又摘蜀
卒四千，命巴崇帅之，为良臣声授。会有诏赦至，希宪命杀太平等于狱，尸于通衢，
方出迎诏。
</p><p>
庚辰，同知枢密院事戴庆炣卒。
</p><p>
癸未，以右谏议大夫沈炎签书枢密院事。
</p><p>
蒙古以王鹗为翰林学士承旨，制诰典章，皆所裁定。又荐李治、图克坦公履、
高鸣等为学士，皆从之。
</p><p>
丙戌，蒙古主建元中统。蒙古有年号自此始。
</p><p>
乙未，荧惑入南斗。
</p><p>
蒙古立十路宣抚司：以赛音谔德齐、李德辉为燕京路宣抚使，徐世隆氨之；宋
子贞为益都、济南等路宣抚使，王磐副之；河南路经略使史天泽为河南宣抚使；杨
果为北京等路宣抚使，赵昺副之；张德辉为平陽、太原路宣抚使，谢宣副之；鄂
啰哈雅、刘肃并为真定路宣抚使；姚枢为东平路宣抚使，张肃副之；中书左丞张文
谦为大名、彰德等路宣抚使，游显副之；钮祜禄纳哈为西京路宣抚使，崔巨济副之；
廉希宪为京兆等路宣抚使。
</p><p>
张文谦在中书省，以安国便民为务。王文统见信于蒙古主，素忌文谦，议论不
相下，故文谦求外出。将之大名，语文统曰：“民困日久，况当大旱，不量减税赋，
何以慰来苏之望？”文统曰：“上新即位，国家经费正仰税赋，苟复减损，何以供
给？”文谦曰：“百姓足，君孰与不足！俟时和年丰，取之未晚也。”于是蠲常赋
十之四，商酒税十之一。
</p><p>
六月，庚子，窜丁大全于南康军。
</p><p>
壬寅，立忠王禥为皇太子。帝家教甚严，太子鸡初鸣，问安：再鸣，回宫；三
鸣，往会议所参决庶事；退，入讲堂讲经史；将晡，复至榻前起居。问今日讲何经，
答之，是则赐坐赐茶，否则为之反复剖析，又不通，则继以怒，明日须复讲，率以
为常。
</p><p>
商挺言于蒙古主曰：“南师宜还扈乘舆，西师宜军便地。”蒙古主从之，撤江
上军，以史天泽为江淮经略使，李鶃嵨江淮大都督。鶃嵡只窗玻主管制置使事
李庭芝击败之。
</p><p>
壬子，蒙古以陕西、四川宣抚司巴崇节制诸军。
</p><p>
是月，蒙古召真定刘郁、刑州郝子明、彰德胡子遹、燕京冯渭、王光益、杨恕、
李彦通、赵和之、东平韩文献、张昉等乘传赴开平。
</p><p>
秋，七月，壬申，贵妃阎氏薨。赐谥惠昭。
</p><p>
癸酉，蒙古以燕京路宣慰使玛穆行中书省事，燕京路宣慰使赵璧平章政事，张
启元参知政事，王鹗翰林学士承旨兼修国史。
</p><p>
戊子，蒙古使者郝经来告即位，且征前日请和之议。先是贾似道还朝，使其客
廖莹中辈撰《福华编》，称救鄂功，通国皆不知所谓和也。经至宿州，遣其副使何
源、刘人杰请入国日期，不报。经数遗书于三省、枢密院及两淮制置使李庭芝，似
道恐经至谋泄，遂以李鶃嵨辞，命庭芝寓书于经，诬以款兵，拘经于真州忠勇军
营。经答书言：“弭兵息民，通好两国，实出圣衷，众所闻知。今启衅自李鶃崳
一旦律以违诏，将无所逃罪，此何预使人事也？”帝闻有北使，谓宰执曰：“北朝
使来，事体当议。”似道言：“和出彼谋，岂容一切轻徇！倘以交邻国之道来，当
令入见。”经遂被留。
</p><p>
庚寅，以贾似道兼太子太师，硃熠、皮龙荣、沈炎并兼宾客。
</p><p>
以冷应徵知德庆府。前守政不立，纵豪吏渔猎，峒獠遂为变，逼城六十里而营。
应徵未入境，驰檄谕之曰：“汝等不获已至此，新太守且上，转祸为福一机也。胁
从影附，亦宜早计去就，否则不免矣！”獠欲自归，不果，众稍引去。应徵知其势
解，即厉士马，出不意一鼓擒之。乃请诸监司，归郡之避难留幕府者，诛豪吏之激
祸者。应徵尝曰：“治官事当如家事，惜官物当如己物。方今国计内虚，边声外警，
吾等受上厚恩，安得清谈自高以误世！陶士行、卞望之，吾师也。”
</p><p>
是月，蒙古主自将讨额埒布格。
</p><p>
八月，丁未，蒙古命都元帅耨埒所过毋擅垂掠官吏。
</p><p>
己酉，蒙古主立秦蜀行中书省，以京兆等路宣抚使廉希宪为中书右丞，行省事。
</p><p>
癸丑，蒙古李鶃嵠蚯步益兵，渡淮攻宋；蒙古主以方遣使修好，不从。九月，
乙亥，李鶃嵏辞牍ニ危蒙古主谕止之。
</p><p>
壬午，蒙古初置拱卫仪仗。
</p><p>
蒙古珲塔哈知京兆有备，西渡河，趋甘州。会阿勒达尔自和林帅兵至，遂合军
而南。诸王哈坦率骑兵与巴崇，汪良臣兵合，分三道以拒之。既陈，大风吹沙，良
臣令军士下马，以短兵突其左，绕出陈后，溃其右而出。巴崇直捣其前，哈坦勒精
骑邀其归路，大战于甘州东，杀珲塔哈、陈勒达尔。关陇悉平。廉希宪乃遣使自劾
停赦行刑，征调诸军，擅以良臣为帅，请罪。蒙古主曰：“委卿方面之寄，正欲从
宜；若拘常制，岂不坐失事机！”诏赐希宪金虎符，进平章政事，行省秦蜀如故。
以商挺参知政事。
</p><p>
蒙古中书省檄诸路养禁卫之羸马，数以万计，刍秣与其什器，前期戒备。燕京
路宣抚副使徐世隆曰：“国马牧于北方，往年无饲于南者。上新临天下，京师根本
地，烦扰之事，必不为之，马将不来。”吏曰：“此军需也，其责勿轻。”世降曰：
“责当我坐。”遂勿为备，马果不至。
</p><p>
冬，十月，甲辰，诏：“党丁大全、吴潜者，台谏严觉察，举劾以闻。当置于
罪，以为同恶相济者戒。”时贾似道专政，台谏何梦然、孙附凤、桂锡孙承顺风旨，
凡为似道所恶者，无贤否皆斥。
</p><p>
癸丑，蒙古初行中统宝钞。
</p><p>
先是王文统创造交钞，以丝为本，每银五十两易丝钞一千两，诸物之直，并求
丝例。至是又造中统元宝，每一贯同交钞一两，二贯同白银一两，诏行之，立互市
于颍州、涟水、光化军。凡宝钞，不限年月，诸路通行，赋税并听收受，仍申严私
盐、酒醋、面货等禁。文统又以文绫为中统银货，每两同白银一两；未及行而罢。
</p><p>
蒙古河北宣抚使张文谦奏杜瑛为提举学校官，瑛辞，遗书执政，略曰：“先王
之道不明，异端邪说害之也。横流奔放。天理不绝如线。今天子圣神，俊乂辐凑，
言纳计用，先王之礼乐教化，兴明修复，维其时矣。若夫簿书期会，文法末节，汉、
唐犹不屑也。执事者因陋就简，此焉是务，良可惜哉！夫善始者未必善终，今不能
溯流求源，明法正俗，育材兴化，以拯数百年之祸，仆恐后日之弊，将有不可胜言
者矣。”时王文统用事，识者忧之。
</p><p>
壬戌，窜吴潜于潮州。
</p><p>
十一月，戊子，蒙古发常平仓赈益都、济南、滨、棣饥民。
</p><p>
十二月，辛丑，诏改建陽为嘉禾县。
</p><p>
蒙古主至自和林，次燕京近郊，始置享太庙祭器、法服。
</p><p>
蒙古主召李昶，访以国事，昶知无不言。时征需烦重，行中书省科征赋税，虽
逋户不贷。昶移书时相，其略曰：“百姓困于弊政久矣。圣主龙飞，首颁明诏，天
下之人，如获更生，拭目倾耳以俟太平。半年之间，人渐失望，良以渴仰之心太切，
兴除之政未孚故也。侧闻欲据丁巳户籍，科征租税，比之见户，或加多十七八。止
验见户应输，犹恐不逮，复令包补逃故，必致艰难。苟不以抚字安集为心，惟事供
亿，则诸人皆能之，岂圣主擢贤更化之意哉！”于是省爱为蠲逋户之赋。
</p><p>
蒙古以僧帕克斯巴为国师。帕克斯巴，吐蕃萨斯嘉人也，敏悟过人，国中号为
圣童；年十五，自其国来，见蒙古主于蕃邸，与语，大悦，日见亲礼。至是尊为国
师，授以玉印，统释教，时年二十二。
</p><p>
高丽自蒙古宪宗之世，兵日见加，国大困。及王倎还，感见立之恩，遂请附贡，
且乞出水就陆。蒙古主许之。

</p><p>
○理宗建道备德大功复兴烈文仁武圣明安孝皇帝景定二年（蒙古中统二年）
</p><p>
春，正月，癸亥朔，诏：“监司率半岁具劾去赃吏之数来上，视多寡行赏罚。
守臣助监司所不及，一以岁定赏罚。本路州无所劾而台谏论列，则监司、守臣皆罚。
有治状廉声者，具实以闻。”
</p><p>
辛未夜，东北赤气照人，大如席。
</p><p>
蒙古内乱既平，李昶上表贺，因进讽谏曰：“患难所以存儆戒，祸乱将以开圣
明。伏惟日新其德，虽休勿休，战胜不矜，功成不有，和辑宗亲，抚绥将士，增修
庶政，选用百官，俭以足用，宽以养民，安不忘危，治不忘乱，恒以北征宵旰之勤，
为南面逸豫之戒。”蒙古主称善久之。蒙古主尝燕处，望见昶，辄敛容曰：“李秀
才至矣！”其见敬礼如此。
</p><p>
丁丑，命皇太子谒拜孔子于太学。太子还奏曰：“硃熹、张栻、吕祖谦，志同
道合，切偲讲磨，择精语详，开牖后学，圣道大明。今熹已秩从祀，而栻、祖谦尚
未奏明诏，臣窃望焉。”帝从之，旋封栻华陽伯，祖谦开封伯，并从祀。
</p><p>
庚寅，蒙古李鶃嵣梅⒈修益都城。
</p><p>
二月，癸卯，诏诸路监司申严伪会赏罚之令。
</p><p>
丙午，蒙古主如开平。诏：“减免民间差发；秦蜀行省借民钱给军，以今年税
赋偿之。”
</p><p>
三月，壬戌朔，日有食之。
</p><p>
戊寅，贾似道等上《玉牒》、《日历》、《会要》及孝宗、光宗、宁宗《实录》，
进秩有差。
</p><p>
戊子，知枢密院事硃熠罢知建宁府。
</p><p>
是岁，蒙古张文谦入朝，复留居政府。始立左右部，讲行庶务，巨细毕举，文
谦之力为多。
</p><p>
夏，四月，乙未，以皮龙荣参知政事，深炎同知枢密院事，右谏议大夫何梦然
签书枢密院事。
</p><p>
乙卯，窜吴潜于循州。丙辰，窜丁大全于贵州。
</p><p>
蒙古诏军中所俘儒士，听赎为民。时淮、蜀士遭俘虏者，皆没为奴。翰林学士
高智耀言：“以儒为驱役，古无有也。陛下方以古道为治，宜除之以风天下。”蒙
古主从之，命循行郡县区别之，得数千人。贵臣或言其诡滥，蒙古主诘之，对曰：
“譬则金也。金色有浅深，谓之非金不可；才艺有浅深，谓之非士不可。”蒙古主
大悦。
</p><p>
蒙古主命宣抚司官，劝农桑，抑游惰，礼高年，问民疾苦，举文学才识可以从
政及茂才异等，列名上闻擢用；其职官污滥及民不孝弟者，量重议罚。
</p><p>
五月，乙丑，蒙古遣使诣淮东制司，访问国信使郝经所在。
</p><p>
癸亥，贾似道请祠禄，不允。
</p><p>
庚辰，蒙古主召窦默至上都，问曰：“朕欲求如唐魏征者，有其人乎？”默对
曰：“犯颜谏诤，刚毅不挠，则许衡其人也。深识远虑，有宰相才，则史天泽其人
也。”蒙古主纳之。丁亥，以天泽为中书右丞相，诏许衡入见。
</p><p>
默又言于蒙古主曰：“臣事陛下十有馀年，数承顾问，与闻圣训。有以见陛下
急于求治，未尝不以利生民、安社稷为心。时先帝在上，奸臣擅权，总天下财赋，
操执在手，贡进奇货，炫耀纷华，以娱悦上心，其扇结朋党，离间骨肉者，皆此徒
也。此徒当路，陛下所以不能尽其初心。救世一念，涵养有年矣，今天顺人应，诞
登大宝，天下生民，莫不欢忻踊跃，引领盛治。然平治天下，必用正人端士；脣吻
小人，一时功利之说，必不能定立国家基本，为子孙久远之计。其卖利献勤，乞怜
取宠者，使不得行其志斯可矣。若夫钩距揣摩，以利害惊动人主之意者，无它，意
在摈斥诸贤，独操政柄耳，此苏、张之流也，惟陛下察之。望别选鲍明有道之士，
授以重任，则天下幸甚。”默之言，为王文统发也。
</p><p>
史天泽秉政，定省中规条，以正庶务。宪宗初年，括户百馀万，至是诸色占役
者大半。至是以天泽言，悉罢之。
</p><p>
六月，乙未，诏：“霖雨为沴，避殿，咸膳，彻乐。”
</p><p>
癸卯，蒙古召东平万户严忠济还都，以其弟忠范代之。忠范请以李昶为师，昶
遂东归。忠济之在东平也，尝借贷于人，代部民纳逋赋，及谢事，债家执券来征。
蒙古主闻之，命发内藏代偿。
</p><p>
乙巳，诏：“近畿水灾，安吉为甚。亟讲行荒政。”
</p><p>
己酉，蒙古以窦默为翰林侍读学士。蒙古主召默及姚枢入侍，论人才，因及王
文统，默、枢皆曰：“此人学术不正，则祸天下，不宜处以相位。”蒙古主曰：
“然则谁可相者？”默曰：“以臣观之，无如许衡。”蒙古主不悦。
</p><p>
乙卯，蒙古诏：“宣圣庙及管内书院，有司岁时致祭，月朔释奠；禁诸官员、
使臣军马无得侵扰亵渎，违者加罪。”
</p><p>
蒙古罢平陽路安邑岁贡蒲萄酒。
</p><p>
庚申，潼川安抚副使刘整以泸州叛，降蒙古。
</p><p>
贾似道既憾高达、曹世雄之轻己，令吕文德捃摭其罪，逼世雄死，达废弃，整
惧。会俞兴帅蜀，整素与兴有隙，而似道方会计边费，举遣吏下整，整诉于朝，不
得达，遂密送款于蒙古。蒙古成都经略使刘嶷，遣其子元振往受其降，诸将皆曰：
“整无故而降，不可信也。”元振曰：“宋权臣当国，赏罚无章，有功者往往以计
除之，是以将士离心。且整本非南人而居泸南重地，事势与李全何异！整此举无可
异者。”元振至泸，整即出降，元振弃众先下马，示以不疑。明日，请入城，元振
释戎服，与整并辔而入，饮燕至醉，整心服焉。蒙古以整为夔路行省兼安抚使。蒙
古由是尽得国事虚实，而似道不以为虞。
</p><p>
初，整将叛，命制置司参谋官许彪孙草表，彪孙不屈，仰药死。
</p><p>
蒙古城临洮。
</p><p>
蒙古罢金、银、铜、铁、丹粉、锡、碌坑冶所役民夫及河南舞陽姜户、藤花户，
还之州县。出工局绣女，听其婚嫁。
</p><p>
蒙古怀孟广济渠提举王允中、大使杨端仁，凿沁河渠成，溉田四百六十馀所。
</p><p>
高丽国王倎更名植，遣其世子愖奉表入朝于蒙古。
</p><p>
蒙古以布哈为中书右丞相，耶律铸为中书左丞相，张启元为中书右丞。
</p><p>
秋，七月，辛酉朔，蒙古立军储都转运使司。
</p><p>
癸亥，蒙古初设翰林国史院，王鹗请修辽、金二史。又言：“唐太宗置弘文馆，
宋太宗设内外学士院，今宜除拜学士院官，作养人才。请以右丞相史天泽监修国史，
左丞相耶律铸、平章政事王文统监修辽、金史，仍采访遗事。”并从之。
</p><p>
甲子，蜀帅俞兴以刘整叛，移檄讨之。蒙古刘元振助整守泸，兴进军围之，昼
夜急攻，城几陷。左右劝元振曰：“事势如此，宜思变通。整非吾人，与俱死，无
益也。”元振曰：“人以城归我，既受其降，岂可以急而弃之？且泸之得失，关国
家利害，吾有死而已。”未几，援兵至，元振与整出城合击，兴大败而还。
</p><p>
诏以兴妒功启戎，罢任，镌职。
</p><p>
乙丑，蒙古遣使持香币祀岳渎。
</p><p>
辛未，制置使蒲择之，坐密通蜡书于叛贼罗显，窜万安军。
</p><p>
戊寅，王惟忠家讼冤，诏夺谢方叔应得恩数，台臣吴燧夺职罢祠，陈大方、胡
大昌皆镌官。
</p><p>
壬子，前知枢密院事、奉祠、致仕陈韡卒，年八十三，谥忠肃。
</p><p>
己丑，蒙古主谕将士，举兵攻宋，诏曰：“朕即位之后，深以戢兵为念，故年
前遣使于宋以通和好。宋人不务远图，伺我小隙，反启边衅，东剽西掠，曾无宁日。
朕今春还宫，诸大臣以举兵南伐为请，朕重以两国生灵之故，犹待信使还归，庶有
悛心以成和议，留而不至者，今又半载矣。往来之礼既绝，侵扰之暴不已，彼尝以
衣冠礼乐之国自居，理当如是乎？曲直之分，灼然可见。今遣王道贞往谕，卿等当
整尔士卒，砺尔戈矛，矫尔弓矢，约会诸将，秋高马肥，水陆分道而进，以为问罪
之举。尚赖宗庙社稷之灵，其克有勋。卿等当布宣朕心，明谕将士，各当自勉，毋
替朕命。”
</p><p>
八月，丁酉，诏夺向士璧官。
</p><p>
鄂州围解，贾似道忌功，行打算法于诸路，欲以军兴时支取辟物为罪。深怨士
璧，讽侍御史孙附凤等劾罢之，送漳州安置。又遣官会计边费，于是赵葵、史岩之、
杜庶，皆坐侵盗掩匿，罢官征偿。而士璧所费尤多，至是逮至行部责偿。幕属方元
善，逢似道意，士璧坐是死，复拘其妻妾征之；潭人闻之垂涕。元善俄得狂疾，常
呼士璧而死。
</p><p>
马光祖代赵葵，与葵素有隙，且迎合似道，召吏稽勾簿书，卒不能得其疵，乃
以正月望夕张灯宴设钱三万缗为葵放散官物闻于朝。汪立信力争之曰：“方艰难时，
赵公莅事勤劳，而公以非理捃拾之。公一旦去此，后来者复效公所为，可乎？”光
祖怒曰：“吾不才，不能为度外事，知奉朝命而已。君它日处此，勉为之！”立信
曰：“使立信不为则已，果为之，必不效公所为也。”光祖益怒，立信遂投劾去。
初，立信通判江陵府，葵制置荆湖，尝以公事劾立信；及在沿江府，亦谋议寡谐；
立信与葵，盖未尝有一日之欢也。
</p><p>
信州谢枋得，以赵葵檄给钱粟募民兵守御及会计者至信，枋得曰：“不可以累
宣抚。”自偿万缗。馀不能办，乃上书似道，有云：“千金而募徙木，将取信于市
人；二卵而弃干城，岂可闻于邻国！”遂得免征。
</p><p>
似道又忌王坚，出知和州。坚郁郁而卒。
</p><p>
戊戌，蒙古以燕京等路宣抚使赛音谔德齐为平章政事。辛丑，以宣抚使钮祜禄
纳哈为中书右丞，库库为中书左丞。
</p><p>
乙巳，以吏部尚书江万里同签书枢密院事。
</p><p>
蒙古王文统忌窦默、姚枢持异议，疑许衡与为表里，乃奏以枢为太子太师，默
为太子太傅，衡为太子太保，陽为尊用之，实不欲使数侍左右也。默因屡攻文统不
中，欲因东宫以避祸，与枢拜命。将入，衡曰：“此不安于义也。且礼，师傅与太
子位东西乡，师傅坐，太子乃坐。公等度能复此乎？不能，是师道自我废也。”乃
相与怀制立殿下，言太子未立，岂宜虚设官称！五辞乃免。丙午，以衡为国子祭酒。
丁未，以枢为大司农，默仍翰林侍读学士。默俄谢病遍，衡亦称疾还怀孟。
</p><p>
蒙古燕京诸路总管高天锡，谓左丞张文谦等曰：“农桑者，衣食之本。不务本，
则衣食不足，教化不行。古之王政，莫先于此，愿留意焉。”文谦等以闻。诏立劝
农事，以天锡为中都、山北道巡行劝农使，陈邃、崔斌、成仲宽、钮祜禄从中为滨、
棣、平陽、济南、河间劝农使，李士勉、陈天锡、陈膺武、蒙古岱为邢、洛、河南、
东平、涿州劝农使。
</p><p>
己酉，蒙古封顺天万户张柔为安肃公，济南万户张荣为济南公。
</p><p>
是月，蒙古颁斗斛衡量。
</p><p>
九月，庚申朔，蒙古奉迁祖宗神主于圣安寺。
</p><p>
辛酉，诏：“湖、秀二郡水灾，守令其亟劝分监司申严荒政。”
</p><p>
癸亥，蒙古邢州安抚使张耕请老，诏以其子鹏翼代之。
</p><p>
蒙古大司农姚枢上言曰：“在太宗世，诏孔子五十一代孙元措仍袭衍圣公；卒，
其子与族人争求袭爵，讼之籓邸，帝时曰：‘第往力学，俟有成德达才，我则官之。’
又，曲阜有太常雅乐，宪宗命东平守臣辇其歌工、舞郎与乐色、俎豆至日月山，帝
亲临观，饬东平守臣，员阙充补，无辍肄习。且陛下闵圣贤之后《诗》、《书》不
通，与凡庶等，既命洛士杨庸选孔、颜、孟三族秀异者教之，请真授庸教官；王镛
练习故实，宜令提举礼乐。”从之。
</p><p>
李庭芝言蒙古使郝经久留真州；乙亥，帝趣与锡赉。
</p><p>
癸未，蒙古用王鹗言，立诸路提学校官，以王万庆、敬铉等三十人充之。
</p><p>
是秋，蒙古洪俊奇诉其父福源之冤，蒙古主悯之，谕曰：“汝父方加宠用，误
挂刑章，故于已废之中，庸沛维新之泽。可就带元降虎符袭父职，管领归附高丽军
民总管。”
</p><p>
冬，十月，丙午，以何梦然同知枢密院事。
</p><p>
甲寅，皇太子择配，帝诏其母族全昭孙之女择日入见。宝祐中，昭孙殁于王事，
全氏见帝，帝曰：“尔父死可念！对曰：“臣妾父固可念，淮，湖百姓尤可念。”
帝曰：“即此语可母天下。”迨丁大全用事，以临安尹顾嵓女为议。大全败，乃有
是命。
</p><p>
丙辰，同知枢密院事沈炎罢。
</p><p>
蒙古修燕京旧城。
</p><p>
蒙古主以额埒布格违命，自将讨之。十一月，壬戌，与战于实默图诺尔之地。
诸王哈坦等斩其将多尔济及兵三千人，塔齐尔等分道奋击，大破之，追北五十里。
蒙古主率诸军蹑其后，合三路蹙之，其部将多降，额埒布格北遁。
</p><p>
蒙古左右司郎中贾居贞从北征，每陈说《资治通鉴》，虽在军中，未尝废书。
一日，蒙古主问郎俸几何，居贞以数对。蒙古主谓其太薄，敕增之。居贞辞曰：
“品秩宜然，不可以臣而紊制。”僧子聪奏居贞为参知政事，又辞，曰：“它日必
有由郎官援例求执政者，将何以处之？”不拜。
</p><p>
甲戌，资政殿学士赵汝腾卒，谥忠靖。
</p><p>
丁丑，以马光祖提领户部财用兼知临安府、浙西安抚使。
</p><p>
癸未，封全氏为永嘉郡夫人。
</p><p>
蒙古罢十路宣抚使，止存开元路。
</p><p>
十二月，庚寅，蒙古封皇子珍戬为燕王，领中书省事。
</p><p>
甲午，以皮龙荣权知枢密院事，何梦然参知政事，马光祖同知枢密院事，仍兼
知临安府。
</p><p>
蒙古主还中都，命太常少卿王镛教习大乐。
</p><p>
壬寅，签书枢密院事江万里罢。万里在贾似道幕下最久，虽俯仰容默，然性峭
直，临事不能无言。似道常恶其轻发，故不能久于其位。
</p><p>
蒙古初立宫殿府，秩正四品，专职营缮。
</p><p>
癸卯，册永嘉郡夫人全氏为皇太子妃。

</p><p>
○理宗建道备德大功复兴烈文仁武圣明安孝皇帝景定三年（蒙古中统三年）
</p><p>
春，正月，戊子朔，诏申饬百官尽言，命量移丁大全、吴潜党人，仍永不录用。
</p><p>
癸亥，蒙古修孔子庙成。
</p><p>
甲子，福建安抚使马天骥进资政殿学士，职任依旧。
</p><p>
丁卯，以善谘嗣濮王。
</p><p>
庚午，诏曰：“在昔赵普有翼戴之元勋，则赐宅第；文彦博有弼亮之伟绩，则
赐家庙。今丞相贾似道，身任安危，再造王室，其元勋伟绩，不在普、彦博下；宜
赐第宅、家庙。”遂给缗钱百万，建第于集芳园，就置家庙。
</p><p>
甲戌，刘整率所部朝于蒙古。吕文德遂复泸州，诏改为江安军，文德进开府仪
同三司。
</p><p>
二月，丁亥，参知政事皮龙荣罢知潭州。龙荣伉直，不肯降志于贾似道，故罢。
</p><p>
辛卯，蒙古始定中外官俸，命大司农姚枢赴中书议事及讲定条格，谕曰：“姚
枢辞避台司，朕甚嘉焉。省中庶务，须赖一二老成同心图赞，其与尚书刘肃往尽乃
心，其尚无隐。”
</p><p>
丙申，蒙古郭守敬造宝山漏成，徙至燕山。
</p><p>
癸卯，蒙古以赵壁为平章政事。
</p><p>
戊申，诏：“省试中选士人覆试于御史台，为定制。”
</p><p>
临安饥，诏赈恤贫民。时马光祖知荣王与芮府有积粟，三往见之；王以它辞，
光祖乃卧于客次，王不得已见焉。光祖厉声曰：“天下谁不知储君为大王子！民饥
欲死，不以收人心乎？”王以廪虚辞，光祖探怀中出片纸曰：“某仓、某仓若干。”
王语塞，遂许以三十万。光祖遣吏分给，活饥民其众。
</p><p>
时近辅兵变，又多水患，宗学博士杨文仲轮对，言：“春多沈陰，岂但麦秋之
忧，于时为夬，尤轸苋陆之虑。天目则洪水发焉，苏湖则弄兵兴焉。峨冠于于，而
每见大夫之乏使；佩印累累，而常虑贪渎之无厌。将习黄金横带之娱，兵疲赤籍挂
虚之冗。蚩蚩编氓，得以轻统府；琐琐警遽，辄以忧朝廷。设不幸事有大于此者，
国何赖焉！”帝悚听，顾问甚至。文仲在讲筵，尝进读《春秋》，帝问：“五霸何
以为三王罪人？”文仲曰：“齐桓公当王霸升降之会，而不能为向上事业，独能开
世变厉阶。臣考诸《春秋》，桓公初年多书人，及伐楚定世子之功既成，然后书侯
之辞迭见，此所以为尊王抑霸之大法。然王岂徒尊哉？盖欲周王子孙率修文、武、
成、康之法度，以扶持文、武、成、康之德泽，则王迹不熄，西周之美可寻，如此
方副《春秋》尊王之意。”帝曰：“先帝圣训有曰：‘丝竹乱耳，红紫眩目，良心
善性，皆本有之。’又曰：‘得圣贤心学之指要，本领端正，家传世守，以是君国
子民，以是祈天永命，以是诒谋燕翼。’大哉先训！朕朝夕服膺。”时帝以疾连不
视朝，文仲言：“声色之事，若识得破，元无可好。”帝敛容端拱久之。
</p><p>
蒙古江淮大都督李鶃崳久萌异志，前后所奏凡数十事，皆恫疑虚喝以动蒙古，
而自为完缮益兵计。至是召其子彦简于开平，修筑济南、益都等城壁，遂歼蒙古戍
兵，以涟海三城来归，献山东郡县，请赎父过，仍遣总管李毅等传檄列郡。诏授
亶保信、宁武军节度使，督视京东、河北路军马，封齐郡王；复其父全官爵。升涟
水军为安东州，东海县为东海军。鶃嵰麾下，具舟舰，还攻益都，入之，发府库
以犒师，遂复淄州。
</p><p>
蒙古宣抚副使王磐，闻李鶃嵨乱，脱身走济南。蒙古主驿召之，令姚枢问计，
磐曰：“竖子狂妄，即败矣。”蒙古主问枢曰：“卿料何如？”对曰：“使鶃嵆
我北征之衅，濒海捣燕，闭关居庸，惶骇人心，为上策；与宋连和，负固持久，数
扰北边，使吾罢于奔救，为中策；如出兵济南，待山东诸侯应援，此成擒耳。”蒙
古主曰：“今贼将安出？”对曰：“必出下策。”蒙古主然之。
</p><p>
蒙古平章政事王文统，遣其子尧与李鶃嵧谋，事觉，蒙古主召文统，诘之曰：
“汝教鶃嵨叛，积有岁年，举世皆知之。今问汝所策云何？其悉以对。”文统曰：
“臣亦忘之，容臣悉书以上。”书毕，蒙古主命读之，其间有曰：“蝼蚁之命，苟
能存全，保为陛下取江南。”蒙古主曰：“汝今日犹欲支词旁说耶？”会鶃嵡踩
持文统三书自洛水至，以书示之，文统始错愕骇汗。书中有“期甲子”语，蒙古主
曰：“甲子之期云何？”文统曰：“李鶃嵕眯罘葱模以臣居中，不敢即发。臣欲
告陛下缚鶃嵕靡樱第缘陛下加兵北方，犹未靖也，比至甲子，犹可数年。臣为是
言，姑迟其反期耳。”蒙古主曰：“无多言！朕拔汝布衣，授之政柄，遇汝不薄，
何负而为此？”命左右斥使就狱。召姚枢、王鹗、僧子聪及张柔等至，示以前书，
曰：“汝等谓文统当得何罪？”枢等皆言：“人臣无将，将而必诛。”柔独疾声大
言曰：“宜剐！”蒙古主曰：“汝等同辞言之。”皆曰：“当死。”文统乃伏诛，
子尧并就戮。蒙古主追忆窦默之言，谓廷臣曰：“曩言王文统不可用，惟窦汉卿一
人。向使更有一二人言之，朕宁不之思耶？”命召默还京师。汉卿，默之字也。
</p><p>
文统虽以反诛，而立国之规模法度，犹多出于文统云。
</p><p>
三月，乙丑，以右谏议大夫孙附凤签书枢密院事。
</p><p>
癸酉，蒙古命史枢、阿珠各将兵赴济南。李鶃嵥е诔雎雨⒅兀将及城北，蒙
古兵邀击，大破之，斩首四千。鶃嵧吮＜媚稀
</p><p>
戊寅，蒙古万户韩世安大破李鶃嵄于高苑。
</p><p>
乙酉，蒙古谕诸路管民官：“毋令军马、使臣入州城、材居、镇市，拓及良民。”
</p><p>
夏，四月，辛卯，蒙古修河中禹庙，赐名建极宫。
</p><p>
甲辰，蒙古命行中书省、宣慰司、诸路达鲁噶齐、管民官，劝诱百姓，开垦田
士，种植桑枣，不得擅兴不急之务，妨夺农时。
</p><p>
五月，戊午，夏贵复蕲县，杀蒙古权万户李义、千户张好古。
</p><p>
丙寅，雨雹。
</p><p>
辛未，同知枢密院事兼知临安府、浙西安抚使马光祖以病请祠，诏知福州兼福
建安抚使。
</p><p>
丁丑，赐礼部进士方山京以下六百三十七人及策、出身。
</p><p>
蒙古主命诸王哈必齐总诸道兵击李鶃崳复命丞相史天泽往，诸将皆受节制。
天泽至济，谓哈必齐曰：“鶃嵍嘹芏兵精，不宜力角，当以岁月毙之。”乃深沟
高垒，遏其侵轶。
</p><p>
初，行军总管张弘范临发，父柔谓曰：“汝围城勿避险地，险则己无懈心，兵
必致死。主者虑其险，有犯必救，可因以立功。”至是弘范营城西，鶃嵆霰突诸
将营，独不向弘范。弘范曰：“我营险地，鶃嵞耸救跤谖遥必以奇兵来袭。”遂
筑长垒，内伏甲士，外为壕，闭东门以待。夜，浚壕加深广。明日，鶃嵐拥飞桥
来攻，未及岸，军陷壕中；得升壕者突入垒门，遇伏皆死。
</p><p>
蒙古真定、顺天、邢州蝗。
</p><p>
故丞相、特进、许国公、致仕董槐薨。疾革时，衣冠为诸生讲《兑》、《谦》
二卦，问夜如何，诸生以中夜对，遂逝。旋赠少师，谥文清。
</p><p>
六月，戊子，朝廷闻李鶃嵤芪В给银五万两，下益都府犒军，遣青陽梦炎帅
师援之。梦炎至山东，不敢进而还。
</p><p>
庚寅，礼部尚书杨栋同签书枢密院事。
</p><p>
壬辰，故丞相吴潜暴卒于循州。
</p><p>
贾似道以黄州之事，必欲杀潜，乃使武人刘宗申守循以毒潜，潜凿井卧榻下，
毒无从入。一日，宗申开宴，以私忌辞；再开宴，又辞；不数日，移庖，不得辞，
遂得疾，曰：“吾其死矣，夜必风雷大作。”已而果然。潜撰遗表，作诗颂，端坐
而逝，循人悲之。潜既没，似道贬宗申以塞外议。
</p><p>
癸丑，诏：“应谪臣僚死于贬所者，许归葬。”</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/xuzizhitongjian/86643.html' class='pagedaohang'>【上一篇】<i>:卷第一百七十七 【宋纪一百七十七】</i></a></span><span class="tomenu"><a href="https://ChineseBooks.github.io/shishu/xuzizhitongjian/" title="续资治通鉴" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/xuzizhitongjian/86641.html' class='pagedaohang'>【下一篇】<i>：卷第一百七十五 【宋纪一百七十五】</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>