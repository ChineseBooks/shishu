<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>元代野史_第三十五回　德报德上官朴免祸</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/yuandaiyeshi/">元代野史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/yuandaiyeshi/'>元代野史</a> > </div>
<div class="kind">
  <h1 class="h11">第三十五回　德报德上官朴免祸</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuandaiyeshi/84564.html' class='pagedaohang'>【上一篇】<i>:第三十六回　冤构冤万俟蛎杀身</i></a></span><span class="tomenu"><a href="https://ChineseBooks.github.io/shishu/yuandaiyeshi/" title="元代野史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuandaiyeshi/84562.html' class='pagedaohang'>【下一篇】<i>：第三十四回　南雄镇雷雨交兵</i></a></span>
</ul>
<div class="articleContent" id="articleContent"> <p>
第三十五回德报德上官朴免祸</p><p>
松江府娄县韦子-，以丞-宦游山左，得青州之乐安主簿，家小侨居于青，自以一琴、一鹤赴任，不半载卒于任所，宦囊如洗。一妻一女，由青州奔至丧次殓毕，舆-不能归里，遂瘗乐安。母女二人，茕茕无依，艰苦万状，以女红佐薪米，每至缺乏，贫病交迫，继而转徒靡定，流离东昌。有聊城尉署内招侞媪，急往投之，其女偕往，谓自此可免饥寒矣。不久，尉挂冠去，母女仍大窘。有怜之者，令入-衣局，终日任劳，渐获安燠，忽又卧病，并-衣局亦不能执役，母女束手待毙。又值岁荒，只得卖女与一富商作小鬟，得银四两，正将诀别，母女抱头而哭。忽有一人，来问其故，母具告之，其人恻然，拂袖而去。少时，案上得银一锭，知为此人所赠，欲追谢，已不知所往。母乃还富商之银，骨肉保聚，相赖以生，而终以不识赠银之人为憾。有知之者曰：“此高唐州上官朴也，其人好行隐德，往往有不令人知者。”且说上官朴，字太贞，博学能文，然不事章句，好击剑，落落有大志，慷慨重义，乡里多德之。</p><p>
夕有偷儿入其家，被拿，责之曰：“堂堂五尺，何甘作梁上君子？”偷儿泣拜曰：“母老家贫，千里投亲不遇，路无资斧，不能归故乡耳。若蒙恕有，誓当自新。”上官朴闻之动心，乃曰：“穿窬之行，不可再也，”取银十两与之，偷儿拜谢去，家中仆役，无不笑以为愚。</p><p>
一日泊舟临清江下，夜静，闻邻舟哭声，迹其所在，至最远一舟得之，见一男子，白皙而修，望月而泣，叩以故。其人姓方，名连茹，徐州砀山人也，曾隶辽陽镇都督麾下，因至常州无锡等处，为都督运河粮，中途闻家中母病垂危，拭目以等永诀，欲赴辽陽则不孝，欲归砀山则不忠，心中如碎，是以悲耳。上官朴问：“同行几人？”连茹曰：“仆某一人。”又问，“河粮，他人可代运否？”连茹泣曰：“长河数千里，干系非轻，谁肯代为任者？”上官朴遂力肩其事，渭曰：“某高唐州上官朴也，辽陽一役，某任之，决不负公。文簿册籍等项，速速交出，汝星夜直归砀山。以尽人子终天之念。”方连茹一闻此言，五体投地，谢曰：“感君高厚，实同再造，此间河粮二千三百五十八斛，号船五十只，船户人名，册籍可稽，札付批文等类概以交君，沿途无碍。但都督袁珙，素极傲岸、峻急，因目下真定刘勇士余党窜登莱间，其势复张，朝廷欲行剿除，急需军饱，海道太缓，命某度淮，倍道而进，至天津营交纳。</p><p>
君至彼处，先见刘参军，直陈某意，自有方略，”言毕开船，匆匆而去。上官朴待至天晓，唤集船户，遂名点查，并道已意，顺风开舟，不日直达天津，至参军衙内投文交割。参军刘孝德，命粮官验过米色，登时收楚，立传方记室入见，上官朴坦然直入。孝德一见愕然，上官朴参谒已毕，备陈颠末，自言：“愿伏庙代之罪，以尽彼人子之心。”刘孝德回嗔作喜曰：“足下乃诚实君子也，倾盖相逢，素无一面，能寄托大任，可敬可嘉，但方记室之事，某须向幕府处力为周旋，以全足下盛意。”上官朴称谢。刘孝德请至宾馆，设宴相待，两情相投，备极款洽，饮至更深始出。盖方连茹乃刘孝德之甥，连茹母病垂危，孝德自然极力周全。次日与袁都督说知，都督亦无异言。刘孝德心义上官朴之为人，荐于都督，请重用之。都督用掌书记，旋用为参谋。时登莱业已兴师。袁都督引兵会剿，即命随军听用。</p><p>
兵过海州、盖州，由金川卫所直达登州。衰都督知会两镇，率兵进剿，一战莱陽，再战旗山，三战海宁州白沙河，追过昌邑，势如破竹。再抵胶东，进劳山，路途渐狭，且多险阻，上官朴谋曰：“连战皆捷，都督之威力矣！宜屯兵险要，先播威德，剿抚并用，不可深入重地。”袁都督不听，大驱人马，直捣劳山，登莱两支人马，一剿石城蛇皮岭余党，一追焦山豹林等处，惟袁都督所部，迤逦驰去，沿途俱无敌兵阻滞。袁都督喜曰：“贼已入吾掌中矣！”上官朴又谏曰：“彼虽乌合，恐有诈谋，宜探虚实，待两镇兵至，三路齐进，方保无虞。”袁都督一股锐气，横捣直冲，有进无退。上官朴十分忧虑，议将人马分作三队，先后继进，即有不测，可相救援。袁都督勉从其策，自作前队；裨将段逵、鲁镐次之；上官朴领后队策应。分拨已定。</p><p>
袁都督纵马当先，直入谷口。见山路崎岖，并无人影，遂放心前进。正行之间，忽山坳里鼓角齐鸣，贼兵分左右杀出，截断归路。前队陷于伏中，火炮石子、万弩齐发，袁都督虽骁勇，已身带重伤，部下死亡将尽，仰天叹曰：“悔不听上官参谋之言，乃为鼠辈所欺。”拔剑自刎而死。全军尽安。一时敌兵蜂拥大出，二队段达、鲁镐力不能支，弃甲抛戈而走。死者枕籍，不计其数。上官朴后队，犹隔数里，闻前军失利，督兵疾进，慌忙迎敌，愈杀愈众，以全军渐次陷没，乃弃马卸甲，杂乱军中而走，敌兵一拥擒住，缚赴大营。当晚大犒三军，欢呼畅饮。</p><p>
上官朴知已必死，忽一贼直入后帐，四顾无人，竟开囚车，释其缚，悄悄引出后帐，指明山谷，赠以干粮，命速走。叩其姓名，则即向日赠金之偷儿也。再欲问之，惟用手一推，令疾走，不顾而去。上官朴遁出山峪。数日，始遇着残兵，会合段达、鲁镐二将，回至辽陽，人人危惧，静候朝命。时直省平章，业已奏闻世祖。世祖大怒，命将辽陽镇随征大小军官，并登莱二镇将齐逮入京，系狱论罪；另调保定府总兵胡深，镇守辽陽；再命曹州府兵马都监阿沙不花剿贼。旨下，刘孝德叹曰：“可惜上官参谋，为都督所误，岂不冤哉！”临行时，孝德惟多赠礼物，珍重而别。上官朴等入燕，经三法司会勘得实，以副将段逵、鲁镐失护主将，临阵而逃，致陷全军，论斩；登莱二总兵，分军剿贼，逗留不进，从宽革职，军前赎罪立功；参谋上官朴，虽再三谏阻，计议未行，然已充后队，不能救援。与失律同科，拟决监候；袁珙愎谏丧师，虽阵亡不与荫袭，请旨定夺。上官朴闷坐天牢，日待旨下，淹及一年，竟成立决，自叹曰：“华亭唳鹤，东门牵犬，人事大抵如斯，但首丘之悲，未知尸横何处耳！”将至岁暮未决。忽一日有兵部尚书董文用，表称：劳山贼党肃清，登莱总兵业已复职，袁珙荫子，已仕至都督同知，惟辽陽镇参谋上官朴，未能免罪，非圣主深仁厚泽之意也，亦宜复职以责后效。旨下，仅允免死，放归田里。上官朴死中得生，既出狱，自思待死年余，乃得一素昧生平之董尚书，上表拯拔，不可不一识其面，乃具名帖，赴尚书省启请，尚书即时传见，上官朴伏地陈谢。董尚书曰：“老夫为公为国，非市恩也，有恩于足下者，其崔谏议乎。”上官朴唯唯而退，满腹疑义，问明谏议公署，在给事中衙左，又往叩谏议大夫崔百禄，谒见时，崔百禄乃曰：“救汝者，兴文署陈学士也。”</p><p>
上官朴又唯唯，随又往集贤院，拜谢学士陈功甫，即升堂，方欲跪下，学士用手扶住，笑曰：“救足下者，更自有人，小弟不妄受也。”上官朴大惊，暗讶：此也不是，彼也不是，宁鬼神之呵护，群仙之手援耶？正在沉吟，学士又笑曰：“此足下之自救耳，少时便知，”随命设宴款待，上官朴勉强就席，学士坐于主位，殷勤把盏，上官朴此时，匕不敢擎，卮不敢举，如坐针毡，较在天牢，其难尤甚。俄而，帘卷处，一丽人明眸皓齿，珠挡玉-，锦妆花簇，数小鬟扶持，如携蔷薇一支，摇曳而出。上官朴急欲起避，丽人已俯伏席前，口称：“恩人高厚，铭感不忘。容妾拜谢，略酬万分之一。”上官朴不知所措，急问其故，学士曰：“此弟小荆，即足下东昌府赠金之韦女也。”上官朴心始恍然，因念无意间所救二人，今日大难，深得其力，十分感激，因问尊阃遇合，在于何所。学士曰：“弟昔在滁州未遇时，已丧前妻，再娶梅氏，至正二十年，梅氏又故。</p><p>
继得史中丞荐剡入京，道经彭城，遂聘此女，迩时母女相随入燕，不久其母遂卒。每言足下大恩，无缘报答，及闻被难，寝食俱废，令弟保救。奈弟职非言路，因恳敝同年崔谏议代弟上章一言，崔谏议亦虑事关军情，难回上意，又转恳其老师董尚书，幸得允旨，不辜韦氏之意。然溯其由来，非足下之自救乎？”上官朴如梦初觉，犹再三称谢，韦夫人不置。学士笑曰：“从此书断鸿沟，二家皆以恩报恩，完此一段公案可也。”上官朴此际，疑虑尽释，方欢然与学士陈功甫开怀畅饮，誓结昆仲而别。数日，离京欲归，忽忆辽陽刘参军颇重义气，不可不往辞之，以示来去分明。仍转辽陽，以布衣谒见。刘孝德喜出望外，安慰再三，礼意殷勤，款洽数日，告别，孝德执手言曰：“黄钟毁弃，瓦釜雷鸣，吾深为公惜，并深为朝廷惜耳！但目下此镇都督，比前任刚愎尤甚。愚甥方连茹，闻已投故宋去了，足下珍重，遇合尚自有期，上官朴亦应以得时则驾；不然，急流勇退可也。”二人依依不舍，洒泪而别。上官朴遂由天津，不日抵东昌，风景依稀，桑梓未改，至其家，则庭户封锁，蛛网悬空，前后皆扃，阒无人声，不胜骇异。往问比邻，皆言：“女家已通仕籍，官参议，令人迎家小鞍任所矣！”上官朴目瞪口呆，不知所谓，暗晾曰：“宁吾业已朝露为异物耶？”复视庭树萧疏，修篁窈窕，故园旧井，明明在目，彷徨久之，里门外忽一骑飞至，滚鞍下马，视之，乃老仆王安居也，自言：“千里觅主，今幸相遇。”问何来，答曰：“徐州。”上官朴急问家室何往，王安居曰：“主人别后，家中大有异事，”遂历历言之，先是上官朴有弟，曰上官诚，韶年秀美，励志下帷，仁厚有朴风。一日，寒食游野外萧寺，见二桐棺露殡所，不忍正视，方欲反，日已昏暮，乃投宿寺左庄户家。是夜，风月澄霁，忽听外有吟声，其一曰：野烟禁处故人稀，埋首荒原无所依。</p><p>
春草年年寒食露，离魂犹共鸟争飞。</p><p>
又有一吟声微低者亦曰：翠袖香消云鬓斜，飞飞燕子客还家。</p><p>
荒村无人作寒食，夜月空临棠棣花。</p><p>
凄绝之音，动人悲楚。上官诚素有胆识，起视之，二女子，一衣紫，一衣绿，俱绝代佳丽，愁惨之态，似无可告语者，问其故，二女子曰：“殡宫雨风飘拂，求君子举-葬之，则泉下人不朽矣！”上官诚许诺，二女子奄忽不见。次日，将二棺瘗之高原，以帛爵奠之，始归。时上官朴已赴辽陽，家有小厮曰王四，素黠，托病逃役，唆众不和，诚累责之：“待兄归，将摈斥焉。”王四又与众詈而殴，四诉于诚。四本理直，而诚以黠故呵之，王四大恚。越日黄昏后，诚卧书室，淡月微星中，见先后数人，蓦然直入，少顷，榻下有声甚厉，烛之，则王四晕绝在地，犹手持利刃，呼仆从起而缚之。知四行刺，诚大怒，将鸣于官。其嫂刑氏，劝以存厚，不如逐之，生死听所适。诚遵嫂命。王四既出，仍投一大姓家为奴。诚不之理，昼则经纪出人，夜仍扃户读书。一夕方挑灯，忽见前日萧寺中所葬二女子，紫绡绿罗，俱作鸣蝉髻，贴翠凤翘，丰姿绰约，流光顾盼，益增妩媚，双双而入，敛衽致谢，诚甚异之，因叩生前姓字里居，紫绡者曰：“妾，-琴，沈氏，舒城人，父以司李，官堂邑，妾颇耽书史，好笔墨，父钟爱过甚，未笄而天，”又指绿罗者曰：“渠名倩桃，即聊成邹内翰之侍女也。元兵扰攘，停棺萧寺，历十有余载，感君高谊，得托幽壤，前恶奴不逞时，姊娣小用斡旋，然不置之死，恐将来祸未已也。”诚始悟当晚王四之晕绝者，二女力也，谢曰：“感卿救护，得保首领，未来隐忧，可明示乎？二女曰：“不足虑也，但小有虚惊耳。临时，自有分辨。”诚又问：“卿等处地上乎？抑处地下乎？”</p><p>
二女子曰：“鬼在地下，犹鱼在水中也，地之不碍于鬼，犹水之不碍于鱼也。”诚曰：“地下阎浮提主者，有更换乎？”二女皆曰：“然。”诚曰：“地下主者，德以何为重？”二女曰：“纯孝。”诚曰：“恶以何为先？”二女曰：“滢恶。”诚曰：“幽明无二理也。”又问：“地狱之说，果有之乎？”二女曰：“俱在人世。”诚曰：“然则十八重之语何说？”二女子曰：“此特论其理耳。夫人于眼所见，耳所闻，鼻所嗅，舌所味，身所触，意所思处，为六根界；色、声、香、味、触、法，为六尘界；眼识色为眼识界，耳闻声为耳识界，并鼻识界、舌识界、身识界、意识界，为六识界，总为十八界，夫十八界，即十八重也。释氏以心即佛，妄为业，皆目前者也。使六根、六尘、六识，不得其所，即地狱耳。”诚曰：“然则长人土伯，皆为寓言，烂土雷渊，俱无实地，前此之言地狱者，不皆谬乎？”二女子曰：“地狱之理，为中人而言，若穷凶极恶者，生前十八界，俱得其所，没后始用业风团结，成种种形状，受无量布苦，盖不如是，不足蔽其辜。”诚大喜曰：“地狱乃不常有，而亦不常无，所谓无常也。”又问：“二卿主者为谁？”二女曰：“女子最重者守贞，一有不贞，则无处而非约束。妾二人贞魂，独往独来，即阿姆坤英夫人，亦不拘也。”诚曰：“二卿乐生乎？乐死乎？二女曰：“生来死往，岂有往而不来之理？然与其不顺而生，宁死而得其安也。”诚笑曰：“二卿甚乐其死，能携吾一游乎？”二女曰：“然则君好死而恶生也。”诚笑曰：“不然，卿辈芳泽伊迩，犹之购十二金钗图，作一销魂窟，宁不春宵一刻千金值乎？”二女子掩口笑曰：“郎君辞亵矣，幽魅之气，不足以奉巾栉，将报君者，反害君矣，愿订文字交结再生缘，可也？”诚闻言，爽然若失，敛容起敬曰：“料得也应怜宋玉。”二女齐声曰：“肯教容易见文君？”既而曰：“今夕之遇，不可无词，以记其事。”紫绡女子沈-琴遂首唱云：罗袜无尘悄访君，西窗剪烛共论文。</p><p>
痴情纵有高唐梦，不作巫山一段云。</p><p>
绿衣女子倩桃亦云：夜雨春郊点翠钿，短歌唱罢冥冥天。</p><p>
感君高谊托华表，化鹤来归订夙缘。</p><p>
上官诚细味诗词，怅然久之，亦奋笔书云：良宵大好入芳丛，金屋徒劳撇梦中。</p><p>
绛雪丹烧犹有待，元霜臼捣竟何功？</p><p>
鞋尖彩凤双飞紫，袖底鸳鸯一捻红。</p><p>
咫尺蓝桥增惆怅，偏将别恨恼文通。</p><p>
二女子叹曰：“郎君情深，见于辞矣！然宜自保重，郎君固非红楼选梦者流，而妾辈亦非紫陌寻春者比。姊娣勉为之，则嬴台月暗，双凤可乘，铜雀春深，二乔重锁。妾与郎君，未必无人面桃花相映红时也！”叹息一会，时晓鸡三唱，逡巡辞去。上官诚于邑者累日，忽一日见王四，引持黑索者数辈，汹汹而入。诚方欲问之，不由分说，将铁绳系颈而去。诚如闻青天霹雳，仓皇失措，随至州署问之，始知为王四所告。盖王四所投汪姓，名向瑶，巨富而有二女。一夕二女忽失去，汪治家，方严有法，婢仆不敢犯，自思并非私奔，决有妖异，即鸣于官。</p><p>
高唐州刺史准案缉访，汪归家亦悬金赏购，四出密捕，正值王四投入，暗思行刺时见上官诚书室中，倏有二女子，适从何来？</p><p>
非汪女而谁？乃言于汪，且出首告讦，将诚拘至，而刺史素重上官昆仲之为人，取邻里保结，俱无证验。王四所言，俱属梦梦。上官诚始将王四叛主行刺诈陷等情呈上，刺史大怒，将王四满杖，囚于狱中，并责汪向瑶擅收叛奴，妄听诬扳，上官诚始得无事。</p><p>
且说汪向瑶素尚任侠，交游甚广，见刺史推尊上官，于已多不礼，遂大忿恨，日夜与侠客辈出谋，思相报复，无何？而二女得于上官诚别墅庄户郑氏之家，先是某日有一女觋，冒雨入汪之门，向瑶唾骂之，女觋有幻术，恚而摄去其女，寄于郑，郑惧祸出首，而觋已逃去，二女得归。汪向瑶曰：“欲控上官氏，不患无辞矣。上官诚家世长厚，亦虑为庄户所累，难免株连。闻其兄朴，已为辽陽镇参军，将往省之，以避此案。继闻劳山败绩，逮京问罪，讹传者遂言已坐覆军极刑，家属发边卫安置。”上官诚大惊，方欲逃去，既而曰：“嫂不可弃也！”</p><p>
乃与嫂商议，买舟直窜淮南。刑氏闻言，不胜惶恐，仆役闻之，一齐散去。上官诚曰：“事急矣！且去聊城舅氏家少避，再行不迟，”正欲起身，忽见一人飞马而至，诚暗思：必军官也。</p><p>
其人下马，皇遽直入曰：“某砀山方连茹也，感上官先生，代任得归，母病全愈，今闻被陷，家属岂可坐以待罪？”上官诚急问何策，方连茹曰：“今日惟投宋一计可免，某亦有心久矣！”故连夜由间道八百余里至府，略酬前日信义。上官诚急唤家人，多半逃尽，惟老仆王安居应声而入，命收拾细软物件，雇车乘马，并刑氏嫂，直达徐州濠梁，由江右而去。却说上官朴消息，闻其放归，急遣安居至故里待之，恰好相遇，上官朴始知别后情事，亦以元室不获大用，主仆二人，一同归宋，至翔龙府，则家属已由方连茹安置停妥。上官诚已知乐昌县，方连茹亦任连州州判，二人相见，促膝谈心，以为士遇知已死也。</p><p>
数日后引见涪陵王，涪陵王亦重其人，命判府事。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuandaiyeshi/84564.html' class='pagedaohang'>【上一篇】<i>:第三十六回　冤构冤万俟蛎杀身</i></a></span><span class="tomenu"><a href="https://ChineseBooks.github.io/shishu/yuandaiyeshi/" title="元代野史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuandaiyeshi/84562.html' class='pagedaohang'>【下一篇】<i>：第三十四回　南雄镇雷雨交兵</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>