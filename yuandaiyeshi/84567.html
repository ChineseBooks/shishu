<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>元代野史_第三十一回　白映雪奇缘有幸</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/yuandaiyeshi/">元代野史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/yuandaiyeshi/'>元代野史</a> > </div>
<div class="kind">
  <h1 class="h11">第三十一回　白映雪奇缘有幸</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuandaiyeshi/84568.html' class='pagedaohang'>【上一篇】<i>:第三十二回　寇竹生惨遇无辜</i></a></span><span class="tomenu"><a href="https://ChineseBooks.github.io/shishu/yuandaiyeshi/" title="元代野史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuandaiyeshi/84566.html' class='pagedaohang'>【下一篇】<i>：第三十回　狄招讨三征罗浮</i></a></span>
</ul>
<div class="articleContent" id="articleContent"> <p>
第三十一回白映雪奇缘有幸</p><p>
却说云梦贼贾-，闻弟贾（羽辛）因攻襄陽，兵败殒命，陷没全军，号哭欲死。数日后，始有刘环领兵千余逃归，贾-一见刘环，且怒且泣，立命斩首。时新收二谋士廖维新、翁国肜齐谏曰：“楚杀得臣，而晋文公窃喜，不如留之，以图报复。”贾-令重责一百脊杖，拨往水寨白文狻处听用。为弟贾（羽辛）发丧招魂，诸事办毕，遂与二人计议。廖维新曰：“寿春淮南王兵精粮足，有虎视江汉之意。不如卑礼厚币，与之联合，约其攻打安庆。我师亦进蕲黄，声势相应。目下襄汉无人，淮南若得安庆，我兵若下蕲黄，首尾相顾，元人疲于奔命，大事定矣！”翁国肜曰：“近今九月下旬，乃淮王寿诞，将军速备礼物，遣人祝寿，即与联盟，最为得计。”贾-即备珊瑚枕一具，琥珀盏一架，于阗玉块一双，集翠宝裘二件，副以寿帐文玩，彩缎金币等物。令廖、翁二人，赉赴淮南。二人领命，离了安陆，登舟望淮南进发，直至庐江，转入淮清河，径达寿陽上岸。廖、翁二人，见寿陽城中，户户悬灯，家家结彩，各巷口俱竖起绮栏画楼，鸾箫象管，龙笙凤笛，一派仙乐，铿锵动听。秦锡帛妄自尊大，蟒玉受朝。贾智深等率文武捧觞上寿，毕祝嵩呼。廖维新、翁国肜二人，先谒贾智深，然后进见，颂扬礼毕，始达来意，将礼单国书呈上。锡帛略看一遍，再观礼单，见悉是重宝，欣喜不尽，当殿设宴，命平章贾智深、史献寿、参政万俟蛎、少尹英绥猷等陪宴。廖、翁二人，工谀献媚，历举王霸之业，忻动锡帛。锡帛不觉身在人间，自谓已居九重帝阙矣。廖、翁又与贾史诸人，-锋相凑，胶漆相同，联合之事，悉力赞成。锡帛手抚二人，曰：“孤与尔主，愿结昆仲，扫平京湖，结为唇齿，毋负初心，成大业有何难哉？”二人称谢，盘桓数日辞归。锡帛亦以礼物答之，重赏二人，劳慰备至，且曰：“既已联盟，孤即日命将先取庐州，次打安庆，以通京湖之路，归语尔主，速打蕲黄，机会不可失也！”廖、翁二人领命，尚与贾史诸人，恋恋不舍，珍重而别，一归云梦。贾-喜不自胜，即大起水陆军马，命倪鹏儿、汪夜叉、姚太师、宋罗-、赵阎罗等皆同出征，先打汉陽。汉陽自韩搏虎去后，军伍废弛，仓廪空虚，百官上下相蒙。府尹放衙后，便入静室，若优游事外者然。万户亦少年纨绔，荫袭得职，闻兵至，仓皇失措，军士望敌先溃。云梦兵由陽台汉沔先掠城市，次掳乡村，汉川一带，鸡犬俱尽，既入汉陽，民妇有姿色者滢之，不从者杀之；男子强壮者掳之，幼弱者杀之，苦矣！汉陽士女，实遇此惨酷也。贾-既得汉陽，兵屯汉川，候淮南动兵，再攻蕲黄。</p><p>
时有范国昌、司马肃、白映雪、刘知机、扈德威、韩搏虎一行六人，由房县过长沙，扈韩二人，一股豪气，与诸人俱不觉劳瘁。内中惟白映雪，年少风霜，经几处名胜，触景兴怀，自顾身世，未免增感。一日至湘乡县，投宿邮亭，偶见一塔，额曰“观湘塔”，信步登临，一望云天缥缈，衡岳耸峙，眼底见左抗荆门，右纳夏油、五岭、三湘，四顾空阔，自思若得北庭无恙，焉能奔波至此耶！泫然泣下，感怀吟云：观湘塔上望家乡，万里云山共缈茫。</p><p>
自昔风尘供下吏，略将甘旨奉高堂。</p><p>
岳峰黯淡愁云锁，楚水潺-泪点长。</p><p>
铃语浮图悲寸草，犹闻慈训语琅琅。</p><p>
吟毕而下。一日行至茶陵州，此州在千岩万壑中，地近江右，离长沙尚远，诸人入境，见户口寥寥，宅舍无烟，百姓逃亡过半，良由州牧钩考钱粮，敲婰吸髓，常例之外，无限诛求，正供之余，实多索龋征理司索贿州牧，牧州责之长吏，长吏问之胥役，胥役剥诸乡里：上下交征，不留余地。茶陵地僻民瘠，终几缧-，田园荒芜，展转流离，怨谤四起，而州牧尚以敲比为能事，献谀长官，迎合上意。殊不知数万赤子，皆呼天抢地，无所控诉，思制梃而挞之矣！正值征理司穆尔忽儿按临茶陵，钩考本年分钱谷，州牧益加严峻，用铁蒺藜等刑，催比论囚。民不堪命，一声喊起，将城门紧闭，各执刀杖禾叉，打入行台。将穆尔忽儿砍为肉酱，随行人役亦死于乱刀之下。州牧夺路出走，恰遇范国昌等数人，范国昌曰：“此纱帽下劫贼也！”言未毕，被韩搏虎射杀，大呼曰：“杀了酷吏，救茶陵百姓。”随有一班蠹役家丁，上前抵抗，韩搏虎连发数矢，应弦而倒。扈德威亦拔剑砍翻数人，众百姓又蜂拥追来，刀杖交施，无处逃窜。末后擒一汉子，衣服华丽，气概勇健，百姓哗然大呼曰：“此即茶陵第一食人虎狼也。”德威闻之，举起从空丢下，跌个半死，百姓争食其肉，顷刻皮肉皆荆城中父老，大开城门，捧香迎接，皆曰：“即请众贤士一位，为茶陵之主。</p><p>
行省兵来，我等誓愿竭力战守。”范国昌等招父老谕之曰：尔等各安生业，保全家室，流亡者招之速归，饥寒者赈之得所。</p><p>
我等暂守此城池，可速上梧关，请宋兵前来保护，尔等自有更生之庆。”司马肃随修书一封，命精悍数人去讫，范国昌等逐日招抚流离，修茸城垣，巡视田亩，稽查府库，民气稍复。惟白映雪优游山水，琳宫梵宇，古洞幽岩，足迹殆遍。茶陵州相去数十里，有只鹅灵岩洞，石室幽邃，居然大厦。相传后唐时，有耒陽人萧禅和，为弓手催租，宿一逋负家，夜闻两鹅对语，其一云：“主人明日将烹我以待萧老，奈何？”及旦，诘其主，果然，遂索其鹅以去，隐居此岩，后坐化于永新之庆宁寺，鹅亦飞去，岩中石壁犹镌黄山谷所题诗云：大厦高堂未足论，凿时功力借乾坤。</p><p>
庆长可坐三千客，今古惟留十八尊。</p><p>
谷口白莲生玉沼，壁间青蔓挂云门。</p><p>
开山萧老今何在，六股鸣环锡杖存。</p><p>
好事者、并镌双鹅于岩中，以志胜迹。岩前曲栏回榭，旁建小绑，额曰“凝香阁”，阁道后另有殿宇，香火千龛，非仙即佛，殿左又一斗室，内一像，貌美且都，似紫姑神者，双眸炯然，拈花欲语。映雪凝神，久之不觉心动，随吟云：天台一别赴风尘，谁写芳兰证夙因。</p><p>
洞口桃花真烂熳，应无仙犬吠刘晨。</p><p>
吟兴不已，又云：明眸皓齿偎灵岩，香火千龛表职衔。</p><p>
冰作肌肤玉作骨，不为仙子也非凡。</p><p>
映雪吟毕，留恋不舍，又爱其房室幽寂，欲为寺僧，僦屋小住，遂至客堂，与僧问讯毕，具达己意，寺僧曰：“灵岩乃系名地，恐相公未必能诗耳，不然何碍？”映雪知此僧雅尚文墨，思以动之，请僧命题，恰有一行脚僧，结装欲归桂陽，寺僧即指曰：“以此为题。”映雪应声云：蚤客送僧转桂陽，海门帆势极潇湘。</p><p>
碧云千里暮还合，回首犹看江水长。</p><p>
寺僧闻诗大喜，留居寺中，供帐饮食，甚敬礼之。当晚犹忆神像婉丽，挑灯不寐，戏作《松人风》一词以记之，其词曰：十年留意访婵娟，今日始逢仙。</p><p>
梅花帐里惹鸳梦，空品评柳媚花妍。</p><p>
气少幽兰馥馥，神凝秋水涓涓。</p><p>
香奁何处渺云烟？莹质最堪怜。</p><p>
又怪人间无艳雪，多应是玉映霞天。</p><p>
焉得良宵会合，百年长卧花前。</p><p>
吟咏再四，方欲就寝。忽闻叩门有声，启之，一女郎蓦然而入，即所见之紫姑神也，粉光黛影，射入双目。较日间丰神益加绰约，映雪趋而揖之，回旋顾盼，几难自主，不知如何措辞，中心怔仲，俟神定，乃曰：“卿紫姑神耶？”女郎笑曰：“痴郎初见，便卿谁也？”映雪亦笑曰：“尊卿爱卿，是以卿卿，我不卿卿，谁复卿卿？”女郎曰：“妾非紫姑，乃水晶宫瑶华三姑子也。偶谪尘寰，未逢佳士。知君夙企仙缘，读郎诗，故引桃源入棹耳。”映雪讶曰：“然则卿龙女也，卿家何处？”女笑曰：“君日读死书，杜光庭尚有考记，郎还未知之也。</p><p>
妾家即在苏州之东，入海五六日程途，小岛之前，阔百余里，四面海水皆粘浊，独此水清，无风而浪高数丈，船不敢通。夜静时，远望之，见水面红光如日，方百余里，上与天连者，妾家即其下也。”映雪惊喜欲狂，曰：“荷蒙仙眷，提掇凡愚，离脱俗尘，三生有幸。”女郎笑曰：“郎真痴于情者。然妾奔趋已惫，良宵夜谈，尚犹有待。”随就灯下卸翠凤翘，金雀花双朵，解衣就寝。映雪搴帏，则已阒其无人，惟见衾枕横阵而已，大骇莫解，是真是梦？拥被孤眠，彷徨终夜。次日不言其故，散步廊室，眼睁睁盼金鸟西坠，玉兔东升，准备今夕款洽，不可错过，低吟一绝云：雾-霓裳澹欲飞，人间若个许相依。</p><p>
襄王爱作巫山梦，留住竹云不放归。</p><p>
挑灯时，女果至。接谈之顷，意甚殷勤，口谈指授，渊辨不竭。映雪白顾，下帷十年不及也。然时侦察之，明明入寝，一登榻，仍复渺然。映雪不胜惆怅，自思来宵，且先寝以俟。</p><p>
次夕又至，扳谈数语，即先解衣而寝，见女郎披帏登榻，急捉其臂，随手转侧，如一团绛雪飞空，索之杳然，仍无形影。映雪弄得如醉如痴，莫可遣怀，戏作黄莺儿一阕，其词云：处处惹人愁，最关情，是双眸，等闲一转教人瘦。腰肢恁柔，肌香恁稠，凡夫端的难消受。与卿谋，人神路隔，若个许相俦。一夕女至，映雪责之曰：“既观芳容，何须咫尺巫山？使人于邑，是何幻术也？”女叹曰：“所谓仙家伉俪者，交以神，不交以形；若以形交，则秦弄玉应抱子矣，何以至今箫台上，犹寂寂无雏凤声也？妾所以就郎者，以郎为君子，妾为谪仙，完此一种夙缘，于愿足矣！若复恋恋床第，则妾为私奔，郎为滢欲，郎又何取乎妾？妾又何重乎郎也？”映雪一闻此言，肃然起敬，敛容答曰：“然则白某，不将终身一曲雉朝飞耶。”</p><p>
女曰：“白郎前程万里，尚当翊戴兴朝，为国柱石，郎自有命妇，妾特为郎送一物至，即携此柳，西去求之，当得美丽佳人，不亚于妾也。”映雪问携何物，女出一枕付之。曰：“此枕名桃花水晶枕，郎君命妇，即此枕求之，决然不谬，白郎珍重，后会尚有期也。”女飘然而去，映雪爽然若失，怅望良久，不胜凄其。视此枕，长不逾尺，表里莹澈，精光闪烁，内现桃花一支，五瓣灼开，鲜丽可爱，映雪把玩不释。辞别寺僧，望西而去，行十余里，已入丛谷，四围苍莽，无可问途。忽一秦吉鸟矫冀高飞，映雪异之，迹至山南尽处，倏有村落槐荫，葱郁中，亚字墙绵亘百余步，左侧园扉洞开。映雪疑为大家宅第，不便探问，逡巡趋而过之。时已黄昏，欲入投宿，殊嫌造次，蹀躞之间，一老仆当门，见而问之。映雪告以故。老仆引路，映雪随入堂上，一翁拱立以俟，见映雪乃一少年书生，展问邦族。映雪具以实告。翁曰：“秀水之白爷，系足下何人？”映雪起立曰：“先君子也。”老翁不觉骇然诧异，连声曰：“是吾婿也，是吾婿也。”随即笑容满面而入。映雪不知就里，徘徊中庭，见屏风后窥者数四，心中疑异。少时一妪偕出，翁指曰：“此掘荆也。”映雪尚未施札。老驱笑曰：“甚好风，吹得贤婿至此？荒僻简亵，休哂。”映雪益发不敢回语。翁已窥其意，始告之曰：“老夫姓蔡，名德新，石门人。宋末时，与令先君同宦嘉兴，令先君官秀水，老夫令桐乡，老夫与令先君一十八载交好，情逾骨肉，指腹联姻，暨后贾似道误国，告休不仕，隐遁荒僻，二十余年，不通音问，更无子嗣，今贤婿至此，实慰鄙怀。”映雪如梦初觉，慌忙下拜展礼，已而泣下。</p><p>
二老惊问之，映雪曰：“先慈母存日，亦言有蔡伯父指腹联姻一事，只说天南地北，永无会合。谁知犹有今日，惜乎！慈母不能得见耳。”二老亦代为哀惋，蔡夫人劝曰：“贤婿贲卧，吾家有庆，往事不必悲悼。”于是大设筵席，殷勤款洽，蔡翁就席前，叩其别后始末。映雪将其家秀水，成进士，仕饶平，破巨寇，辞御史，游荆湖，逐一告之。蔡翁击节叹赏曰：“贤婿忠孝两全，仁智交尽，青年发轫，便如许建树，他年出人头地，未可量也！”蔡翁喜不自胜，谓夫人曰：“可惜女儿淑婉，抱恙未瘥，不然，乘龙佳期，真有幸也！”夫人曰：“贤婿小住数日，候淑婉病愈，即当完姻。”映雪唯唯，不敢动问，饮至更深方寝，暗思龙女之言，确有先见也。</p><p>
且说蔡德新无子，五旬后，始举一女，名曰“淑婉”，夫人曹氏，闺训维谨，女红之外，兼课文史。淑婉喜辞翰，触口皆成锦锈。其父常曰：“淑婉易钗而栉，何愁玉堂金马不能唾手而得。”自适茶陵，若尘世外，自念与白氏宿缘尽矣。淑婉笔墨之瑕，喜调秦吉鸟，拨翎刷羽，未尝离手，而慧鸟亦终日与言，啁晰不休。淑婉饲之则食，他人饲之则不食。小鬟在旁戏曰：“小姐日日饲汝，宁不为小姐作合耶？”淑婉怒止之，秦吉鸟举翅飞去。又淑婉家中，蓄一水晶枕，光莹无比，淑婉自誓，愿与水晶比洁，行坐起居，爱弄不释。一日偶置案头，失手坠碎，只见精光错落，片片有桃花色，满地皆锦。淑婉大惊，如渊明失菊，伯牙碎琴一般，心甚不怿，暗思：宝物损坏，定非佳兆，宁身与枕俱碎也。淑婉逐日郁郁，又念亲老无嗣，益加感悼，渐至卧病不起。二老延医诊视，皆言此乃系念所好之物，中心忧郁，因得痼疾。以原物投之，自当奏效，非刀圭所能为力也。家人等又东西奔驰，物色良医，投以妙剂，俱不能起，瘦骨支状，奄奄待毙。蔡翁夫妇老大着急。一夕，遇映雪投宿而至，淑娩闻报，病约去十分之三，而中情郁结，缠绵未已。蔡翁虽日与映雪盘桓，心如是-乱，时忧时喜。映雪正欲探问，忽秦吉鸟当头呼曰：“相公独不医小姐疾耶？”映雪暗惊此鸟，引我入幕，煞有慧心，举手谢之，问之家人，言即小姐调弄者也。因问病状，鸟言：“惫甚。”映雪大惊，问：服药未？”鸟言：“此疾非药饵可愈，乃系念桃花枕所致，原物一至，病立起矣。”映雪惊问此枕，系何物制成？鸟言：“水晶所制，乃龙宫异宝也，此真爱莫与助矣！”映雪益惊龙女之言，毫厘不爽，遂向秦吉鸟，力言此疾可愈。秦吉鸟飞入病所，告知淑婉，淑婉不理。蔡翁出堂，忧形于色，映雪叩以致病之由。蔡翁备陈颠末，既而曰：“非弱息溺于玩好，实先代之遗泽也。当年蔡君谟祖父，用鼠须栗尾笔，为欧陽公书表忠观碑，文字双绝，既而龙洞君，欲得此碑移镇水府，以水晶玉如意一支，水晶桃花枕一枚，置于墓所，易碑文而去。欧陽公异之，自受如意，以枕赠君谟祖父，相传至今。按水晶以日本产者第一，于涂次之，大秦又次之，至海内所出，则南方者黑，信州者浊。此枕性坚而脆，刀刮不动，色白如冰，内有桃花，无丝毫瑕痕，高出于涂倭国之上，盖稀世之珍也。弱息每以此枕莹洁自况，今病垂危，百药罔效，恐身与物俱碎也，”言罢呜咽。映雪曰：“大人勿忧，是即龙宫宝物，某有一具，未知当否？”遂出怀中一枕呈上。蔡翁惊视之，温润光莹，桃花内现，形式无二，一时狂喜，持入以示夫人，急至病所，与淑婉言之。淑婉疑信参半，夫人出枕示之，淑婉突见故物，蹶然而起，一时四体舒畅，抑郁顿解，哑然笑曰：“沉疴不知何往？”如释重负，把玩不舍，直如骨肉重逢，良朋远至。秦吉鸟亦飞舞近前呼曰：“不是白相公，遮莫群医，用遍妙药罔效也！”淑婉面颊发赤。蔡翁夫妇，喜出望外，急至堂前，与映雪称谢。</p><p>
淑婉养息数日，平复如初。蔡翁夫妇，逐日预备择吉成婚。</p><p>
至期红烛高举，笙歌迭秦，回廊复榭，锦幔重重，无何彩舆停驻，笼烛数十簇，与新人交拜讫，导入内寝。映雪从烛花影里，微窥淑婉，宛然龙女，亦画中人也。映雪以黄甲出身，出宰告休，游遍京湖，方胼嘉偶，一时亲友如云，传为嘉话。蔡翁肆筵设席，鼓乐交作，欢呼畅饮，喜溢门楣。次早，映雪、淑婉双双谒见，忽架上秦吉鸟曰：“鸾凤得所，忘却红叶。”蔡翁大笑，令小鬟取美食饲之，不食；淑婉饲之，亦不食，映雪笑曰：“是矣！”举箸饲之，秦吉鸟方食。自此，映雪非宴饮堂上，即谈论闺中，一日方与淑婉寻诗遣兴，忽一丽人搴帘而入，笑曰：“得妇之言，今可验否？”映雪视之，即龙女瑶华三姑子也，不及款曲，慌忙拜谢，淑婉亦拜，龙女急止之曰：“贤妹代吾完此夙缘，我之受惠多矣！何用拜为？”映雪深为感慰，淑婉亦谢其预赠宝枕，得延残喘，欲往告父母，龙女止之曰：“宝物自有定数，白郎既成嘉礼，即宜振翼雄飞，恐金兰辈悬望久也。”映雪猛省，谢曰：“来日即当赴州，未识前路可成功否？”龙女曰：“恢复事业，已有八九，戮力同心，何虑无成？但白郎亦识令先君存日，有异闻否？”映雪曰：“无之。”龙女曰：“令先君酷好放生，令秀水时，予时偕一婢子，改成鱼服，游钱塘江下，为渔者所得，几罗刀俎，幸遇令先君，见予鳞中灼灼有光，以五十金买而放之。予感佩不忘，无以报德，故为白郎完此一段情缘，使旷夫怨女，两得其所，望与吾妹各相保重，从此迢迢蓬山，盈盈弱水，予虽有薄谴，自此升矣！”话毕，卷帘而出，映雪、淑婉欲挽留谢别，但见云生足下，冉冉而去。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuandaiyeshi/84568.html' class='pagedaohang'>【上一篇】<i>:第三十二回　寇竹生惨遇无辜</i></a></span><span class="tomenu"><a href="https://ChineseBooks.github.io/shishu/yuandaiyeshi/" title="元代野史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuandaiyeshi/84566.html' class='pagedaohang'>【下一篇】<i>：第三十回　狄招讨三征罗浮</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>