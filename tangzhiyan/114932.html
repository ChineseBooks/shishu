<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>唐摭言_卷十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/tangzhiyan/">唐摭言</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/tangzhiyan/'>唐摭言</a> > </div>
<div class="kind">
  <h1 class="h11">卷十</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114933.html' class='pagedaohang'>【上一篇】<i>:卷十一</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114931.html' class='pagedaohang'>【下一篇】<i>：卷九</i></a></span>
</ul>
<div class="articleContent" id="articleContent"> <p>○载应不捷声价益振</p>
<p>太和二年，裴休等二十三人登制科。时刘蕡对策万余字，深究治乱之本，又多引《春秋》大义，虽公孙宏、董仲舒不能肩也。自休已下，靡不敛衽。然亦指斥贵幸，不顾忌讳，有司知而不取。时登科人李郃诣阙进疏，请以己之所得，易蕡之所失，疏奏留中。蕡期月之间，屈声播于天下。</p>
<p>乾符中，蒋凝应宏辞，为赋止及四韵，遂曳白而去。试官不之信，逼请所试，凝以实告。既而比之诸公，凝有得色，试官叹息久之。顷刻之间，播于人口。或称之曰：&ldquo;白头花钿满面，不若徐妃半妆。&rdquo;</p>
<p>贞元中，乐天应宏辞，试《汉高祖斩白蛇赋》，考落。盖赋有&ldquo;知我者谓我斩白帝，不知我者谓我斩白蛇&rdquo;也。然登科之人，赋并无闻，白公之赋，传于天下也。</p>
<p>论曰：无义而生，不若有义而死；邪曲而得，不若正直而失。虽抱屈于一时，竟垂裕于千载者，蕡得之矣。比夫天地无全功，圣人无全能者，白得之矣。麟肝凤髓，不登于俎者，其惟蒋君乎！</p>
<p>○海叙不遇</p>
<p>宋济老于辞场，举止可笑，尝试赋误落官韵，抚膺曰：&ldquo;宋五坦率矣！&rdquo;由此大著。后礼部上甲乙名，明皇先问曰：&ldquo;宋五坦率否&rdquo;或曰：&ldquo;有客讥宋济曰，&lsquo;白袍何纷纷&rsquo;答曰，&lsquo;为朱袍紫袍纷纷耳！&rsquo;&rdquo;</p>
<p>张倬者，柬之孙也。尝举进士落第，捧《登科记》顶戴之曰：&ldquo;此即千佛名经也。&rdquo;</p>
<p>平曾谒华州李相（固言）不遇，因吟一绝而去曰：&ldquo;老夫三日门前立，珠箔银屏昼不开，诗卷却抛书袋里，譬如闲看华山来。&rdquo;</p>
<p>刘鲁风，江 西投谒所知，颇为典谒所沮，因赋一绝曰：&ldquo;万卷书生刘鲁风，烟波千里谒文翁，无钱乞与韩知客，名纸毛生不为通。&rdquo;</p>
<p>罗隐，光化中犹佐两浙幕。同院沈嵩，得新榜封示隐，隐批一绝于纸尾曰：&ldquo;黄土原边狡兔肥，矢如流电马如飞，灞陵老将无功业，犹忆当时夜猎归。&rdquo;</p>
<p>庄布谒皮日休不遇，因以长书疏之，大行于世。</p>
<p>温 宪，先辈庭筠之子，光启中及第，寻为山南従事。辞人李巨川草荐表，盛述宪先人之屈。略曰：&ldquo;蛾眉先妒，明妃为去国之人；猿臂自伤，李广乃不侯之将。&rdquo;</p>
<p>卢汪门族，甲于天下，因官，家于荆南之塔桥，举进士二十余上不第，满朝称屈。尝赋一绝，颇为前达所推，曰：&ldquo;惆怅兴亡系绮罗，世人犹自选青娥， 越王解破夫差国，一个西施已太多。&rdquo;晚年失意，因《赋酒胡 子长歌》一篇甚著，叙曰：&ldquo;二三子逆旅相遇，贳酒于旁舍，且无丝竹，以用娱宾友，兰陵掾淮南生探 囊中得酒胡 子，置于座上，拱而立令曰：巡觞之胡 人，心俛仰旋转，所向者举杯。胡 貌类人，亦有意趣，然而倾侧不定，缓急由人，不在酒胡 也。作《酒胡 歌》以诮 之曰：同心相遇思同欢，擎出酒胡 当玉盘，盘中臬兀不自定，四座亲宾注意看。可以不在心，否以不在面，徇俗随时自圆转，酒胡 五藏属他人，十分亦是无情劝。尔 不耕，亦不饥；尔不蚕，亦有衣；有眼不曾分黼黻，有口不能明是非。鼻何尖眼何碧仪形本非天地力。雕镌匠意若多端，翠帽朱衫巧装饰。长安斗酒十千酤，刘伶平 生为酒徒，刘伶虚向酒中死，不得酒池中拍浮。酒胡 一滴不入肠，空令酒胡 名酒胡 。&rdquo;</p>
<p>罗隐，梁开平中累征夕郎不起，罗衮以小天倅大秋姚公使两浙，衮以诗赠隐曰：&ldquo;平日诗风好涕流，谗书虽盛一名休。寰区叹屈瞻天问，夷貊闻诗过海 求。向夕便思青琐拜，近年寻伴赤松游。何当世祖従人望早以公台命卓侯。&rdquo;隐答曰：&ldquo;昆仑水色九般流，饮即神仙憩即休。敢恨守株曾失意，始知缘木更难求。鸽 原谩欲均余力，鹤发那堪问旧游！遥望北辰当上国，羡君归棹五诸侯。&rdquo;</p>
<p>孙定，字志元，涪州大戎之族子，长于储。定数举矣，而储方欲就贡。或访于定，定谑曰：&ldquo;十三郎仪表堂堂，好个军将，何须以科第为资！&rdquo;储颇衔 之。后储贵达，未尝言定之长。晚年丧志，放意杯酒。景福二年，下第游京，西出开远门，醉中走笔寄储诗曰：&ldquo;行行血泪洒尘襟，事逐东流渭水深；愁跨蹇驴风尚 紧，静投孤店日初沈。一枝犹挂东堂梦，千里空驰北巷心；明日悲歌又前去，满城烟树噪春禽。&rdquo;空诗歌千余首，多委于兵火，竟无成而卒。</p>
<p>欧阳澥者，四门之孙也，薄有辞赋，出入场中仅二十年。善和韦中令在阁下，澥即行卷及门，凡十余载，未尝一面，而澥庆吊不亏。韦公虽不言，而心念 其人。中和初，公随驾至西川命相，时澥寓居汉南，公访知行止，以私书令襄帅刘巨容俾澥计偕，巨容得书大喜，待以厚礼，首荐之外，资以千余缗，复大宴于府 幕。既而撰日遵路，无何，一夕心痛而卒。巨容因籍澥答书，既呈于公，公览之怃然，因曰：&ldquo;十年不见，酌然不错！&rdquo;</p>
<p>刘得仁，贵主之子。自开成至大中三朝，昆弟皆历贵仕，而得仁苦于诗，出入举场三十年，竟无所成。尝自述曰：&ldquo;外家虽是帝，当路且无亲。&rdquo;既终，诗人争为诗以吊之，惟供奉僧栖白擅名。诗曰：&ldquo;忍苦为诗身到此，冰魂雪魄已难招，直教桂子落坟上，生得一枝冤始销。&rdquo;</p>
<p>李洞，唐诸王孙也，尝游两川，慕贾阆仙为诗，铸铜像其仪，事之如神。洞为《终南山诗》二十韵，句有：&ldquo;残阳高照蜀，败叶远浮泾。&rdquo;复曰：&ldquo;断竹 烟岚冻，偷秋雨雹腥，远平丹凤阙，冷射五侯厅。&rdquo;大约全篇得唱。又《赠司空侍郎》云：&ldquo;马饥餐落叶，鹤病晒残阳。&rdquo;又曰：&ldquo;卷箔清溪月，敲松紫阁书。&rdquo;又 送僧云：&ldquo;越讲迎骑象，蕃斋忏射雕。&rdquo;复赠高仆射曰：&ldquo;征南破虏汉功臣，提剑归来万里身，闲倚陵云金柱看，形容消瘦老于真。&rdquo;复曰：&ldquo;药杵声中捣残梦，茶 铛影里煮孤灯。&rdquo;复《送人归日东》云：&ldquo;岛屿分诸国，星河共一天。&rdquo;时人但诮其僻涩，而不能贵其奇峭，惟吴子华深知。子华才力浩大，八面受敌，以八韵著 称。游刃颇攻《骚》《雅》，尝以百篇示洞，洞曰：&ldquo;大兄所示百篇中，有一联绝唱，西昌新亭曰：暖漾鱼遗子，晴游鹿引麛。&rdquo;子华不怨所鄙，而喜所许。洞三榜 裴公，第二榜策夜，帘献曰：&ldquo;公道此时如不得，昭陵恸哭一生体。&rdquo;寻卒蜀中。裴公无子，人谓屈洞之致也。</p>
<p>赵牧，不知何许人。大中、咸通中，学李长吉为短歌，可谓蹙金结绣，而无痕迹。《对酒诗》曰：&ldquo;云翁耕扶桑，种黍养日乌，手挼六十甲子、循环落落 如弄珠，长绳系日未是愚。有翁临镜捋白须，饥魂吊骨吟古书，冯唐八十无高车，人生如疟在须臾，何乃自苦八尺躯！裂衣换酒且为娱，劝君日饮一瓢、夜饮一壶。 杞天崩、雷腾腾，纣非舜是何足凭！桐君桂父岂欺我，醉里骑龙多上升。菖蒲花开鱼尾定，金丹始可延君命。&rdquo;其余尤上轻巧，辞多不载。</p>
<p>崔橹慕杜紫微为诗，而橹才情丽而近荡，有《无机集》三百篇，尤能咏。如《梅花诗》曰：&ldquo;强半瘦因前夜雪，数枝愁向晚来天。&rdquo;复曰：&ldquo;初开已入雕 梁画，未落先愁玉笛吹。&rdquo;《山鹊诗》曰：&ldquo;云生柱础降龙地，露洗林峦放鹤天。&rdquo;如此数篇，可谓丽矣。若《莲花诗》曰：&ldquo;无人解把无尘袖，盛取残香尽日 怜。&rdquo;此颇形迹。复能为应用四六之文，辞亦深侔章句。</p>
<p>刘光远，不知何许人，慕李长吉为长短歌，尤能埋没意绪，竟不知其所终。</p>
<p>姚岩杰，梁国公元崇之裔孙。童卯聪悟绝伦，弱冠博通坟典；慕班固、司马迁为文，时称&ldquo;大儒&rdquo;。尝以诗酒放游江 左，尤肆陵忽前达，旁若无人。乾符 中，颜标典鄱阳，鞠场宇初构，岩杰纪其事，文成，粲然千余言；标欲刊去一两字，岩杰大怒。既而标以睚眦，已勒石，遂命覆碑于地，以车牛拽之磨去。岩杰以一 篇纪之曰：&ldquo;为报颜公识我麽我心惟只与天和。眼前俗物关情少，醉后青山入意多。田子莫嫌弹铗恨，宁生休唱饭牛歌；圣朝若为苍生计，也合公车到薜萝！&rdquo;卢子 发牧歙州，岩杰在婺源，先以著述寄肇；肇知其人性使酒，以手书褒美，赠之以束帛；辞以兵火之后，郡中凋弊，无以迎逢大贤。岩杰复以长笺激之，始以文友相 遇，千载一时。肇不得已。辍所乘马，迎至郡斋，馆谷如公卿礼。既而日肆傲睨，轻视子发。子发尝以篇咏诧于岩杰曰：&ldquo;明月照巴山。&rdquo;岩杰笑曰：&ldquo;明照天下， 奈何独照巴山耶！&rdquo;子发惭不得意。无何，会于江 亭，时蒯希逸在席，子发改令曰：&ldquo;目前取一联象，令主曰：&lsquo;远望渔舟，不阔尺八。&rsquo;&rdquo;岩杰遽饮酒一器，凭栏 呕哕；须臾，即席还肇令曰：&ldquo;凭栏一吐，已觉空喉。&rdquo;有集二十卷，目曰《象溪子》。中和末，豫章大乱，岩杰苦河鱼之疾，寓于逆旅，意不知其所终。</p>
<p>周贺，少従浮图，法名清塞，遇姚合而反初。诗格清雅，与贾长江 、无可上人齐名。岛哭柏岩禅师诗籍甚，及贺赋一篇，与岛不相上下。岛曰：&ldquo;苔覆石 床 新，师曾占几春写留行道影，焚却坐忘身。塔院关松雪，房廊露隙尘。自嫌双泪下，不是解空人。&rdquo;贺曰：&ldquo;林迳西风急，松枝讲法余。冻须亡夜剃，遣偈病时 书。地燥焚身后，堂空著影初。此时频下泪，曾省到吾庐。&rdquo;</p>
<p>缪岛云，少従浮图，才力浩大，有李杜之风。其诗尤重奇险，至如：&ldquo;四五片霞生绝壁，两三行雁过疏松。&rdquo;复曰：&ldquo;抛芥子降颠狒狒，折杨枝洒醉猩猩。&rdquo;《庐山瀑布》曰：&ldquo;白鸟远行竖，玉虹孤饮潭。&rdquo;皆敻出前辈。开成中常游豫章。武宗朝准敕反初，名甚喧然。</p>
<p>胡 玢，不知何许人，尝隐庐山，若心于五七言。《桑落洲》一篇曰：&ldquo;莫问桑田事，但看桑落洲。数家新住处，昔日大江 流。古岸崩欲尽，平沙长未休。想应百年后，人世更悠悠。&rdquo;又《月诗》云：&ldquo;轮中别有物，光外更无空。&rdquo;玢与李骘旧交 ；骘廉问江 西，弓旌不至。</p>
<p>段维，或云忠烈之后，年及强仕，殊不知书；一旦自悟其非，闻中条山书生渊薮，因往请益。众以年长犹未发蒙，不与授经。或曰，以律诗百余篇，俾其 讽诵。翌日维悉能强记，诸生异之。复受八韵一轴，维诵之如初，因授之《孝经》。自是未半载，维博览经籍，下笔成文，于是请下山求书粮。至蒲陕间，遇一前资 郡牧即世，请维志其墓。维立成数百言，有燕许风骨，厚获濡润。而乃性嗜煎饼，尝为文会，每个煎饼才熟，而维一韵赋成。咸通、乾符中，声名籍甚，竟无所成而 卒。</p>
<p>剧燕，蒲坂人也，工为雅正诗。王重荣镇河中，燕投赠王曰：&ldquo;只向国门安四海，不离乡井拜三公。&rdquo;重荣甚礼重。为人多纵，陵轹诸従事，竟为正平之祸。</p>
<p>李涛，长沙人也，篇咏甚著，如&ldquo;水声长在耳，山色不离门。&rdquo;又&ldquo;帚地树留影，拂床 琴有声。&rdquo;又&ldquo;落日长安道，秋槐满地花。&rdquo;皆脍炙人口。温 飞卿任太学博士，主秋试，涛与卫丹、张郃等诗赋，皆榜于都堂。</p>
<p>任涛，豫章筠川人也，诗名早著。有&ldquo;露团 沙鹤起，人卧钓船流。&rdquo;他皆仿此。数举败于垂成。李常侍骘廉察江 西，特与放乡里之役，盲俗互有论列。骘判曰：&ldquo;江 西境内，凡为诗得及涛者，即与放色役，不止一任涛耳。&rdquo;</p>
<p>罗虬辞藻富赡，与宗人隐、邺齐名。咸通、乾符中，时号&ldquo;三罗&rdquo;。广明庚子乱后，去従鄜州李孝恭。籍中有红儿者，善肉声，常为贰车属意。会贰车骋邻道，虬请红儿歌而赠之缯彩。孝恭以副车所贮，不令受所贶。虬怒拂衣而起，诘旦，手刃绝句百篇，号比红诗，大行于时。</p>
<p>周缄者，湖南人也，咸通初以辞赋擅名。缄尝为《角抵赋》，略曰：&ldquo;前冲后敌，无非有力之人；左攫右拿，尽是用拳之手。&rdquo;或非缄善角抵。</p>
<p>周繁，池州青阳人也。兄繇，以诗篇中第。繇工八韵，有飞卿之风。</p>
<p>何涓，湘南人也，业辞。尝为《潇湘赋》，天下传写。少游国学，同时潘纬者，以《古镜诗》著名，或曰：&ldquo;藩纬十年吟古镜，何涓一夜 赋潇湘。&rdquo;</p>
<p>章碣，不知何许人，或曰孝标之子。咸通末，以篇什著名。乾符中，高侍郎湘自长沙携邵安石至京及第，碣赋东都望幸以刺之。复为《焚书坑诗》曰：&ldquo;竹帛烟销帝业虚，昔年曾是祖龙居，坑灰未冷关东乱，刘项従来不读书。&rdquo;</p>
<p>来鹄，豫章人也，师韩、柳为文。大中末、咸通中，声价益籍甚。广明庚子之乱，鹄避地游荆襄，南返中和，客死于维扬。</p>
<p>闵廷言，豫章人也，文格高绝。咸通中，初与来鹄齐名。王棨尝谓同志曰：&ldquo;闵生之交 ，酷似西汉。&rdquo;有《渔腹志》一篇，棨尤所推伏。</p>
<p>张乔，池州九华人也，诗句清雅，敻无与伦。咸通末，京兆府解，李建州时为京兆参军主试，同时有许棠与乔，及俞坦之、剧燕、任涛、吴罕、张?宾、 周繇、郑谷、李栖远、温 宪、李昌符，谓之&ldquo;十哲&rdquo;。其年府《试月中桂诗》，乔擅场。诗曰：&ldquo;与月长洪蒙，扶疏万古同；根非生下土，叶不坠秋风。每以圆时 足，还随缺处空；影高群木外，香满一轮中。未种青霄日，应虚白兔宫；何当因羽化细得问神功。&rdquo;其年频以许棠在场席多年，以为首荐；乔与俞坦之复受许下，薛 能尚书深知，因以诗唁二子曰：&ldquo;何事尽参差，惜哉吾子诗；曰令销此道，天亦负明时。有路当重振，无门即不知；何曾见尧日，相与啜浇漓。&rdquo;</p>
<p>谢廷浩，闽人也。大顺中，颇以辞赋著名，与徐夤不相上下，时号&ldquo;锦绣堆&rdquo;。</p>
<p>李巨川，字下已，姑臧人也，士族之鼎甲，工为燕许体文。广明庚子乱后，失身 于人，佐兴元杨守亮幕；守亮，大阉复恭养子。守亮败，为华帅韩建所 擒。建重其才，奏令掌书奏凡十余年，名振海内。乾宁中，驾幸三峰，巨川自使下侍御史，拜工部郎中，稍迁考功郎，中谏议大夫。时建奏勒诸王放散殿；后都雪 岐，下宋文通，皆巨川之谋也。上返正，转假礼部尚书，充黄州节度判官。上至华清宫，遣使赐建御容一轴，时巨川草谢表以示吴子华，其中有&ldquo;彤云似盖以长随， 紫气临关而不度。&rdquo;子华吟味不已，因草篇与巨川对垒。略曰：&ldquo;雾开万里，克谐披睹之心；掌拔一峰，兼助捧持之力。&rdquo;天祐初，大驾幸岐，梁太祖自东平拥师迎 驾至三峰，单骑出降。既而素忌巨川多谋，遣人害之。</p>
<p>陈象，袁州新喻人也，少为县吏，一旦愤激为文，有西汉风骨，著《贯子》十篇。南平王钟传镇豫章，以羔雁聘之，累迁行军司马，御史大夫。传薨，象复佐其子文政。为淮师攻陷，象被擒送维扬，戮之。象颇师黄老，讫至于此，莫知所自也。</p>
<p>汤筼，润州丹阳人也，工为应用，数举败于垂成。李巢在湖南，郑续镇广南，俱以书奏受惠。晚佐江 西钟传，书檄阗委，未尝有倦色。传女适江 夏杜洪之子，时及昏暝，有人走乞障车文，筼命小吏四人，各执纸笔，倚马待制，既而四本俱成。天祐中，逃难至临川，忧恚而卒。</p>
<p>陈岳，吉州庐陵人也，少以辞赋贡于春官氏，凡十上竟抱至冤。晚年従豫章钟传，复为同舍所谮；退居南郭，以坟典自娱。因之埔览郡籍，尝著书商较前 史得失，尤长于班、史之业，评三传是非，著《春秋折衷论》三十卷；约《大唐实录》，撰《圣经》一百二十卷。以所为述作，号《陈子正言》十五卷。其辞、赋、 歌、诗，别有编帙。光化中，执政议以蒲帛徵；传闻之，复辟为従事。后以谗黜，寻遘病而卒。</p>
<p>李凝古，执事中损之子，冲幼聪敏绝伦，工为燕许体文。中和中，従彭门时溥，溥令制露布进黄巢首级。凝古辞学精敏，义理该通，凡数千言，冠绝一时，天下仰风。无何，溥奏诸将各领一麾，凝古获濡润而不之谢，溥因兹减薄。</p>
<p>○韦庄奏请追赠不及第人近代者</p>
<p>孟郊，字东野，工古风，诗名播天下，与李观、韩退之为友。贞元十二年及第，佐徐州张建封幕卒，使下廷评，韩文公作志，东野谥曰贞耀先生。贾岛诗曰：&ldquo;身殁声名在，多应万古传；寡妻无子息，破宅带林泉。冢近登山道，诗随过海船；故人相吊处，斜日下寒天。&rdquo;</p>
<p>李贺，字长吉，唐诸王孙也，父瑨肃，边上従事。贺年七岁，以长短之制，名动京华。时韩文公与皇甫湜览贺所业，奇之，而未知其人。因相谓曰：&ldquo;若 是古人，吾曹不知者；若是今人，岂有不知之理！&rdquo;会有以瑨肃行止言者，二公因连骑造门，请见其子。既而总角荷衣而出，二公不之信，贺就试一篇，承命欣然， 操觚染翰，旁若无人。仍目曰高轩过，曰：&ldquo;华裾织翠青如葱，金镮压辔摇冬珑；马蹄隐耳声隆隆，入门下马气如虹。云是东京才子、文章钜公。二十八宿罗心胸， 殿前作赋声磨空；笔补造化天无功，元精炯炯贯当中。庞眉书客感秋蓬，谁知死草生华风我今垂翅负冥鸿，他日不羞蛇与龙。&rdquo;二公大惊，以所乘马命连镳而还所 居，亲为束发。年未弱冠，丁内艰，他日举进士，或谤贺不避家讳，文公特著《辨讳》一篇，不幸未登壮室而卒。</p>
<p>皇甫松，著《醉乡日月》三卷，自叙之矣，或曰，松，丞相奇章公表甥，然公不荐。因襄阳大水，遂为《大水辨》，极言诽谤。有&ldquo;夜入真珠室，朝游瑇瑁宫&rdquo;之句。公有爱姬名真珠。</p>
<p>李群玉，不知何许人，诗篇妍丽，才力遒健。咸通中，丞相修行杨公为奥主，进诗三百篇，授麟台雠校。</p>
<p>陆龟蒙，字鲁望，三吴人也。幼而聪悟，文学之外，尤善谈笑，常体江 谢赋事，名振江 左。居于姑苏，藏书万余卷；诗篇清丽，与皮日休为唱和之友；有 集十卷，号曰《松陵集》。中和初，遘疾而终。颜荛给事为文志其墓，吴子华奠文千余言，略曰：&ldquo;大风吹海，海波沦涟，涵为子文，无隅无边。长松倚雪，枯枝半 折，挺为子文，直上巅绝。风下霜晴，寒钟自声，发为子文，铿锵杳清。武陵深阗，川长昼白，间为子文，涉茫岑寂。豕突禽狂，其来莫当。云沈鸟没，其去倏忽。 腻若凝脂，软于无骨。霏漠漠，澹涓涓，春融冶，秋鲜妍。触即碎，潭下月；拭不灭，玉上烟。&rdquo;</p>
<p>赵光远，丞相隐弟子，幼而聪悟。咸通、乾符中，以为气焰温 、李，因之恃才不拘小节，常将领子弟，恣游侠斜，著《北里志》，颇述其事。</p>
<p>李甘，字龢鼎，长庆四年及第，《登科记》已注矣。</p>
<p>温 庭皓，庭筠之弟，辞藻亚于兄，不第而卒。</p>
<p>刘得仁陆逵傅锡平曾贾岛刘稚圭顾邵孙沈佩</p>
<p>顾蒙，宛陵人，博览经史，慕燕许刀尺，亦一时之杰；余力深究内典，由是屡为《浮图碑》，仿欧阳率更笔法，酷似前人。庚子乱后，萍梗江 浙间。无 何，有美姬为润帅周宝奄有；蒙不能他去，而受其豢养，由此名价减薄。甲辰淮浙荒乱，避地至广州，人不能知，困于旅食，以至书《千字文》授于聋俗，以换斗筲 之资。未几，遘疾而终。蒙颇穷《易象》，著《大顺图》三卷。</p>
<p>罗邺，余杭人也，家富于财。父则，为盐铁小吏，有子二人，俱以文学干进，邺尤长七言诗。时宗人隐，亦以律韵著称，然隐才雄而粗疏，邺才清而绵致。咸通中，崔安潜侍郎廉问江 西，志在弓旌，竟为幕吏所沮。既而俯就督邮，因兹举事阑珊，无成而卒。</p>
<p>方干，桐庐人也，幼有清才，为徐凝所器，诲之格律。干或有句云：&ldquo;把得新诗草里论。&rdquo;反语云村里老，谑凝而已。王大夫廉问浙东，干造之连跪三拜，因号&ldquo;方三拜&rdquo;。王公将荐之于朝，请吴子华为表草。无何公遘疾而卒，事不谐矣。</p>
<p>前件人俱无显遇，皆有奇才，丽句清辞，遍在时人之口；衔冤抱恨，竟为冥路之尘。但恐愤气未销，上冲穹昊，伏乞宣赐中书门下，追赠进士及第，各赠 补阙、拾遗，见存明代。以惟罗隐一人，亦乞特赐科名，录升三级，便以特敕显示优恩。俾使已升冤人，皆沾圣泽；后来学者，更厉文风。</p>
<p>论曰：工拙由人，得丧者命；非贤之咎，伊时之病。善不为名，而名随之；名不为禄，而禄従之。苟异于是不汨，而小人之儒也尤人，君子之儒也反己。《诗》曰：&ldquo;风雨如晦，鸡鸣不已。&rdquo;</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114933.html' class='pagedaohang'>【上一篇】<i>:卷十一</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114931.html' class='pagedaohang'>【下一篇】<i>：卷九</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>