<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>唐摭言_卷十三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/tangzhiyan/">唐摭言</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/tangzhiyan/'>唐摭言</a> > </div>
<div class="kind">
  <h1 class="h11">卷十三</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114930.html' class='pagedaohang'>【上一篇】<i>:卷十四</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114928.html' class='pagedaohang'>【下一篇】<i>：卷十二</i></a></span>
</ul>
<div class="articleContent" id="articleContent"> <p>○敏捷</p>
<p>王勮，绛州人，开耀中，任中书舍人。先是五王同日出阁受册，有司忘载册文；百寮在列，方知阙礼。勮召小吏五人，各执笔，口授分写，一时俱毕。</p>
<p>开元中，李翰林应诏草《白莲花开序》及《宫词》十首。时方大醉，中贵人以冷水沃之稍醒，白于御前索笔一挥，文不加点。</p>
<p>温 庭筠烛下未尝起草，但笼袖凭几，每赋一咏一吟而已，故场中号为&ldquo;温 八吟&rdquo;。</p>
<p>段维晚富辞藻，敏赡第一。常私试八韵，好吃煎饼，凡一个煎饼成，一韵粲然。</p>
<p>昭宗天复元年正旦，东内反正，既御楼，内翰维吴子华先至，上命于前跪草十余诏，简备精当，曾不顷刻。上大加赏激。</p><p>
短李镇扬州，请章孝标赋《春雪诗》，命札于台盘上。孝标惟然，索笔一挥云：&ldquo;六出飞花处处飘，黏窗拂砌上寒条。朱门到晚难盈尺，尽是三军喜气消。&rdquo;</p>
<p>白中令镇荆南，杜蕴常侍廉问长沙，时従事卢发致聘焉。发酒酣傲睨，公少不怿。因改著词令曰：&ldquo;十姓胡 中第六胡 ，也曾金阙掌洪炉。少年従事夸门地，莫向樽前喜气粗。&rdquo;卢答曰：&ldquo;十姓胡 中第六胡 ，文章官职胜崔卢。暂来关外分忧寄，不称宾筵语气粗。&rdquo;公极欢而罢。</p>
<p>张祜客淮南，幕中赴宴，时杜紫微为支使，南座有属意之处，索骰子赌酒，牧微吟曰：&ldquo;骰子逡巡裹手拈，无因得见玉纤纤。&rdquo;祜应声曰：&ldquo;但知报道金钗落，仿佛还应露指尖。&rdquo;</p>
<p>柳棠谒梓州杨尚书，因赴社宴。杨公逼棠巨鱼，棠坚不饮。杨公口占一篇曰：&ldquo;文章谩道能吞凤，杯盏何曾解吃鱼今日梓州陪社宴，定应遭者老尚书。&rdquo;棠应声曰：&ldquo;未向燕台逢厚礼，幸陪社会接余欢。一鱼吃了终无愧，鲲化为鹏也不难。&rdquo;</p>
<p>柳公权，武宗朝在内庭，上常怒一宫嫔久之，既而复召，谓公权曰：&ldquo;朕怪此人，然若得学士一篇，当释然矣。&rdquo;目御前有蜀笺数十幅，因命授之。公权 略不伫思而成一绝曰：&ldquo;不忿前时忤主恩，已甘寂寞守长门。今朝却得君王顾，重入椒房拭泪痕。&rdquo;上大悦，赐锦彩二十疋。令宫人拜谢之。</p>
<p>山北沈侍郎主文年，特召温 飞卿于帘前试之，为飞卿爱救人故也。适属翌日飞卿不乐，其日晚请开门先出，仍献启千余字。或曰&ldquo;潜救八人矣&rdquo;。</p>
<p>裴庆余，咸通末佐北门李公淮南幕，尝游江 ，舟子刺船，误为竹篙溅水湿近座之衣，公为之色变。庆余遽请彩笺纪一绝曰：&ldquo;满额鹅黄金缕衣，翠翘浮动玉钗垂。従教水溅罗衣湿，知道巫山行雨归。&rdquo;公览之极欢，命讴者传之矣。</p>
<p>韦蟾左丞，至长乐驿亭，见李汤给事题名，索笔纪之曰：&ldquo;渭水秦山豁眼明，希仁何事寡诗情只应学得虞姬婿，书字才能记姓名。&rdquo;</p>
<p>郑仁表起居，经过沧浪峡，憩于长亭，邮吏坚进一板，仁表走笔曰：&ldquo;分陕东西路正长，行人名利火然汤。路旁著个沧浪峡，真是将闲搅撩忙。&rdquo;</p>
<p>裴廷裕，乾宁中在内庭，文书敏捷，号为&ldquo;下水船&rdquo;。梁太祖受禅，姚洎为学士，尝従容，上问及廷裕行止，洎对曰：&ldquo;顷岁左迁，今闻旅寄衡水。&rdquo;上 曰：&ldquo;颇知其人构思甚捷。&rdquo;对曰：&ldquo;向在翰林，号为下水舩。&rdquo;太祖应声谓洎曰：&ldquo;卿便是上水船也。&rdquo;洎微笑，深有惭色。议者以洎为急滩头上水船也。</p>
<p>○矛盾</p>
<p>令狐赵公镇维扬，处士张祜尝与狎宴。公因视祜改令曰：&ldquo;上水船，风又急，帆下人，须好立。&rdquo;祜应声答曰：&ldquo;上水船，船底破，好看客，莫倚拖。&rdquo;</p>
<p>沈亚之尝客游，为小辈所试曰：&ldquo;某改令书俗各两句；伐木丁丁，鸟鸣嘤嘤，东行西行，遇饭遇羹。&rdquo;亚之答曰：&ldquo;如切如磋，如琢如磨，欺客打妇，不当喽啰。&rdquo;</p>
<p>元和中长安有沙门。善病人文章，尤能捉语意相合处。张水部颇恚之，冥搜愈切，因得句曰：&ldquo;长因送人处，忆得别家时。&rdquo;径往夸扬，乃曰：&ldquo;比应不合前辈意也！&rdquo;僧微笑曰：&ldquo;此有人道了也。&rdquo;籍曰：&ldquo;向有何人？&rdquo;僧乃吟曰：&ldquo;见他桃李树，思忆后园春。&rdquo;籍因抚掌大笑。</p>
<p>张处士《忆柘枝诗》曰：&ldquo;鸳鸯钿带抛何处孔雀罗衫属阿谁？&rdquo;白乐天呼为&ldquo;问头。&rdquo;祜矛楯之曰：&ldquo;鄙薄问头之诮，所不敢逃；然明公亦有&lsquo;目连经&rsquo;，《长恨辞》云：&lsquo;上穷碧落下黄泉，两处茫茫都不见。&rsquo;此岂不是目连访母耶！&rdquo;</p>
<p>章孝标及第后，《寄淮南李相》曰：&ldquo;及第全胜十改官，金汤镀了出长安。马头渐入扬州郭，为报时人洗眼看。&rdquo;绅亟以一绝箴之曰：&ldquo;假金方用真金镀，若是真金不镀金。十载长安得一第，何须空腹用高心！&rdquo;</p>
<p>方干姿态山野，且更兔缺，然性好陵侮人。有龙丘李主薄者，不知何许人，偶于知闻处见干而与之传杯酌，龙丘目有翳，改令以讥之曰：&ldquo;干改令，诸人 象令主：&lsquo;措大吃酒点盐，军将吃酒点酱，只见门外著篱，未见眼中安障！&rsquo;&rdquo;龙丘答曰：&ldquo;措大吃酒点盐，下人吃酒点鲊，只见手臂著襕，未见口唇开?夸！&rdquo;一 座大笑。</p>
<p>○惜名</p>
<p>李建州，尝游明州磁溪县西湖题诗；后黎卿为明州牧，李时为都官员外，托与打诗板，附行纲军将入京。蜀路有飞泉亭，亭中诗板百余，然非作者所为。后薛能佐李福于蜀，道过此，题云：&ldquo;贾掾曾空去，题诗岂易哉！&rdquo;悉打去诸板，惟留李端《巫山高》一篇而已。</p>
<p>韩文公作《李元宾墓铭》曰：&ldquo;文高乎当世，行出乎古人。&rdquo;</p>
<p>李缪公，贞元中试《日有五色赋》及第，最中的者赋头八字曰：&ldquo;德动天鉴，祥开日华。&rdquo;后出镇大梁，闻浩虚舟应宏辞复试此题，颇虑浩赋逾己，专驰一介取本。既至启缄，尚有忧色；及睹浩破题云：&ldquo;丽日焜煌，中含瑞光。&rdquo;程喜曰：&ldquo;李程在里。&rdquo;</p>
<p>裴令公居守东洛，夜宴半酣，公索联句，元白有得色。时公为破题，次至杨侍郎曰：&ldquo;昔日兰亭无艳质，此时金谷有高人。&rdquo;白知不能加，遽裂之曰：&ldquo;笙歌鼎沸，勿作此冷淡生活！&rdquo;元顾曰：&ldquo;白乐天所谓能全其名者也。&rdquo;</p>
<p>湖南日试万言，王璘与李群玉校书相遇于岳麓寺。群玉揖之曰：&ldquo;公何许人？&rdquo;璘曰：&ldquo;日试万言王璘。&rdquo;群玉待之甚浅，曰：&ldquo;请与公联句可乎？&rdquo;璘 曰：&ldquo;惟子之命。&rdquo;群玉因破题而授之，璘览之略不伫思，而继之曰：&ldquo;芍药花开菩萨面，棕榈叶散野叉头。&rdquo;群玉知之，讯之他事矣。</p>
<p>论曰：构思明速，禀生知乎用不以道，利口而已！矛盾相攻，其揆一也。惜名掩善，仁者所忌，尧舜其犹病诸！</p>
<p>○无名子谤议</p>
<p>贞元中，刘忠州任大夫科选，多滥进，有无名子自云山东野客，移书于刘：&ldquo;吏部足下：公总角之车，奇童入仕，有方朔之专对，无枚皋之敏才。佳句推 长，竿妙入神，善谑称名字不正，过此以往，非仆所闻。徒以命偶良时，身居显职，方云好经术。重文章，卖此虚名，负其美称。今年圣上虚天官之署，委平衡之 权，所期公有独见之明，清平为首；岂意公有专恣之幸，高下在心。且数年以来，皆无大集，一昨所试，四方毕臻。公但以搜索为功，纠讦为务，或有小过，必陷深 文；既毁其发肤，又贬其官叙，使孝子亏全归之望，良臣绝没齿之怨。岂以省闼従容之司，甚于府县暴虐之政所立严法，树威胁人，云奉德音，罔畏上下！使圣主失 含宏之道，损宽仁之德，岂忠臣之节耶主上居高拱穆清之中，足下每以烦碎之事，奏请无度，尘默颇多；吴三接以示人，期一言以悟主；朝臣气慑，选士胆惊；内以 承宠 承荣，外以作威作福，岂良臣之体耶！且两京常调，五千余人，书判之流，亦有硕学之辈，莫不风趋洛邑，雾委咸京；其常衮之徒，令天下受屈；且衮以小道矫 俗，以大言夸时，宏辞曾下登科，平判又不入等；徒以窃居翰苑，谬践掖垣，虽十年掌于王言，岂一句在于人口！以散铺不对为古，以率意不经为奇；作者见之痛 心，后来闻之抚掌。奈何轻蔽天下之才，以自称为已高，以少取为公道！故郄至自伐称兵，处父尚云终丧其族。以兹偏见，求典礼闱，深骇物情，实乖时望。故 《诗》曰：&lsquo;济济多士，文王以宁。&rsquo;夫圣人用心，异代同体，衮云亲奉密旨，令少取入等，岂圣人容众之意耶！为近臣而厚诬，干处士之横议，甚不可也！况杜亚 薄知经籍，素懵文辞；李翰虽以辞藻擢第，不以书判擅名；不慎举人，自贻伊咎。又常衮谓所亲曰，昨者考判，以经语对经，以史对史，皆未点对，考为下等。先翰 有常无名判云：&lsquo;卫侯之政由宁氏，鲁侯之令出季孙。&rsquo;又常无欲云：&lsquo;在陵室而须开，阙夷盘而不可。&rsquo;岂以经对史耶又严迪云：&lsquo;下樊姬之车，曳郑崇之履。&rsquo; 岂以史对经耶数十年之间，布众多之口，纵世人可罔，而先贤安可诬也今信四竖子，取彼五幽人，且吉中孚判以&lsquo;大明御宇&rsquo;为头，以&lsquo;敢告车轩&rsquo;为尾，初类是 颂，翻乃成箴。其问又&lsquo;金盘&rsquo;对于&lsquo;玉府&rsquo;，非惟问头不识，抑亦义理全乖；据此口嘲，堪入?缕。张载华以&lsquo;江 皋&rsquo;对&lsquo;瀍洛&rsquo;；朱邵南以&lsquo;养老&rsquo;对&lsquo;乞 言&rsquo;；理目未通，对仍未识，并考入等，可哀也哉！王申则童子何知裴通以因人见录！苟容私谒，岂谓公平夫有西施之容，方可论于美丑；无太阿之利，安可议其断 割使五千之人，嚣然腾口；四海之内，孰肯甘心！况宏辞大国光华，吏曹物色公明，立标榜令尽赴上都东京者，弃而不收，常衮大辱于国；岂以往来败绩，自丧秣陵 之使；今日复雠，欲雪会稽之耻。虽擢须贾之发，衮不足以赎罪；负廉颇之荆，公不足以谢过。况所置科目，标在格文，尽无宏辞，固违明敕。欺天必有大咎，陵人 必有不祥。足下以此持衡，实负明公；以此求相，实负苍生！况公为主司，自合参议，信衮等升降由己，取舍在心；使士子含冤不得申，结舌不得语。罔上若是，欺 下如斯。岂以天德盖高，帝阍难叫；亦由宰臣守道，任公等弄权！呜呼，使朱云在朝，汲黯当位，则败不旋踵，安能保家宰辅侍郎，非公等所望也！无名子长揖诗 曰：三铨选客不须嗔，五个登科各有因。无识伯和怜吉獠，弄权虞侯为王申。载华甲第归丞相，裴子门徒入舍人。莫怪邵南书判好，他家自有景监亲。&rdquo;</p>
<p>颜标，咸通中郑薰下状元及第。先是徐寇作乱，薰志在激劝勋烈，谓标鲁公之后，故擢之巍峨。既而问及庙院，标曰：《寒素》。京国无庙院。薰始大 悟，塞默久之。时有无名子嘲曰：&ldquo;主司头脑太冬烘，错认颜标作鲁公。&rdquo;崔澹试《以至仁伐至不仁赋》，时黄巢方炽，因为无名子嘲曰：&ldquo;主司何事厌吾皇，解把 黄巢比武王。&rdquo;</p>
<p>赵骘试《被衮以象天赋》，更放韩衮为状元。或为中贵语之曰：&ldquo;侍郎既试王者《被衮以象天赋》，更放韩衮状元，得无意乎？&rdquo;骘由是求出华州。</p>
<p>刘允章试《天下为家赋》，为拾遗杜裔休驳奏，允章辞穷，乃谓与裔休对。时允章出江 夏，裔休寻亦改官。</p>
<p>光启中，蒋嶓以丹砂授善和韦中令。张鹄，吴人，有文而不贫。或刺之曰：&ldquo;张鹄只消千驮绢。蒋嶓惟用一丸丹。&rdquo;</p>
<p>论曰：飞书毁谤，自古有之。言之公，足以改过；不公，足以推命；睚眦雠之，无益于己。夫子之谓桓魋，孟子之称臧仓，其是之谓与！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114930.html' class='pagedaohang'>【上一篇】<i>:卷十四</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114928.html' class='pagedaohang'>【下一篇】<i>：卷十二</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>