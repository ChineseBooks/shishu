<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>唐摭言_卷十一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/tangzhiyan/">唐摭言</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/tangzhiyan/'>唐摭言</a> > </div>
<div class="kind">
  <h1 class="h11">卷十一</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114932.html' class='pagedaohang'>【上一篇】<i>:卷十二</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114930.html' class='pagedaohang'>【下一篇】<i>：卷十</i></a></span>
</ul>
<div class="articleContent" id="articleContent"> <p>○反初及第</p>
<p>刘轲，慕孟轲为文，故以名焉。少为僧，止于豫章高安县南果园；复求黄老之术，隐于庐山；既而进士登第。文章与韩、柳齐名。</p>
<p>○反初不第</p>
<p>张策，同文子也，自小従学浮图，法号藏机，粲名内道场为大德。广明庚子之乱，赵少师崇主文，策谓时事更变，求就贡籍，崇庭谴之；策不得已，复兴 博学宏辞，崇职受天官，复黜之，仍显扬其过。策后为梁太祖従事。天祐中，在翰林，太祖颇奇之，为谋府。策极力媒孽，崇竟罹冤酷。</p>
<p>○无官受黜</p>
<p>襄阳诗人孟浩然，开元中颇为王右丞所知。句有&ldquo;微云淡河汉，疏雨滴梧桐&rdquo;者，右丞吟咏之，常击节不已。维待诏金銮殿，一旦，召之商较《风》、 《雅》，忽遇上幸维所，浩然错愕伏床 下，维不敢隐，因之奏闻。上欣然曰：&ldquo;朕素闻其人。&rdquo;因得诏见。上曰：&ldquo;卿将得诗来耶！&rdquo;浩然奏曰：&ldquo;臣偶不赍所 业。&rdquo;上即命吟。浩然奉诏，拜舞念诗曰：&ldquo;此阙休上书，南山归卧庐；不才明主弃，多病故人疏。&rdquo;上闻之怃然曰：&ldquo;朕未曾弃人，自是卿不求进，奈何反有此 作！&rdquo;因命放归南山。终身不仕。</p>
<p>贾岛、字阆仙。元和中，元白尚轻浅，岛独变格入僻，以矫浮艳；虽行坐寝食，吟味不辍。尝跨驴张盖，横截天衢，时秋风正厉，黄叶可帚。岛忽吟曰： &ldquo;落叶满长安&rdquo;，志重其冲口直致，求之一联，杳不可得，不知身之所従也。因之唐突大京兆刘栖楚，被系一夕而释之。又尝遇武宗皇帝于定水精舍，岛尤肆侮，上 讶之。他日有中旨令与一官，谪去乃受长江 县尉，稍迁普州司仓而卒。</p>
<p>开成中，温 庭筠才名籍甚；然罕拘细行，以文为货，识者鄙之。无何，执政间复有恶奏庭筠搅扰场屋，黜随州县尉。时中书舍人裴坦当制，忸泥含毫久 之。时有老吏在侧，因讯之升黜，对曰：&ldquo;舍人合为责辞，何者入策进士，与望州长马一齐资。&rdquo;坦释然，故有泽畔长沙之比。庭筠之任，文士诗人争为辞送，惟纪 唐夫得其尤。诗曰：&ldquo;何事明时泣玉频，长安不见杏园春；凤皇诏下虽沾命，鹦鹉才高却累身！且饮绿醽销积恨，莫辞黄绶拂行尘；方城若比长沙远，犹隔千山与万 津。&rdquo;</p>
<p>○荐举不捷</p>
<p>张祜，元和、长庆中，深为令狐文公所知。公镇天平日，自草荐表，令以新旧格诗三百篇表进。献辞略曰：&ldquo;凡制五言，苞含六义，近多放诞，靡有宗 师。前件人久在江湖，早工篇什，研机甚苦，搜象颇深，辈流所推，风格罕及。&rdquo;云云。谨令录新旧格诗三百首，自光顺门进献，望请宣付中书门下。祜至京师，方 属元江 夏偃仰内庭，上因召问祜之辞藻上下，稹对曰：&ldquo;张祜雕虫小巧，壮夫耻而不为者，或奖激之，恐变陛下风教。&rdquo;上颔之，由是寂寞而归。祜以诗自悼，略 曰：&ldquo;贺知章口徒劳说，孟浩然身更不疑。&rdquo;</p>
<p>长沙日试万言王璘，辞学富赡，非积学所致。崔詹事廉问，特表荐之于朝。先是试之于使院，璘请书史十人，皆给砚，璘缜絺扪腹，往来口授，十吏笔不 停辍。首题《黄河赋》三千字，数刻而成；复为《鸟散余花落诗》二十首，援毫而就。时忽风雨暴至，数幅为回飚所卷，泥滓沾渍，不胜舒卷。璘曰：&ldquo;勿取，但将 纸来！&rdquo;复纵笔一挥，斯须复十余篇矣。时未亭午，已构七千余言。詹事传语试官曰：万言不在试限，请屈来饮酒。《黄河赋》复有僻字百余，请璘对众朗宣，旁若 无人。至京师时，路庶人方当钧轴，遣一介召之。璘意在沽激，曰：&ldquo;请俟见帝。&rdquo;岩闻之大怒，亟命奏废万言科。璘杖策而归，放旷于杯酒间，虽屠沽无间然矣。</p>
<p>○已得复失</p>
<p>杨知至，会昌五年王仆射重奏五人：源重、杨和至、杨严、郑朴、窦缄，奉敕特放杨严，其余四人皆落。知至咸恩自吊诗曰：&ldquo;由来梁燕与冥鸿，不合翩翾向碧空。寒谷谩随邹氏律，长天独遇宋都风。当时泣玉情虽异，他日衔环事亦同。二月春光 花澹荡，无因得醉杏园中。&rdquo;</p>
<p>张汶，会昌五年陈商下状元及第，翰林覆落濆等八人，赵渭南贻濆诗曰：&ldquo;莫向春风诉酒杯，谪仙真个是仙才。犹堪与世为祥瑞，曾到蓬山顶上来。&rdquo;</p>
<p>○以德报怨</p>
<p>裴垍举宏辞，崔枢考之落第。及垍为宰相，擢枢为礼部，笑谓枢曰：&ldquo;聊以报德也。&rdquo;</p>
<p>贾泳父翛有义声，泳落拓不拘细碎，常佐武臣倅晋州。昭宗幸蜀，三榜裴公，时为前主客员外，客游至郡，泳接之傲睨。公尝簪笏造泳，泳戎装一揖曰： &ldquo;主公尚书邀放鹞子，勿怪如此！&rdquo;倥偬而退，贽颇衔之。后公三主文柄，泳两举为公所黜；既而谓门人曰：&ldquo;贾泳潦倒可哀，吾当报之以德。&rdquo;遂放及第。</p>
<p>○恶分疏</p>
<p>宋人许昼，闽人黄遘，遘尝宰滑州卫南，与昼声迹不疏。光化三年，二人俱近事，遘谤昼尝笞背矣。昼性卞急，时内翰吴融侍郎，西铨独孤损侍郎，皆尽知己，一旦昼造二君子自辨，因袒而视之。二公皆掩袂而入。昼、遘其年俱落。</p>
<p>光化中，苏拯与乡人陈涤同处。拯与考功苏郎中璞初叙宗党 ，璞故奉常涤之子也。拯既执贽，寻以启事温 卷，因请陈涤缄封，涤遂误书己名，璞得之大怒。拯闻之，苍黄复致书谢过。吴子华闻之曰：&ldquo;此书应更欢也。&rdquo;</p>
<p>文德中，刘子长出镇浙西，行次江 西；时陆威侍郎犹为郎吏，亦寓于此。进士褚载缄二轴投谒，误以子长之卷面贽于威；威览之，连有数字犯威家讳，威因拱而矍然。载错愕白以大误，寻以长笺致谢，略曰：&ldquo;曹兴之图画虽精，终惭误笔；殷浩之兢持太过，翻达空函。&rdquo;</p>
<p>○怨怒戆直附</p>
<p>李义山师令狐文公。大中中，赵公在内廷，重阳日义山谒不见，因以一篇纪于屏风而去。诗曰&ldquo;曾共山公把酒卮，霜天白菊正离披。十余泉下无消息，九日樽前有所思。莫学汉臣栽苜蓿。还同楚客咏江 蓠，郎君官贵施行马，东阁无因更重窥。&rdquo;</p>
<p>张曙、崔昭纬，中和初西川同举，相与诣日者问命。时曙自恃才句籍然，人皆呼为&ldquo;将来状元&rdquo;，崔亦分居其下。无何，日者殊不顾曙，目崔曰：&ldquo;将来 万全高第。&rdquo;曙有愠色。日者曰：&ldquo;郎君亦及第，然须待崔家郎君拜相，当于此时过堂。&rdquo;既而曙果以惨恤不终场，昭纬其年首冠。曙以篇什刺之曰：&ldquo;千里江 山陪 骥尾，五更风水失龙鳞。昨夜浣花溪上雨，缘杨芳草属何人？&rdquo;崔甚不平。会夜饮，崔以巨觥饮张，张推辞再三，崔曰：&ldquo;但吃，却待我作宰相与你取状头。&rdquo;张拂 衣而去，因之大不叶。后七年，崔自内廷大拜，张后于三榜裴公下及第，果于崔公下过堂。</p>
<p>崔珏佐大魏公幕，与副车袁充常侍不叶，公俱荐之于朝。崔拜芸阁雠校，纵舟江 浒。会有客以丝桐诣公，公善之，而欲振其名；命以乘马迎珏，共赏绝艺。珏应召而至，公众容为客请一篇，珏方怀怫郁。因此发泄所蓄。诗曰：&ldquo;七条弦上五音寒，此艺知音自古难，惟有河南房次律，始终留得董亭兰。&rdquo;公大惭恚。</p>
<p>张楚《与达奚侍郎书》：&ldquo;公横海殊量，干霄伟材，郁为能贤，特负公望，雄笔丽藻，独步当时，峻节清心，高迈流俗。其为御史也，则察视臧否，纠遏 奸邪。其任郎官也，则弥纶旧章，发挥清议。其拜舍人也，则专掌纶綍。翱翔掖垣。其迁侍郎也，则综核才名，规模礼物。良由心照明镜，手掘纯钩，龙门少登，鹏 翼孤运；犹且廉能下士，贵不易交 。顷辱音书，恍若会面，眷顾之重，宿昔不渝；执玩徘徊，缄藏反复，《伐木》之诗重作，《采葵》之咏再兴，何慰如之！幸甚， 幸甚！仆诚鄙陋，素乏异能，直守愚忠，每存然诺。背憎噂沓，少小不为；蘧除戚施，平生所耻。故得従游君子，厕迹周行，欢会之间，常多企慕；聊因翰墨，辄写 刍荛。公往在临淄，请仆为曹掾，喜奉颜色，得接徽猷。美景良辰，必然邀赏；斗酒脔肉，何曾暂忘！分若芝兰，坚逾胶漆。时范、穆二子，俱在属城，仆滥同人， 见称四友。尝因醉后，遂论晚慕官资，众识许公荣阳，勃然不顾，公诚相期于下郡，咸及为荣，志气之间，悬殊久矣。今范郎中永逝，穆司直寻殂，惟仆尚存，得观 荣贵。此畴昔之情一也。寻应制举，同赴洛阳，时是春寒，正值雨雪，俱乘款段，莫不艰辛；朝则齐镳，夜还连榻，行迈靡靡，中心摇摇；及次新乡，同为口号。公 先曰：&lsquo;太行松雪，映出青天。&rsquo;仆答曰：&lsquo;洪水烟波，半含春色 。&rsquo;向将百对，尽在一时，发则须酬，迟便有罚，并无所屈，斯可为欢。此畴昔之情二也。初到都 下，同止客坊，早已酸寒，复加屯踬。属公家竖逃逸，窃藏无遗；赖仆侨装未空，同爨斯在。殆过时月，以尽有无，巷虽如穷，坐客常满；还复嘲谑，颇展欢娱。公 咏仆以衣袖障尘，仆咏公以浆粥和酒；复有憨妪，提携破筐，频来帚除，共为笑弄。此畴昔之情三也。公授郑县，归迎板舆；仆已罢官，时为贫士。于焉贯酒，犹出 荒郊，候得轩车，便成野酌。留连数日，款曲襟怀；旋怆分离，远行追送，他乡旅寓，掺袂凄然；虽限山川，常怀梦想。此畴昔之情四也。公在畿甸，仆尉长安，多 陪府庭，是称联吏，数游魏十四华馆，频诣武七芳筵。婉娈心期，绸缪宴语，应接无暇，取与非他。车公若无悒然不乐，黄生未见鄙吝偏形。此畴昔之情五也。公迁 侍御，仆忝起居，执法记言，连行供奉，举目相见，为欢益深。焕烂玉除之前，馥郁香炉之下；仰戴空极，尽睹朝仪；若在钧天，如临元圃。此畴昔之情六也。仆转 郎署，先在祠曹，公自台端，俯临礼部，昔称同舍，今则同厅。退朝每得陪行，就食寻常接坐；攀由鸿鹄，倚是蒹葭。咫尺余光，环回末职，官连两载，事等一家。 此畴昔之情七也。复考进士文策，同就侍郎厅房，信宿重阙，差池接席，掎摭之务，仰止弥高。于时贤郎幼年辞翰，公以本司恐谤，不议祁奚。仆闻善必惊，是敬王 粲；骤请座主，超升甲科，今果飞腾，已迁京县。虽云报国，亦忝知人。此畴昔之情八也。凡人有一于此，犹有可论，况仆周旋若斯，足成深契。所以具申前好，用 呈寸心；非欲称扬，故为繁冗。今公全德之际，愿交 者多，昔公未达之前，欲相知者少。于多甚易，在少诚难；则公居甚易之时，下走处诚难之日，本以义分相许， 明非势利相趋，早为相国所知，累迁官守。其在铨管也，用仆为京兆掾。其在台衡也，用仆为尚书郎。只字片言，曾蒙激赏；连谗被谤，备与辨明；察于危难之情， 知在明教之地。后缘疏惰，自取播迁；顾三省而多惭，甘一黜而何赎！历司马长史，再佐任治中；万里山川，七周星岁；従闽适越，染瘴缠疴；比先支离，更加枯 槁；尽作颁鬓，难为壮心；常情尚有咨嗟，故旧能无叹息！非辞坎壈，但愧揶揄。遍观昔人沈沦，多因推荐，其有超然却贵，自达十不二三。以管仲之贤，须逢鲍 叔；以陈平之智，须遇无知；以诸葛之才，见称徐庶；以祢衡之俊，见藉孔融：如此之流，不可称数。其于樗散，必待吹嘘，如公顾眄生光，剪拂增价，岂忘朽株之 事，而轻连茹之辞乎！即有言而莫従，未有不言而自致。世称王阳在位，贡禹弹冠，彼亦何哉非敢望也！复恐傍人疏间，贝锦成章，仆既无负于他人，人岂有嫌于仆 愚之窃料，当谓不然；彼欲加诸，复难重尔！尝试大抵如之，或在苍黄，或于疑似，都由听授不至分明，便起猜嫌，俄成亹隙。廉蔺独能生觉，萧、朱杳不深知；备 出时谈，可为殷鉴。且今之従政，必也择人，若非文儒，只应吏道。仆于藻翰，留意则下笔成章；仆于干蛊，专精则操刀必割；历官一十五任，入事三十余年。夫琢 玉为器者，尚掩微瑕；僝木为轮者，犹藏小节；仆纵有短，身还有长。至如高班要津，听望已久；小郡偏州，常才为之。嗟乎，不与其间，益用惆怅！要欲知其某郡 太守，以示子孙；未知生涯几何，竟当遂否天不可问，人欲奚为！然则同时郎官及余亲故，自仆贬黜之后，亡者三十余人，皆负声华，岂无知己，不与年寿！相次殁 于泉扃。有若范宣城等，就中深密，最与追従，亦思题篇，匪期即夕，索然皆尽，非恸而谁！不奈吾侪多従鬼录，独求荣进，实愧无厌，向前借誉，于公是谬。自顷 探释氏苦空之说，览庄生齐物之言，宠 辱何殊，喜愠无别。希求速进者，未必以前有；永甘弃废者，未必以后无。倚伏难知，吉凶何定！朝荣暮落，始富终贫。范卷 箦而后荣，邓 赐钱而饿死；当黥而贵，折臂犹亨；翻覆何定！波澜飘飘，风雨任运推转，何必越性干祈，但以邺城最当官路。使命来往，宾客纵横，马少憩鞍，人当 倒屣；俸禄供币，盖不足云，筋力渐衰，故难堪也。傥少乖阻，即起憾辞，诚兼济之义存，若屡空而理在；加以物务牵率，形役徒劳；幸有田园在于河内，控带泉 石，交 映林亭，密尔太行，尤丰药物；素书数千卷，足览古今；子侄五六人，薄闲诗赋。兼令佐酒，何处生愁更引围棋，别成招隐。风来北牖，月出东岑；往往观 鱼，时时梦蝶；惟开一径，懒问四邻；潘岳于是闲栖，梁疏由其罢叹，行将谢病，自此归耕。倘不遂微诚，明神是殛！远陈本末之事，庶体行藏之心。秋中渐凉，惟 纳休谧！出处方异，会合无期，愿以加餐，匪惟长忆。不具。张楚白。&rdquo;</p>
<p>任华戆《直上严大夫笺》：&ldquo;逸人姓任名华，是曾作芸省校书郎者，辄敢长揖，俄三尺之童，奉笺于御史大夫严公麾下：仆隐居岩壑，积有岁年，销宦情 于浮云，掷世事于流水。今者辍鱼钓，诣旌麾，非求荣、非求利。昨迁拜中宪，台阁生风，甚善，甚善！华窃有所怪，请试言之。何者华自去冬拜谒，偏承眷顾，幸 辱以文章见许，以补衮相期，众君子闻之当仁矣。华请陪李太仆诣阙庭，公乃谓太仆曰：&lsquo;任子文辞，可以卓绝，负冤已久，何不奏与太仆丞&rsquo;华也不才，皆非所 望；然公之相待，何前紧而后慢若是耶岂华才减于前日，而公之恩遇薄于兹辰。退思伏念，良增叹惋耳！况华尝以三数赋笔奉呈于公。展手札云：&lsquo;足下文格由来高 妙，今所寄者尤更新奇。&rsquo;公言之次，敢忘推荐，朝廷方以振举遗滞为务，在中丞今日，得非公言之次乎当公言之次，曾不闻以片言见及公其意者，岂欲弃前日之信 乎华本野人，尝思渔钓，寻常杖策，归乎旧山，非有机心，致斯扣击但以今之后进，咸属望于公，公其留意焉！不然，后进何望矣！任华顿首。&rdquo;</p>
<p>华《与京尹杜中丞书》：&ldquo;中丞阁下：仆常以为受人恩不易。何以言之昔辟阳侯欲与朱建相知，建不与相见；无何，建母丧家贫，假借服具，而辟阳侯乃 奉百金往税焉。及辟阳侯遭谗而竟获免者，建之力也。其后淮南王以诸吕之故诛辟阳侯，而建以曾往来，亦受其祸。是知相知之道，乃是祸福存立之门，固不易耳。 仆非求名，非求媚，是将观公俯仰，窥以浅深，何也公若带骄贵之色，移夙昔之眷，自谓威足陵物，不能礼接于人，则公之浅深，于是见矣。公若务于招延，不隔卑 贱，念半面之曩日，回青眼于片时；则公之厚德，未易量也。惟执事少留意焉！且君子成人 之美，仆忝士君子之末，岂不敢成公之美事乎！是将投公药石之言，疗公 膏肓之疾，未知雅意欲闻之乎必欲闻之，则当先之以卑辞，中之以喜色，则膏肓之疾，不劳扁鹊而自愈矣。公其喜听之！何者当今天下，有讥谏之士，咸皆不减于先 侍郎矣。然失在于倨，阙在于怒，且《易》曰：&lsquo;谦谦君子，卑以自牧。&rsquo;复语曰：&lsquo;君子之道，忠恕而已矣。&rsquo;公之顷者，似不务此道，非恐乖于君子，亦应招怒 于时人；祸患之机，怨雠之府，岂在利剑相击，拔戟相撞；其亦在于辞色相干，拜揖失节。则潘安仁以孙秀获罪，嵇叔夜为钟会所图，古来此类，盖非一也。公所明 知之，又安可不以为深诫乎必能遇士则诫于倨，抚下则宏以恕，是可以长守富贵，而无忧危，公成人 之美在此而已矣。念之哉！任华一野客耳，用华言亦惟命，不用 华言亦惟命，明日当拂衣而去矣，不知其他。&rdquo;</p>
<p>华《与庾中丞书》：&ldquo;中丞阁下：公久在西掖，声华满路，一到京辇，尝以孤介自处，终不能结金张之援，过卫霍之庐；苟或见招，辄以辞避；所以然 者，以朱建自试。一昨不意执事猥以文章见知，特于名公大臣，曲垂翦拂，由是以公为知己矣。亦尝造诣门馆，公相待甚厚，谈笑怡如；仆由是益知公懿德宏远，必 能永保贞吉，而与人有终始之分。不然，何乃前日辄不自料而有祈丐于公哉若道不合，虽以王侯之贵，亲御车相迎，或以千金为寿，仆终不顾；况肯策款段、崎岖傍 人门庭，开强言乎！矧仆所求不多，公乃曰：&lsquo;亦不易致，即当分减。&rsquo;然必若易致，则已自致矣，安能烦于公且凡有济物之心，必能辍于己，方可以成济之道。公 乃曰分减，岂辍己之义哉况自蒙见许，已过旬日，客舍倾听，寂寥无声，公岂事繁遗忘耶当不至遗忘。以为闲事耶今明公位高望重，又居四方之地，若轻于信而薄于 义，则四方无所取。惟公留意耳！任华顿首。&rdquo;</p>
<p>华《告辞京尹贾大夫书》：&ldquo;大夫阁下：昔侯嬴邀信陵君车骑过屠门，而信陵为之执绥，此岂辱公子耶乃所以成公子名耳！王生命廷尉结袜，廷尉俯偻従 命无难色，此岂辱廷尉乎亦以成廷尉之名耳！仆所邀明公枉车过陋巷者，岂徒欲成君子之名而已哉窃见天下有识之士，品藻当世人物，或以君子之才望，美则美也， 犹有所阙焉；其所阙者在于恃才傲物耳。仆感君国士之遇，故以国士报君；其所以报者，欲浇君恃才傲物之过，而补君之阙。宜其允迪忠告，惠然来思；而乃踌躇数 日不我顾，意者，耻従卖醪博徒游者乎观君似欲以富贵骄仆，乃不知仆欲以贫贱骄君，君何见之晚耶！抑又闻昔有躄者，耻为平原君家美人所笑，乃诣平原君，请笑 者头，平原君虽许之，终所不忍。居无何，宾客别去过半，君怪之，有一客对曰：&lsquo;以君不杀笑躄者，谓君为爱色而贱士。&rsquo;平原君大惊悔过，即日斩美人头，造躄 门者谢焉。宾客由是复来。今君犹惜马蹄不顾我，况有请美人头者，岂复得哉！仆亦恐君之门客于是乎解体，仆即解体者也。请従此辞。任华顿首。&rdquo;</p>
<p>崔国辅《上何都督履光书》：&ldquo;崔国辅谨上书于都督何公节下：昨有自府庭而退者，云君公垂责以为怠于奉上之礼，死罪，死罪！窃闻礼不妄说人，为近 佞媚也；不好狎，自全仁义也。故教训正俗，非礼不备；君臣上下，非礼勿定；宦学事师，非礼勿亲。所以君子恭敬撙节退让以明礼，修身践言合道以成礼。今人无 礼，多涉于佞媚，不全于仁义；故以难进而易退，孜孜善行者为失礼，悲夫！古人有礼者则贵，今之有礼者则贱；虽然，君子终身不弃礼为苟容。《诗云》：&lsquo;风雨 如晦，鸡鸣不已。&rsquo;言善人不拘俗也。国辅常见君公有谋赞之能，明恤之量，敢以大雅之道，而事君公，殊不知君公凡徒见待。君公闻叔向乎闻张良乎夫叔向者不能 言，退然不胜衣，为晋国之望；张良妇人也，而懦次之华，宜君公不礼。萧、曹为刀笔吏，碌碌无奇节；百里奚在虞而虞亡，在秦而秦霸；屈原之忠贞逐于楚，张仪 之利口鞭于梁；皆士之屯蒙，莫能自异。仆今日复何言哉！&rdquo;</p>
<p>朱湾《别湖州崔使君书》：&ldquo;湾闻蓬莱之山，藏杳冥之中行可到。贵人之门，无媒而通不可到；骊龙之珠，潜于瀇滉之中或可识；贵人之颜，无因而前不 可识。某自假道路问津主人，一身孤云，两度圆月；凡载请执事，三趋戟门。门人谓某曰：&lsquo;子私来耶公来耶&rsquo;若言公，小子实非公；若言私，公庭无私，不得入。 以兹交 战彷徨于今，信知庭之与堂，不啻千里；况寄食漂母，夜眠渔舟；门如龙而难登，食如玉而难得。得如玉之粟，登如龙之门，如龙之门转深，如玉之粟转贵； 实无机心，翻成机事。汉阴丈人闻之，岂不大笑！属谿上风便，囊中金贫，望《甘棠》而叹，自引分而退。&rdquo;</p>
<p>论曰：夫子口无择言，身无择行。言之逊，人不以为谄；言之危，人不以为讦。盖言与行契，行由言立；故生人以来，未有如丘之圣者！儒有用言干进，几乎！若乃交 道匪终，得言纪之者，时则有其人矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114932.html' class='pagedaohang'>【上一篇】<i>:卷十二</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114930.html' class='pagedaohang'>【下一篇】<i>：卷十</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>