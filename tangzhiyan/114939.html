<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>唐摭言_卷三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/tangzhiyan/">唐摭言</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/tangzhiyan/'>唐摭言</a> > </div>
<div class="kind">
  <h1 class="h11">卷三</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114940.html' class='pagedaohang'>【上一篇】<i>:卷四</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114938.html' class='pagedaohang'>【下一篇】<i>：卷二</i></a></span>
</ul>
<div class="articleContent" id="articleContent"> <p>○散序</p>
<p>定保生于咸通庚寅岁，时属南蛮骚动，诸道征兵，自是联翩，寇乱中土；虽旧第太平里，而迹未尝达京师。故治平盛事，罕得博闻；然以乐闻科第之美， 尝谘访于前达间。如丞相吴郡陆公扆，翰林侍郎濮阳公融，恩门右省李常侍渥，颜夕拜荛，従翁丞相溥，従叔南海记室涣，其次同年卢十三延让、杨五十一赞图、崔 二十七籍若等十许人，时蒙言及京华故事，靡不录之于心，退则编之于简策。始以进士宴游之盛。案李肇舍人《国史补》云：曲江 大会比为下第举人，其筵席简率， 器皿皆隔山抛之，属比之席地幕天，殆不相远。尔来渐加侈靡，皆为上列所据，向之下第举人，不复预矣。所以长安游手之民，自相鸠集，目之为&ldquo;进士团 &rdquo;。初则 至寡，洎大中、咸通已来，人数颇众。其有何士参者为之酋帅，尤善主张筵席。凡今年才过关宴，士参已备来年游宴之费，由是四海之内，水陆之珍，靡不毕备。时 号&ldquo;长安三绝&rdquo;。团 司所由百余辈，各有所主。大凡谢后便往期集院院内供帐宴馔。卑于辇毂。其日，状元与同年相见后，便请一人为录事其余主宴、主酒、主乐、 探花、主茶之类，咸以其日辟之。主两人，一人主饮妓。放榜后，大科头两人，常诘旦至期集院；常宴则小科头主张，大宴则大科头。纵无宴席，科头亦逐日请给茶 钱。第一部乐官科地，每日一千，第二部五百，见烛皆倍，科头皆重分。逼曲江 大会，则先牒教坊请奏，上御紫云楼，垂帘观焉。时或拟作乐，则为之移日。故曹松 诗云：&ldquo;追游若遇三清乐，行従应妨一日春。&rdquo;敕下后，人置被袋，例以图障、酒器、钱绢实其中，逢花即饮。故张籍诗云：&ldquo;无人不借花园宿，到处皆携酒器 行。&rdquo;其被袋，状元、录事同检点，阙一则罚金。曲江 之宴，行市罗列，长安几于半空。公卿家率以其日拣选东床 ，车马阗塞，莫可殚述。洎巢寇之乱，不复旧态 矣。</p>
<p>○谢恩</p>
<p>状元已下，到主司宅门下马，缀行而立，敛名纸通呈。入门，并叙立于阶下，北上东向。主司列席褥，东面西向。主事揖状元已下，与主司对拜。拜讫， 状元出行致词，又退著行，各拜主司，答拜。拜讫，主事云：&ldquo;请诸郎君叙中外。&rdquo;状元已下各各齿叙，便谢恩。余人如状元礼。礼讫，主事云：&ldquo;请状元典谢名 第。第几人，谢衣钵。&rdquo;谢讫，即登阶，状元与主司对坐。于时，公卿来看，皆南行叙坐；饮酒数巡，便起赴期集院。三日后，又曲谢。其日，主司方一一言及荐导 之处，俾其各谢挈维之力；苟特达而取，亦要言之。</p>
<p>○期集</p>
<p>谢恩后，方诣期集院。大凡敕下已前，每日期集，两度诣主司之门；然三日后，主司坚请已，即止。同年初到集所，团 司、所由辈，参状元后，便参众郎 君。拜讫，俄有一吏当中庭唱曰：&ldquo;诸郎君就坐，只东双西。&rdquo;其日醵罚不少。又出抽名纸钱，每人十千文。其敛名纸，见状元。俄于众中蓦抽三五个，便出此钱铺 底，一自状元已下，每人三十千文。</p>
<p>○点检文书</p>
<p>状元、录事具启事取人数，主司于其间点请三五人工于八韵、五言者。或文字乖讹，便在点窜矣。大约避庙讳、御名、宰相讳。然三十所制，分为两卷，以金铜轴头、青缥首进上。</p>
<p>○过堂</p>
<p>其日，团 司先于光范门里东廊供帐备酒食。同年于此候宰相上堂后参见。于时，主司亦召闻三两人，会于他处。此筵罚钱不少。宰相既集，堂吏来请名 纸；生徒随座主过中书，宰相横行，在都堂门里叙立。堂吏通云：&ldquo;礼部某姓侍郎，领新及第进士见相公。&rdquo;俄有一吏抗声屈主司，乃登阶长揖而退，立于门侧，东 向；前后状元已下叙立于阶上。状元出行致词云：&ldquo;今月日，礼部放榜，某等幸忝成名，获在相公陶铸之下，不任感惧。&rdquo;言讫，退揖。乃自状元已下，一一自称姓 名。称讫，堂吏云：&ldquo;无客。&rdquo;主司复长揖，领生徒退诣舍人院。主司襕简，舍人公服靸鞋，延接主司。然舍人礼貌谨敬有加。随事叙杯酒，列于阶前，铺席褥，请 舍人登席。诸生皆拜，舍人答拜。状元出行致词，又拜，答拜如初。便出于廊下，候主司出，一揖而已。当时诣宅谢恩，便致饮席。</p>
<p>○关试</p>
<p>吏部员外，其日于南省试判两节。诸生谢恩。其日称&ldquo;门生&rdquo;，谓之&ldquo;一日门生&rdquo;。自此方属吏部矣。</p>
<p>○宴名</p>
<p>大相识次相识小相识闻喜樱桃月灯打球牡丹看佛牙关宴主</p>
<p>○今年及第明年登科</p>
<p>郭代云十八擢第；其年冬，制入高等。</p>
<p>何扶，太和九年及第；明年，捷三篇，因以一绝寄旧同年曰：&ldquo;金榜题名墨上新，今年依旧去年春。花间每被红妆问：何事重来只一人？&rdquo;</p>
<p>○慈恩寺题名游赏赋咏杂纪</p>
<p>进士题名，自神龙之后，过关宴后，率皆期集于慈恩塔下题名。故贞元中，刘太真侍郎试慈恩寺望杏园花发诗，会昌三年，赞皇公为上相，其年十一月十 九日，敕谏议大夫陈商守本官，权贡举。后因奏对不称旨，十二月十七日，宰臣遂奏：依前命左仆射兼太常卿王起主文。二十二日，中书禾奏：&ldquo;奏宣旨，不欲令及 第进士呼有司为座主，趋附其门。兼题名、局席等条，疏进来者。&rsquo;伏以国家设文学之科，求贞正之士，所宜行敦风俗，义本君亲，然后申于朝廷，必为国器。岂可 怀赏拔之私惠，忘教化之根源！自谓门生，遂成胶固。所以时风浸薄，臣节何施树党 背公，靡不由此。臣等商量，今日已后，进士及第任一度参见有司，向后不得聚 集参谒，及于有司宅置宴。其曲江 大会朝官及题名、局席，并望勒停。缘初获美名，实皆少隽；既遇春节，难阻良游。三五人自为宴乐，并无所禁，惟不得聚集同年 进士，广为宴会。仍委御史台察访闻奏。谨具如前。&rsquo;奉敕：&lsquo;宜依。&rsquo;&rdquo;于是向之题名，各尽削去，盖赞皇公不由科第，故设法以排之。洎公失意，悉复旧态。</p>
<p>曲江 游赏，虽云自神龙以来，然盛于开元之末。何以之案实录：天宝元年，敕以太子太师萧蒿私庙逼近曲江 ，因上表请移他处，敕令将士为嵩营造。嵩上 表谢，仍议令将士创造。敕批云：&ldquo;卿立庙之时，此地闲僻；今傍江 修筑，举国胜游。与卿思之，深避喧杂，事资改作，遂命官司承已拆除，终须结构。已有处分， 无假致辞！&rdquo;</p>
<p>萧颖士开元二十三年及第，恃才傲物，敻无与比。常自携一壶，逐胜郊野。偶憩于逆旅，独酌独吟。会风雨暴至，有紫衣老父，领一小僮避雨于此。颖士 见其散冗，颇肆陵侮。逡巡，风定雨霁，车马卒至，老父上马呵殿而去。颖士仓忙觇之，左右曰：&ldquo;吏部王尚书也。&rdquo;颖士常造门，未之面，极所惊愕，明日，具长 笺，造门谢。尚书命引至庑下，坐而责之，且曰：&ldquo;所恨与子非亲属，当庭训之耳！&rdquo;复曰：&ldquo;子负文学之名，倨忽如此，止于一第乎！&rdquo;颖士终于扬州功曹。</p>
<p>小归尚书榜，裴起部与邠之李搏先辈旧友。搏以诗贺廷裕曰：&ldquo;铜梁千里曙云开，仙笋新従紫府来。天下也张新羽翼，世间无复旧尘埃。嘉祯果中君平 卜，贺喜须斟卓氏杯。应笑戎藩刀笔吏，至今泥泽曝鱼鳃。&rdquo;既而复以二十八字谑之曰：&ldquo;曾随风水化凡鳞，安上门前一字新。闻道蜀江 风景好，不何似杏园春？&rdquo; 裴有六韵答曰：&ldquo;何劳问我成都事亦报君便纳降。蜀柳笼堤烟矗矗，海棠当户燕双双。富春不并穷师子，濯锦全胜旱曲江 。高卷绛纱杨氏宅，半垂红袖薛涛窗。浣花 泛鹢诗千首，静众寻梅酒百缸。若说弦歌与风景，主人兼是碧油幢。&rdquo;</p>
<p>大和二年，崔郾侍郎东都放榜，西都过堂。杜牧有诗曰：&ldquo;东都放榜未花开，三十三人走马回。秦地少年多酿酒，却将春色 入关来。&rdquo;</p>
<p>胡 证尚书质状魁伟，膂力绝人，与裴晋公度同年。度尝狎游，为两军力人十许辈陵轹，势甚危窘。度潜遣一介求救于证。证衣卓貂金带，突门而入。诸力 士睨之失色。证饮后，到酒一举三钟，不啻数升，杯盘无余沥。逡巡，主人上灯，证起取铁灯台，摘去枝叶，而合其跗，横置膝上，谓众人曰：&ldquo;鄙夫请非次改令， 凡三钟引满一遍，三台酒须尽，仍不得有滴沥。犯令者一铁跻。&rdquo;证复举三钟。次及一角抵者，凡三台三遍，酒未能尽，淋漓逮至并座。证举跻将击之。群恶皆起设 拜，叩头乞命，呼为&ldquo;神人&rdquo;。证曰：&ldquo;鼠辈敢尔，乞汝残命！&rdquo;叱之令去。</p>
<p>崔沆及第年为主罚录事。同年卢彖俯近关宴，坚请假往洛下拜庆：既而淹缓久之。及同年宴于曲江 亭子，彖以雕?宪载妓，微服亸鞚，纵观于侧。遽为团 司所发。沆判之，略曰：&ldquo;深搀席帽，密映毡车。紫陌寻春，便隔同年之面；青云得路，可异日之心。&rdquo;</p>
<p>咸通中，进士及第过堂后，便以骡従，车服侈靡之极；稍不中式，则重加罚金。蒋泳以故相之子，少年擢第。时家君任太常卿，语泳曰：&ldquo;尔门绪孤微，不宜従世禄所为，先纳罚钱。慎勿以骡従也。&rdquo;</p>
<p>卢文焕，光化二年状元及第，颇以宴醵为急务，常俯关宴。同年皆患贫，无以致之。一旦，绐以游齐国公亭子，既至，皆解带従容。文焕命团 司牵驴。时 柳璨告文焕以驴従非己有。文焕曰：&ldquo;&lsquo;药不瞑眩，厥疾弗瘳！&rsquo;&rdquo;璨甚衔之。居四年，璨登庸。文焕忧戚日加。璨每遇之，曰：&ldquo;&lsquo;药不瞑眩，厥疾弗瘳！&rsquo;&rdquo;</p>
<p>曲江 亭子，安、史未乱前，诸司皆列于岸浒；幸蜀之后，皆烬于兵火矣，所存者惟尚书省亭子而已。进士关宴，常寄其间。既彻馔，则移乐泛舟，率为常 例。宴前数日，行市骈阗于江 头。其日，公卿家倾城纵观于此，有若中东床 之选者，十八九钿车珠鞍，栉比而至。或曰：乾符中，薛能尚书为大京兆，杨至侍郎将携 家人游，致书于能，假舫子。先是舫子已为新人所假。能答书云：&ldquo;已为三十子之鸠居矣。&rdquo;至得书，怒曰：&ldquo;昨日郎吏，敢此无礼！&rdquo;能自吏部郎中拜京兆少尹， 权大尹。开成五年，乐和李公榜，于时上在谅暗，故新人游赏，率常稚饮。诗人赵嘏寄赠曰：&ldquo;天上高高月桂丛，分明三十一枝风。满怀春色 向人动，遮路乱花迎马 红。鹤驭回飚云雨外，兰亭不在管弦中。居然自是前贤事，何必青楼 倚翠空&rdquo;。</p>
<p>宝历年中，杨嗣复相公具庆下继放两榜。时先仆射自东洛入觐，嗣复率生徒迎于潼关。既而大宴于新昌里第，仆射与所执坐于正寝，公领诸生翼坐于两 序。时元、白俱在，皆赋诗于席上。惟刑部杨汝士侍郎诗后成。元、白览之失色。诗曰：&ldquo;隔坐应须赐御屏，尽将仙翰入高冥。文章旧价留鸾掖，桃李新阴在鲤庭。 再岁生徒陈贺宴，一时良史尽传馨。当年疏傅虽云盛，讵有兹筵醉醁醽&rdquo;。汝士其日大醉，归谓子弟曰：&ldquo;我今日压倒元、白。&rdquo;</p>
<p>大顺中，王涣自左史拜考功员外；同年李德邻自右史拜小戎，赵光允自补衮拜小仪，王拯自小版拜少勋。涣首唱长句感恩。上裴公曰：&ldquo;青衿七十榜三 年，建礼含香次第迁。珠彩乍连星错落，桂花曾到月婵娟。玉经磨琢多成器，剑拔沈埋便倚天。应念衔恩最深者，春来为寿拜尊前。&rdquo;裴公答曰：&ldquo;谬持文柄得时 贤，纷署清华次第迁。昔岁策名皆健笔，今朝称职并同年。各怀器业宁推让，俱上青霄岂后先！何事老来犹赋咏，欲将酬和永留传。&rdquo;</p>
<p>王起于会昌中放第二榜，内道场诗僧广宣以诗寄贺曰：&ldquo;従辞凤阁掌丝纶，便向青云领贡宾。再辟文场无枉路，两开金榜绝冤人。眼看龙化门前水，手放 莺飞谷口春。明日定归台席去。鹡鸽原上共陶钧。&rdquo;起答曰：&ldquo;延英面奉入青闱，亦选功夫亦选奇。在冶只求金不耗，用心空学称无私。龙门变化人皆望，莺谷飞鸣 自有时。独喜向公谁是证：弥天上士与新诗。&rdquo;</p>
<p>周墀任华州刺史，武宗会昌三年，王起仆射再主文柄，墀以诗寄贺，并序曰：&ldquo;仆射十一叔以文学德行，当代推高。在长庆之间，春闱主贡，采摭孤进， 至今称之。近者，朝廷以文柄重难，将抑浮华，详明典实，由是复委前务。三倾贡籍，迄今二十二年于兹，亦缙绅儒林、罕有如此之盛。况新榜既至，众口称公。墀 忝沐深恩，喜陪诸彦，因成七言四韵诗一首，辄敢寄献，用导下情，兼呈新及第进士：文场三化鲁儒生，二十余年振重名。曾忝木鸡夸羽翼，又陪金马入蓬瀛虽欣月 桂居先折，更羡春兰最后荣。欲到龙门看风水，关防不许暂离营。&rdquo;时诸进士皆贺。起答曰：&ldquo;贡院离来二十霜，谁更忝主文场。杨叶纵能穿旧的，桂枝何必爱新 香！九重每忆同仙禁，六义初吟得夜光。莫道相不相见，莲峰之下欲征黄。&rdquo;</p>
<p>王起门生一榜二十二人和周墀诗：</p>
<p>嵩高降德为时生，洪笔三题造化名。凤诏伫归专北极，骊珠搜得尽东瀛。褒衣已换金章贵，禁掖曾随玉树荣。明日定同相印，青衿新列柳间营。</p>
<p>公心独立副天心，三辖春闱冠今。兰署门生皆入室，莲峰太守别音。同升翰苑时名重，遍历朝端主意深。新有受恩江 海客，坐听朝夕继为霖。</p>
<p>三年竭力向春闱，塞断浮华众路岐。盛选栋梁称昔日，平均雨露及明时。登龙旧美无斜径，折桂新荣尽直枝。莫道只陪金马贵，相期更在凤凰池。</p>
<p>昔年桃李已滋荣，今日兰荪又发生。葑菲采时皆有道，权衡分处且无情。叨陪鸳鹭朝天客，共作门阑出谷莺。何事感恩遍觉重忽闻金榜扣柴荆。</p>
<p>当年门下化龙成，今日余波进后生。仙籍共推丽则，禁垣同得荐嘉名。桃溪早茂夸新萼，菊圃初开耀晚英。谁料羽毛方出谷，许教齐和九皋鸣。</p>
<p>孔门频建铸颜功，紫绶青衿感激同。一篑勤劳成太华，三年恩德重维嵩。杨随前辈穿皆中，桂许平人折欲空。惭和周郎应见顾，感大造意无穷。</p>
<p>常将公道选群生，犹被春闱屈重名。文柄久持殊岁纪，恩门三启动寰瀛。云霄幸接鸳鸾盛，变化欣同草木荣。乍得阳和如细柳，参差长近亚夫营。</p>
<p>满朝簪绂半门生，又见新书甲乙名。孤进自今开道路，至公依旧振寰瀛。云飞太华清词著，花发长安白屋荣。忝受恩光同上客，惟将报德是经营。</p>
<p>满朝朱紫半门生，新榜劳人又得名。国器旧收片玉，朝宗转觉集登瀛。同升翰苑三年美，继入花源九族荣。共仰莲峰听雪唱，欲赓仙曲意征营。</p>
<p>一振声华入紫微，三开秦镜照春闱。龙门旧列金章贵，莺谷新迁碧落飞。恩感风雷皆变化，诗裁锦绣借光辉。谁散质多荣忝，鸳鹭清尘接布衣。</p>
<p>龙门一变荷生成，况是三传不朽名。美誉早闻喧北阙，颓波今见走东瀛。鸳行既接参差影，鸡树仍同次第荣。従此青衿与朱紫，升堂侍宴更何营。</p>
<p>恩光忽逐晓春生，金榜前头忝姓名。三感至公裨造化，重扬文德振寰瀛。伫为霖雨增相贺，半在云霄觉更荣。何处新诗添照灼碧莲峰下柳间营。</p>
<p>二十二年文教主，三千上士满皇州。独陪宣父蓬瀛奏，方接颜生鲁卫游。多羡龙门齐变化，屡看鸡树第名流。升堂何处最荣美朱紫环尊几献酬。</p>
<p>三开文镜继芳声，暗指云霄接去程。会压洪波先得路，早升清禁共垂名。莲峰对处朱轮贵，金榜传时玉韵成。更许下才听白雪，一枝今过郄诜荣。</p>
<p>常将公道选诸生，不是鸳鸿不得名。天上宴回联步武，禁中麻出满寰瀛。簪裾尽过前贤贵，门馆仍叨后学荣。看著凤池相继入，都堂那肯滞关营。</p>
<p>重德由来为国生，五朝清显冠公卿。风波久伫济川楫，羽翼三迁出谷莺。绛帐青衿同日贵，春兰秋菊异时荣。孔门弟子皆贤哲，谁料穷儒忝一名！</p>
<p>文学宗师心称平，无私三用佐贞明。恩波旧是仙舟客，德宇新添月桂名。兰署崇资金印重，莲峰高唱玉音清。羽毛方荷生成力，难继鸾凰上汉声。</p>
<p>科文又主守初时，光显门生济会期。美擅东堂登甲乙，荣同内署待恩私。群莺共喜新迁木，双凤皆当即入池。别有倍深感士，曾经两度得芳枝。</p>
<p>儒雅皆传德教行，几敦浮俗赞文明。龙门昔上波涛远，禁署同登渥泽荣。虚散谬当陪杞梓，后先宁异感生成时方侧席征贤急，况说歌谣近帝京！</p>
<p>圣朝文德最推贤，自儒生少比肩。再启龙门将二纪，两司莺谷已三年。蓬山皆羡齐荣贵，金榜谁忝后先。正是感恩流涕日，但恩旌旆碧峰前。</p>
<p>春闱帝念主生成，长庆公闻两岁名。有诏赤心分雨露，无私和气浃寰瀛。龙门乍出难胜幸，鸳侣先行是最荣。遥仰高峰看白雪，多惭属和意屏营。</p>
<p>长庆曾收间世英，早居台阁冠公卿。天书再受恩波远，金榜三开日月明。已见差肩趋翰苑，更期联步掌台衡。小儒谬迹云霄路，心仰莲峰望太清。</p>
<p>曹汾尚书镇许下，其子希干及第，用钱二十万。榜至镇，开贺宴日，张之于侧。时进士胡 ?锜有启贺，略曰：&ldquo;桂枝折处，著莱子之采衣；杨叶穿时，用鲁连之曰箭。&rdquo;又曰：&ldquo;一千里外，观上国之风光；十万军前，展长安之春色 。&rdquo;</p>
<p>杨汝士尚书镇东川，其子如温 及第。汝士开家宴相贺，营妓咸集。汝士命人与红绫一匹。诗曰：&ldquo;郎君得意及青春，蜀国将军又不贫，一曲高歌绫一匹，两头娘子谢夫人。&rdquo;</p>
<p>华州榜，薛侍郎诸门生诗曰：&ldquo;时君过听委平衡，粉署华灯到晓明。开卷固难窥浩汗，执心空欲慕公平。机云笔舌临文健，沈宋篇章发韵清。自笑观光浑昨日，披心争不愧群生！&rdquo;</p>
<p>卢相国钧初及第，颇窘于牵费。俄有一仆愿为月佣，服饰鲜洁，谨干不与常等。睹钧褊乏，往往有所资。时俯及关宴，钧未办醵，率挠形于色。仆辄请 罪，钧具以实告。对曰：&ldquo;极细事耳。郎君可以处分，最先后勾当何事？&rdquo;钧初疑其妄，既而将觇之，绐谓之曰：&ldquo;尔若有伎，吾当主宴，第一要一大第为备宴之 所，次则徐图。&rdquo;其仆惟而去，顷刻乃回白钧曰：&ldquo;已税得宅矣，请几郎检校。&rdquo;翌日，钧强往看之，既而朱门甲第拟于宫禁。钧不觉欣然，复谓曰：&ldquo;宴处即大如 法，此尤不易张陈。&rdquo;对曰：&ldquo;但请选日，启闻侍郎张陈。某请专掌。&rdquo;钧始虑其非，反复诘问，但微笑不对；或意其非常人，亦不固于猜疑。既宴除之日，钧止于 是。俄睹幕帟茵毯，华焕无比，此外松竹、花卉皆称是，钧之醵率毕至。由是公卿间靡不夸诧。诘朝，其仆请假，给还诸色假借什物，因之一去不返。逮旬日，钧异 其事，驰往旧游访之，则向之花竹一无所有，但见颓垣坏栋而已。议者以钧之仁，感通神明，故为曲赞一春之盛，而成终身之美。卢肃，钧之孙，贞简有祖风，光化 初，华州行在及第。洎大寇犯阙，二十年缙绅靡不褊乏。肃始登第，俄有李鸿者造之，愿佣力。鸿以锥刀，暇日往往反资于肃，此外未尝以所须为意。肃有旧业在南 阳，常令鸿征租，皆如期而至，往来千里，而未尝侵费一金。既及第，鸿奔走如初。及一春事毕，鸿即辞去。</p>
<p>新进士尤重樱桃宴。乾符四年，永宁刘公第二子覃及第；时公以故相镇淮南，敕邸吏日以银一铤资覃醵罚，而覃所费往往数倍。邸吏以闻，公命取足而 已。会时及荐新状元，方议醵率，覃潜遣人厚以金帛预购数十硕矣。于是独置是宴，大会公卿。时京国樱桃初出；虽贵达未适口，而覃山积铺席，复和以糖酪者，人 享蛮画一小盎，亦不啻数升。以至参御辈，靡不沾足。</p>
<p>罗玠，贞元五年及第关宴，曲江 泛舟，舟沈，玠以溺死。后有关宴前卒者，谓之&ldquo;报罗&rdquo;。</p>
<p>宣慈寺门子，不记姓氏，酌其人，义侠之徒也。咸通十四年，韦昭范先辈登第，昭范乃度支侍郎杨严懿亲。宴度间，帟幕、器皿之类皆假于计司，杨公复 遣以使库供借。其年三月中，宴于曲江 亭，供帐之盛，罕有伦拟。时饮兴方酣，俄睹一少年，跨驴而至，骄悖之状，旁若无人。于是俯逼筵席，张目，引颈及肩，复 以巨棰振筑佐酒，谑浪之词，所不忍聆。诸君子骇愕之际，忽有于众中批其颊者，随手而坠；于是连加殴击，复夺所执棰，棰之百余，众皆致怒，瓦砾乱下，殆将毙 矣。当此之际，紫云楼门轧开，有紫衣従人数辈驰告曰：&ldquo;莫打！莫打！&rdquo;传呼之声 相续。又一中贵，驱殿甚盛，驰马来救；门子乃操棰迎击，中者无不面仆于地， 敕使亦为所棰。既而奔马而返，左右従而俱入，门亦随闭而已。座内甚欣，愧然不测其来，仍虑事连宫禁，祸不旋踵；乃以缗钱、束素，召行殴者讯之曰：&ldquo;尔何人 与诸郎君谁素，而能相为如此。&rdquo;对曰：&ldquo;某是宣慈寺门子，亦与诸郎君无素；第不平其下人无礼耳。&rdquo;众皆嘉叹，悉以钱帛遗之。复相谓曰：&ldquo;此人必须亡去，不 则当为擒矣。&rdquo;后旬朔，座中宾客多有假途宣慈寺门者，门子皆能识之，靡不加敬，竟不闻有追问之者。</p>
<p>裴思谦状元及第后，作红笺名纸十数，诣平康里，因宿于里中。诘旦，赋诗曰：&ldquo;银缸斜背解鸣榼，小语偷声贺玉郎。従此不兰麝贵，夜来新惹桂枝香。&rdquo;</p>
<p>郑合敬先辈及第后，宿平康里，诗曰：&ldquo;春来无处不间行，楚闰相看别有情。好是五更残酒醒。时时闻唤状头声。&rdquo;主</p>
<p>卢肇，袁州宜春人；与同郡黄颇齐名。颇富于产，肇幼贫乏。与颇赴举，同日遵路，郡牧于离亭饯颇而已。时乐作酒酣，肇策蹇邮亭侧而过；出郭十余 里，驻程俟颇为倡。明年，肇状元及第而归，刺史已下接之，大惭恚。会延肇看竞渡，于席上赋诗曰：&ldquo;向道是龙刚不信，果然衔得锦标归。&rdquo;</p>
<p>薛监晚年厄于宦途，尝策羸赴朝，值新进士榜下，缀行而出。时进士团 所由辈数十人，见逢行李萧条，前导曰：&ldquo;回避新郎君！&rdquo;逢冁然，即遣一介语之曰：&ldquo;报道莫贫相！阿婆三五少年时，也会东涂西抹来。&rdquo;</p>
<p>许昼者，睢阳人也，薄攻五字诗。天复四年，大驾东幸，驻跸甘棠。昼于此际及第。梁太祖长子，号大卿郎君者，常与昼属和。昼以卿为奥主，随驾至洛 下，携同年数人，醉于梁祖私第，因折牡丹十许朵。主吏前白云：&ldquo;凡此花开落，皆籍其数申令。公秀才，奈何恣意攀折！&rdquo;昼谩骂久之。主吏衔之，潜遣一介驰报 梁祖。梁祖闻之，颇睚眦，独命械昼而献。于时，大卿窃，问道先遣使至。昼遂亡命河北，莫所止。</p>
<p>郑光业新及第年，宴次，有子女卒患心痛而死，同年皆惶骇。光业撤筵中器物，悉授其母，别征酒器，尽欢而散。</p>
<p>乾符四年，诸先辈月灯阁打球之会，时同年悉集。无何，为两军打球，军将数辈，私较于是。新人排比既盛，勉强迟留，用抑其锐。刘覃谓同年曰：&ldquo;仆 能为群公小挫彼骄，必令解去，如何？&rdquo;状元已下应声请之。覃因跨马执杖，跃而揖之曰：&ldquo;新进士刘覃拟陪奉，可乎？&rdquo;诸辈皆喜。覃驰骤击拂，风驱雷逝，彼皆 愕视。俄策得球子，向空磔之，莫所在。数辈惭沮，僶俯而去。时阁下数千人因之大呼笑，久而方止。</p>
<p>咸通十三年三月，新进士集于月灯阁为蹙鞠之会。击拂既罢，痛饮于佛阁之士，四面看棚栉比，悉皆褰去帷箔而纵观焉。先是饮席未合，同年相与循槛肆览。邹希回者，年七十余，榜末及第。时同年将欲即席，希回坚请更一巡历。众皆笑。或谑之曰：&ldquo;彼亦何敢望回！&rdquo;</p>
<p>大中十年，郑颢都尉放榜，请假往东洛觐省，生徒饯于长乐驿。俄有纪于屋壁曰：&ldquo;三十骅骝一烘尘，来时不锁杏园春。杨花满地如飞雪，应有偷游曲水人。&rdquo;</p>
<p>乾符丁酉岁，关宴甲于常年。有温 定者，久困场屋，坦率自恣，尤愤时之浮薄，设奇以侮之。至其日，蒙衣肩舆，金翠之饰，敻出于众，侍婢皆称是，徘 徊于柳阴之下。俄顷，诸公自露棚移乐登鹢首，既而谓是豪贵，其中姝丽，因遣促舟而进，莫不注视于此，或肆调谑不已。群兴方酣，定乃于帘间垂足定膝，胫伟而 毳。众忽睹之，皆掩袂，亟命回舟避之。或曰：&ldquo;此必温 定矣！&rdquo;</p>
<p>乾宁末，驾幸三峰，太子太师卢猷于西溪亭子赴进士关宴，因谓前达曰：&ldquo;老夫似这关宴，至今相继赴三十个矣！&rdquo;</p>
<p>李峣及第，在偏侍下，俯逼起居宴，霖雨不止，遣赁油幕以张去之。峣先人旧庐升平里，凡用钱七百缗，自所居连亘通衢，殆足一里。余参驭辈不啻千余 人。鞯马车舆，阗咽门巷。来往无有沾濡者，而金碧照耀，颇有嘉致。峣时为丞相韦都尉所委，干预政事，号为&ldquo;李八郎&rdquo;。其妻又南海韦宙女。宙常资之，金帛不 可胜纪。</p>
<p>神龙已来，杏园宴后，皆于慈恩寺塔下题名。同年中推一善书者纪之。他时有将相，则朱书之。及第后闻，或遇未及第时题名处，则为添&ldquo;前&rdquo;字。或诗曰：&ldquo;会题名处添前字，送出城人乞旧诗。&rdquo;</p>
<p>苗台符六岁能属文，聪悟无比；十余岁博览群籍，著《皇心》三十卷，年十六及第。张读亦幼擅词赋，年十八及第。同年进士，同佐郑薰少师宣州幕。二人尝列题于西明寺之东庑。或窃注之曰：&ldquo;一双前进士，两个阿孩儿。&rdquo;台符，十七，不禄；读，位至正卿。</p>
<p>李汤题名于昭应县楼，韦蟾睹之，走笔留谑曰：&ldquo;渭水秦川拂眼明，希仁何事寡诗情只应学得虞姬婿，书字才能记姓名。&rdquo;</p>
<p>裴晋公赴敌淮西，题名华岳之阙门。大顺中，户部侍朗司空图以一绝纪之曰：&ldquo;岳前大队赴淮西，従此中原息战鞞。石阙莫教苔藓上，分明认取晋公题。&rdquo;</p>
<p>白乐天一举及第，诗曰：&ldquo;慈恩塔下题名处，十七人中最少年。&rdquo;乐天时年二十七。省试《性习 相近远赋》，《玉水记方流诗》。携之谒李凉公逢吉。公 时为校书郎，于时将他适。白遽造之，逢吉行携行看，初不以为意；及览赋头，曰：&ldquo;噫！下自人上，达由君成；德以慎立，而性由习 分。&rdquo;逢吉大奇之，遂写二十 余本。其日，十七本都出。</p>
<p>论曰：科第之设，沿革多矣。文皇帝拨乱反正，特盛科名，志在牢笼英彦。迩来林栖谷隐，栉比鳞差，美给华资，非第勿处；雄藩剧郡，非第勿居。期乃 名实相符，亨达自任，得以惟圣作则，为官择人。有其才者，靡捐于瓮牖绳枢；无其才者，讵系于王孙公子！莫不理推画一，时契大同。垂三百年，擢士众矣。然此 科近代所美。其美之所美者，在乎端巳直躬，守而勿失；昧其美之所美者，在乎贪名巧宦，得之为荣。噫！大圣设科，以广其教，奈何昧道由径，未旋踵而身名俱 泯，又何科第之庇乎！矧诸寻芳逐胜，结友定交 ，竞车服之鲜华，骋杯盘之意气；沽激价誉，比周行藏。始胶漆于群强，终短长于逐末。乃得失之道，坦然明白。邱 明所谓&ldquo;求名而亡，欲盖而彰。&rdquo;苟有其实，又何科第之阙欤！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/tangzhiyan/114940.html' class='pagedaohang'>【上一篇】<i>:卷四</i></a></span><span class="tomenu"><a href="https://ChineseBooks.github.io/shishu/tangzhiyan/" title="唐摭言" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/tangzhiyan/114938.html' class='pagedaohang'>【下一篇】<i>：卷二</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>