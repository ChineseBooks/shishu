<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>周书_周书卷四十八 列传第四十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/zhoushu/">周书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/zhoushu/'>周书</a> > </div>
<div class="kind">
  <h1 class="h11">周书卷四十八 列传第四十</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/zhoushu/82776.html' class='pagedaohang'>【上一篇】<i>:周书卷四十九 列传第四十一</i></a></span><span class="tomenu"><a href="https://ChineseBooks.github.io/shishu/zhoushu/" title="周书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/zhoushu/82774.html' class='pagedaohang'>【下一篇】<i>：周书卷四十七 列传第三十九</i></a></span>
</ul>
<div class="articleContent" id="articleContent"> <p>萧詧字理孙，兰陵人也，梁武帝之孙，昭明太子统之第三
                      子。幼而好学，善属文，尤长佛义。特为梁武帝所嘉赏。梁普
                      通六年，封曲江县公。中大通三年，进封岳陽郡王。历官宣惠
                      将军，知石头戍事，琅邪、彭城二郡太守，东扬州刺史。初，
                      昭明卒，梁武帝舍詧兄弟而立简文，内常愧之，宠亚诸子，以
                      会稽人物殷阜，一都之会，故有此授，以慰其心。詧既以其昆
                      弟不得为嗣，常怀不平。又以梁武帝衰老，朝多秕政，有败亡
                      之渐，遂蓄聚货财，交通宾客，招募轻侠，折节下之。其勇敢
                      者多归附，左右遂至数千人，皆厚加资给。
                      <p>中大同元年，除持节，都督雍梁东益南北秦五州、郢州之
                      竟陵、司州之随郡诸军事，西中郎将，领宁蛮校慰，雍州刺史。
                      詧以襄陽形胜之地，又是梁武创基之所，时平足以树根本，世
                      乱可以图霸功，遂克己励节，树恩于百姓，务修刑政，志存绥
                      养。乃下教曰：
                      <p>昔之善为政者，不独师所见。藉听众贤，则所闻自远；资
                      鉴外物，故在瞩致明。是以庞参恤民，盖访言于高逸；马援居
                      政，每责成于掾史；王沉爰加厚赏；吕虔功有所由：故能显美 
                      政于当年，流芳尘于后代。
                      <p>吾以陋识，来牧盛藩。每虑德不被民，政道或紊。中宵拊
                      枕，对案忘饥，思纳良谟，以匡弗逮。雍州部内有不便于民， 
                      不利于政，长吏贪残，戍将懦弱，关市恣其裒刻，豪猾多所苞
                      藏，并密以名闻，当加厘正。若刺史治道之要，弛张未允，循
                      酷乖理，任用违才，或爱狎邪佞，或斥废忠謇，弥思启告，用
                      袪未悟。盐梅舟烜，允属良规，苦口恶石，想勿余隐。并广示
                      乡闾，知其款意。于是境内称治。
                      <p>太清二年，梁武帝以詧兄河东王誉为湘州刺史，徙湘州刺
                      史张缵为雍州以代詧。缵恃其才望，志气矜骄，轻誉少年，州
                      府迎候有阙。誉深衔之。及至镇，遂托疾不与缵相见。后闻侯
                      景作乱，颇凌蹙缵。缵惧为所擒，乃轻舟夜遁，将之雍部，复
                      虑詧拒之。梁元帝时镇江陵，与缵有旧，缵将因之以毙詧兄弟。 
                      会梁元帝与誉及信州刺史、桂陽王慥各率所领，入援金陵。慥
                      下峡至江津，誉次江口，梁元帝届郢州之武成。属侯景已请和，
                      梁武帝诏罢援军。誉自江口将旋湘镇，慥欲待梁元帝至，谒督
                      府，方还州。缵时在江陵，乃贻梁元帝书曰 ：“河东戴樯上水，
                      欲袭江陵。岳陽在雍，共谋不逞 。”江陵游军主朱荣又遣使报
                      云：“桂陽住此，却应誉、詧。”梁元帝信之，乃凿船沉米，斩
                      缆而归。至江陵，收慥杀之。令其子方等、王僧辩等相继攻誉
                      于湘州。誉又告急于詧。詧闻之大怒。
                      <p>初，梁元帝将援建业，令所督诸州，并发兵下赴国难。詧 
                      遣府司马刘方贵领兵为前军，出汉口。及将发，元帝又使谘议
                      参军刘钰喻詧，令自行。詧辞颇不顺，元帝又怒。而方贵先与
                      詧不协，潜与元帝相知，克期袭詧。未及发，会詧以他事召方
                      贵，方贵疑谋泄，遂据樊城拒命。詧遣使魏益德、杜岸等众军
                      攻之。方贵窘急，令其子迁超乞师于江陵。元帝乃厚资遣缵， 
                      若将述职，而密援方贵。缵次大堤，樊城已陷。詧擒方贵兄弟
                      及党与，并斩之。
                      <p>缵因进至州。詧迁延不受代，乃以西城居之，待之以礼。
                      军民之政，犹归于詧。詧以构其兄弟，事始于缵，将密图之。
                      缵惧，请元帝召之。元帝乃征缵于詧，詧留不遣。杜岸兄弟绐
                      缵曰 ：“民观岳陽殿下，势不仰容。不如且往西山，以避此祸。
                      使君既得物情，远近必当归集，以此义举，事无不济 。”缵深
                      以为然，因与岸等结盟誓。缵又要雍州人席引等于西山聚众。
                      缵乃服妇人衣，乘青布轝，与亲信十余人出奔。引等与杜岸驰
                      告詧。詧令中兵参军尹正共岸等率兵追讨，并擒之。缵惧不免，
                      因请为沙门。
                      <p>詧时以誉危急，乃留谘议参军蔡大宝守襄陽，率众二万、
                      骑千匹伐江陵以救之。于时江陵立栅，周遶郭邑，而北面未就。
                      詧因攻之。元帝大惧，乃遣参军庾奂谓詧曰 ：“正德肆乱，天
                      下崩离。汝复效尤，将欲何谓？吾蒙先（帝）〔宫〕爱顾，以 
                      汝兄弟见属。今以侄伐叔，逆顺安在？”詧谓奂曰 ：“家兄无
                      罪，累被攻围。同气之情，岂可坐观成败。七父若顾先恩，岂
                      应若是。如能退兵湘水，吾便旋旆襄陽。”
                      <p>詧既攻栅不克，退而筑城。又尽锐攻之。会大雨暴至，平
                      地水四尺，詧军中沾渍，众颇离心。其将杜岸、岸弟幼安及其
                      兄子龛，惧詧不振，以其属降于江陵。詧众大骇，其夜遁归襄
                      陽，器械辎重，多没于湕水。初，詧囚张缵于军，至是，先杀
                      缵而后退焉。
                      <p>杜岸之降也，请以五百骑袭襄陽。去城三十里，城中觉之。
                      蔡大宝乃辅詧母保林龚氏，登陴闭门拒战。会詧夜至，龚氏不
                      知其败，谓为贼也，至晓见詧，乃纳之。岸等以詧至，遂奔其
                      兄巘于广平。詧遣将尹正、薛晖等攻拔之，获巘、岸等，并其 
                      母妻子女，并于襄陽北门杀之。尽诛诸杜宗族亲者，其幼稚疏
                      属下蚕室。又发掘其坟墓，烧其骸鼻，灰而扬之。
                      <p>詧既与江陵构隙，恐不能自固，大统十五年，乃遣使称藩，
                      请为附庸。太祖令丞相府东合祭酒荣权使焉。詧大悦。是岁，
                      梁元帝令柳仲礼率众进图襄陽。詧惧，乃遣其妻王氏及世子嶚
                      为质以请救。太祖又令荣权报命，仍遣开府杨忠率兵援之。十
                      六年，杨忠擒仲礼，平汉东，詧乃获安。时朝议欲令詧发丧嗣 
                      位，詧以未有玺命，辞不敢当。荣权时在詧所，乃驰还，具言
                      其状。太祖遂令假散骑常侍郑穆及荣权持节策命詧为梁王。詧
                      乃于襄陽置百官，承制封拜。十七年，詧留蔡大宝居守，乃自
                      襄陽来朝。太祖谓詧曰：“王之来此，颇由荣权，王欲见之乎？”
                      詧曰 ：“幸甚。”太祖乃召权与詧相见。仍谓之曰：“荣权，吉
                      士也，寡人与之从事，未尝见其失信。”詧曰：“荣常侍通二国
                      之言无私，故詧今者得归诚魏阙耳。”
                      <p>魏恭帝元年，太祖令柱国于谨伐江陵，詧以兵会之。及江
                      陵平，太祖立詧为梁主，居江陵东城，资以江陵一州之地。其
                      襄陽所统，尽遍于我。詧乃称皇帝于其国，年号大定。追尊其
                      父统为昭明皇帝，庙号高宗，统妃蔡氏为昭德皇后。又尊其所
                      生母龚氏为皇太后，立妻王氏为皇后，子岿为皇太子。其庆赏
                      刑威，官方制度，并同王者。唯上疏则称臣，奉朝廷正朔。至
                      于爵命其下，亦依梁氏之旧。其戎章勋级，则又兼用柱国等官。
                      又追赠叔父邵陵王纶太宰，谥曰壮武。赠兄河东王誉丞相，谥
                      曰武桓。太祖乃置江陵防主，统兵居于西城，名曰助防。外示
                      助詧备御，内实兼防詧也。
                      <p>初，江陵灭，梁元帝将王琳据湘州，志图匡复。及詧立，
                      琳乃遣其将潘纯陀、侯方儿来寇。詧出师御之，纯陀等退归夏
                      口。詧之四年，詧遣其大将军王操率兵略取王琳之长沙、武陵、 
                      南平等郡。五年，王琳又遣其将雷又柔袭陷监利郡，太守蔡大
                      有死之。寻而琳与陈人相持，称藩乞师于詧。詧许之。师未出
                      而琳军败，附于齐。是岁，其太子岿来朝京师。詧之六年夏，
                      震，其前殿崩，压杀二百余人。
                      <p>初，江陵平，詧将尹德毅说詧曰 ：“臣闻人主之行，与匹
                      夫不同。匹夫者，饰小行，竞小廉，以取名誉。人主者，定天
                      下，安社稷，以成大功。今魏虏贪惏，罔顾吊民伐罪之义，必
                      欲肆其残忍，多所诛夷，俘囚士庶，并为军实。然此等戚属，
                      咸在江东，念其充饵豺狼，见拘异域，痛心疾首，何日能忘！
                      殿下方清宇宙，绍兹鸿绪。悠悠之人，不可门到户说。其涂炭
                      至此，咸谓殿下为之。殿下既杀人父兄，孤人子弟，人尽雠也，
                      谁与为国。但魏之精锐，尽萃于此。犒师之礼，非无故事。若
                      殿下为设享会，因请于谨等为欢。彼无我虞，当相率而至，预
                      伏武士，因而毙之。分命果毅，掩其营垒，斩馘逋丑，俾无遣
                      噍。江陵百姓，抚而安之，文武官寮，随即诠授。既荷更生之
                      惠，孰不忻戴圣明。魏人摄息，未敢送死。王僧辩之徒，折简
                      可致。然后朝服济江，入践皇极，缵尧复禹，万世一时。晷刻
                      之间，大功可立。古人云：“天与不取，反受其咎，时至不行，
                      反受其殃。”愿殿下恢弘远略，勿怀匹夫之行。”詧不从，谓德
                      毅曰 ：“卿之此策，非不善也。然魏人待我甚厚，未可背德。
                      若遽为卿计，则邓（祈）〔祁〕侯所谓人将不食吾余也。”
                      <p>既而阖城长幼，被虏入关，又失襄陽之地。詧乃追悔曰：
                      “恨不用尹德毅之言，以至于是 。”又见邑居残毁，干戈日用，
                      耻其威略不振，常怀忧愤。乃着愍时赋以见意。其词曰：嗟余
                      命之舛薄，实赋运之逢屯。既殷忧而弥岁，复坎壈以相邻。昼
                      营营而至晚，夜耿耿而通晨。望否极而云泰，何杳杳而无津。
                      悲晋玺之迁赵，痛汉鼎之移新。无田、范之明略，愧夷、齐之 
                      得仁。遂胡颜而苟免，谓小屈而或申。岂妖沴之无已，何国步
                      之长沦。
                      <p>恨少生而轻弱，本无志于爪牙。谢两章之雄勇，恧二东之
                      英华。岂三石于杜鄠，异五马于琅邪。直受性而好善，类蓬生
                      之在麻。冀无咎而沾庆，将保静而蠲邪。何昊穹之弗惠，值上
                      帝之纡奢。神州鞠为茂草，赤县遶于长蛇。徒仰天而太息，空
                      抚衿而咨嗟。
                      <p>惟古人之有怀，尚或感于知己。况托萼于霄极，宠渥流于
                      无已。或小善而必褒，时片言而见美。昔待罪于禹川，历三考
                      而无纪。获免戾于明时，遂超隆于宗子。始解印于稽山，即驱
                      传于湘水。彼南陽之旧国，实天汉之嘉祉。既川岳之形胜，复 
                      龙跃之基趾。此首赏之谬及，谓维城之足恃。值诸侯之携贰，
                      遂留滞于樊川。等勾践之绝望，同重耳之终焉。望南枝而洒泣，
                      或东顾而潺湲。归欤之情何极，首丘之思邈然。
                      <p>忽值魏师入讨，于彼南荆。既车徒之赩赫，遂一鼓而陵城。
                      同寤生之舍许，等小白之全邢。伊社稷之不泯，实有感于恩灵。
                      矧吾人之固陋，迥飘薄于流萍。忽沉滞于兹土，复期月而无成。
                      昔方千而畿甸，今七里而盘萦。寡田邑而可赋，阙丘井而求兵。
                      无河内之资待，同荥陽之未平。夜騷騷而击柝，昼孑孑而扬旌。
                      烽凌云而迥照，马伏枥而悲鸣。既有怀于斯日，亦焉得而云宁。 
                      <p>彼云梦之旧都，乃标奇于昔者。验往记而瞻今，何名高而
                      实寡。寂寥井邑，荒凉原野。徒揄扬于宋玉，空称嗟于司马。
                      南方卑而叹屈，长沙湿而悲贾。余家国之一匡，庶兴周而祀夏。
                      忽萦忧而北屈，岂年华之天假。
                      <p>加以狗盗鼠窃，蜂虿狐狸。群圉隶而为寇，聚臧获而成师。
                      窥觎津渚，跋扈江眉。屡征肇于殷岁，频战起于轩时。有扈兴
                      于夏典，采虬着于周诗。方叔振于蛮貊，伯禽捷于淮夷。在逋 
                      秽其能几，会斩馘而搴旗。彼积恶之必稔，岂天灵之我欺。交
                      川路之云拥，理惆怅而未怡。
                      <p>詧在位八载，年四十四，保定二年二月，薨。其群臣等葬
                      之于平陵，谥曰宣皇帝，庙号中宗。
                      <p>詧少有大志，不拘小节。虽多猜忌，而知人善任使，抚将
                      士有恩，能得其死力。性不饮酒，安于俭素，事其母以孝闻。
                      又不好声色，尤恶见妇人，虽相去数步，遥闻其臭。经御妇人
                      之衣，不复更着。又恶见人发，白事者必方便以避之。其在东
                      扬州颇放诞，省览（薄）〔簿〕领 ，好为戏论之言，以此获讥
                      于世。笃好文义，所着文集十五卷，内典华严、般若、法华、
                      金光明义疏四十六卷，并行于世。詧疆土既狭，居常怏怏。每
                      诵“老马伏枥，志在千里。烈士暮年，壮心不已 ”，未尝不盱
                      衡扼腕，叹咤者久之。遂以忧愤发背而殂。高祖又命其太子岿
                      嗣位，年号天保。
                      <p>岿字仁远，詧之第三子也。机辩有文学。善于抚御，能得
                      其下欢心。嗣位之元年，尊其祖母龚太后曰太皇太后，嫡母王
                      皇后曰皇太后，所生曹贵嫔曰皇太妃。其年五月，其太皇太后
                      薨，谥曰元太后。九月，其太妃又薨，谥曰孝皇太妃。二年，
                      皇太后薨，谥曰宣静皇后。
                      <p>五年，陈湘州刺史华皎、巴州刺史戴僧朔并来附。皎送其
                      子玄响为质于岿，乃请兵伐陈。岿上言其状。高祖诏卫公直督
                      荆州总管权景宣、大将军元定等赴之。岿亦遣其柱国王操率水
                      军二万，会皎于巴陵。既而与陈将吴明彻等战于沌口，直军不
                      利，元定遂没。岿大将军李广等亦为陈人所虏，长沙、巴陵并
                      陷于陈。卫公直乃归罪于岿之柱国殷亮。岿虽以退败不独在亮，
                      然不敢违命，遂诛之。吴明彻乘胜攻克岿河东郡，获其守将许
                      孝敬。明年，明彻进寇江陵，引江水灌城。岿出顿纪南以避其 
                      锐。江陵副总管高琳与其尚书仆射王操拒守。岿马军主马武、
                      吉彻等击明彻，败之。明彻退保公安。岿乃还江陵。
                      <p>岿之八年，陈又遣其司空章昭达来寇。江陵总管陆腾及岿
                      之将士击走之。昭达又寇章陵之青泥。岿令其大将军许世武赴
                      援，大为昭达所破。 
                      <p>初，华皎、戴僧朔从卫公直与陈人战败，率其麾下数百人
                      归于岿。岿以皎为司空，封江夏郡公。以僧朔为车骑将军，封
                      吴兴县侯。岿之十年，皎来朝。至襄陽，请卫公直曰 ：“梁主
                      既失江南诸郡，民少国贫。朝廷兴亡继绝，理宜资赡，岂使齐
                      桓、楚庄独擅救卫复陈之美。望借数州，以裨梁国 。”直然之，
                      乃遣使言状高祖。高祖许之，诏以基、平、鄀三州归之于岿。
                      <p>及高祖平齐，岿朝于邺。高祖虽以礼接之，然未之重也。
                      岿知之，后因宴承间，乃陈其父荷太祖拯救之恩，并叙二国艰
                      虞，唇齿掎角之事。词理辩畅，因涕泗交流。高祖亦为之歔欷。 
                      自是大加赏异，礼遇日拢后高祖复与之宴，齐氏故臣咤列长
                      釜亦预焉。高祖指谓岿曰 ：“是登陴骂朕者也。”岿曰：“长釜
                      未能辅桀，飞敢吠尧 。”高祖大笑。及酒酣，高祖又命琵琶自
                      弹之。仍谓岿曰 ：“当为梁主尽欢 。”岿乃起，请舞。高祖曰：
                      “梁主乃能为朕舞乎？”岿曰 ：“陛下既亲抚五弦，臣何敢不
                      同百兽 。”高祖大悦，赐杂缯万段、良马数十匹，并赐齐后主
                      妓妾，及常所乘五百里骏马以遗之。
                      <p>及隋文帝执政，尉迟迥、王谦、司马消难等各起兵。时岿
                      将帅皆密请兴师，与迥等为连衡之势，进可以尽节于周氏，退
                      可以席卷山南。岿固以为不可。俄而消难奔陈，迥等相次破灭。 
                      <p>隋文帝既践极，恩礼弥厚。遣使赐金三百两、银一千两、
                      布帛万段、马五百匹。开皇二年，隋文帝备礼纳岿女为晋王妃。
                      又欲以其子玚尚兰陵公主。由是罢江陵总管，岿专制其国。四 
                      年，岿来朝长安，隋文帝甚敬待之。诏岿位在王公之上，赐缣
                      万匹，珍玩称是。及还，亲执其手谓之曰 ：“梁主久滞荆、楚，
                      未复旧都，故乡之念，良轸怀抱。朕当振旅长江，相送旋反耳。”
                      <p>岿在位二十三载，年四十四，五年五月薨。其群臣葬之于
                      显陵，谥曰孝（文）〔明〕皇帝，庙号世宗。
                      <p>岿孝悌慈仁，有君人之量。四时祭享，未尝不悲慕流涕。 
                      性尤俭约，御下有方，境内称治。所着文集及孝经、周易义记
                      及大小乘幽微，并行于世。隋文帝又命其太子萧琮嗣位，年号
                      广运。 琮字温文。性倜傥不羁，博学有文义，兼善弓马。初封东
                      陽王，寻立为皇太子。及嗣位，隋文帝征琮叔父岑入朝，因留
                      不遣。复置江陵总管以监之。
                      <p>琮之二年，隋文帝又征琮入朝。琮率其臣下二百余人朝于
                      长安。隋文帝仍遣武乡公崔弘度将兵戍江陵。军至鄀州，琮叔
                      父岩及弟（巘）〔瓛〕等惧弘度掩袭之，遂虏居民奔于陈。隋
                      文帝于是废梁国，曲赦江陵死罪，给民复十年。梁二主各给守
                      墓十户。寻拜琮为柱国，封莒国公。
                      <p>自詧初即位，岁在乙亥，至是，岁在丁未，凡三十有三岁
                      矣。
                      <p>詧子嶚，追谥孝惠太子；岩，封安平王；岌，东平王；岑，
                      河间王，后改封吴郡王。岿子瓛，义兴王；瑑，晋陵王；璟，
                      临海王；珣，南海王；玚，义安王；瑀，新安王。
                      <p>詧之在藩及居帝位，以蔡大宝为股肱，王操为腹心，魏益
                      德、尹正、薛晖、许孝敬、薛宣为爪牙，甄玄成、刘盈、岑善
                      方、傅准、褚珪、蔡大业典众务。张绾以旧齿处显位，沉重以
                      儒学蒙厚礼。自余多所奖拔，咸尽其器能。及岿纂业，亲贤并
                      用，将相则华皎、殷亮、刘忠义，宗室则萧欣、萧翼，民望则 
                      萧确、谢温、柳洋、王湜、徐岳，外戚则王凝、王诵、殷琏，
                      文章则刘孝胜、范迪、沈君游、君公、柳信言，政事则袁敞、
                      柳庄、蔡延寿、甄诩、皇甫兹。故能保其疆土，而和其民人焉。
                      今载詧子嶚等及蔡大宝以下尤著者，附于左。其在梁、陈、
                      隋已有传，及岿诸子未任职者，则不兼录。
                      <p>嶚字道远，詧之长子也。母曰宣静皇后。幼聪敏，有成人
                      之量。詧之为梁主，立为世子。寻病卒。及詧称帝，追谥焉。
                      岩字义远，詧第五子也。性仁厚，善于抚接。历侍中、荆
                      州刺史、尚书令、太尉、太傅。入陈，授平东将军、东扬州刺
                      史。及陈亡，百姓推岩为主，以御隋师。为总管宇文述所破， 
                      伏法于长安。
                      <p>岌，詧第六子也。性淳和，幼而好学。位至侍中、中卫将
                      军。岿之五年，卒，赠侍中、司空。谥曰孝。
                      <p>岑字智远，詧第八子也。位至太尉。性简贵，御下严整。
                      及琮嗣位，自以望重属尊，颇有不法，故隋文征入朝。拜大将
                      军，封怀义郡公。
                      <p>瓛字钦文，岿第三子也。幼有令誉，能属文，特为岿所爱。
                      位至荆州刺史。
                      <p>初，隋师至鄀州，梁之百寮咸恐惧，计无所出。唯瓛建议
                      南奔。入陈，授侍中、安东将军、吴州刺史。及陈亡，吴人推
                      为主以御隋师。战而败，与岩同时伏法。 
                      <p>蔡大宝字敬位，济陽考城人。祖履，齐尚书祠部郎。父点，
                      梁尚书仪曹郎、南兖州别驾。
                      <p>大宝少孤，而笃学不倦，善属文。初以明经对策第一，解
                      褐武陵王国左常侍。尝以书干仆射徐勉，大为勉所赏异。乃令
                      与其子游处，所有坟籍，尽以给之。遂博览群书，学无不综。
                      <p>詧初出第，勉仍荐大宝为侍读，兼掌记室。寻除尚书仪曹 
                      郎。出镇会稽，大宝为记室，领长流。詧莅襄陽，迁谘议参军。
                      及梁元帝与河东王誉结隙，詧令大宝使江陵以观之。梁元帝素
                      知大宝，见之甚悦。乃示所制玄览赋，令注解焉。三日而毕。
                      元帝大嗟赏之，赠遗甚厚。大宝还白詧云 ：“湘东必有异图，
                      祸乱将作，不可下援台城 。”詧纳之。及为梁主，除中书侍郎，
                      兼吏部，掌大选事，领襄陽太守，迁员外散骑常侍、吏部郎，
                      俄转吏部尚书。军国之事，咸委决焉。加授大将军，迁尚书仆
                      射，进号辅国将军。又除使持节、宣惠将军、雍州刺史。詧于
                      江陵称帝，征为侍中、尚书令，参掌选事，又加云麾将军，荆
                      州刺史。进位柱国、军师将军，领太子少傅，转安前将军，封
                      安丰县侯，邑一千户。从岿入朝，领太子少傅。岿嗣位，册授
                      司空、中书监、中权大将军，领吏部尚书。固让司空，许之。
                      加特进。岿之三年，卒。岿哭之恸，自卒及葬，三临其丧。赠
                      司徒，进爵为公。谥曰文凯。配食詧庙。
                      <p>大宝性严整，有智谋，雅达政事，文词赡速。詧之章表书
                      记教令诏册，并大宝专掌之。詧推心委任，以为谋主。时人以
                      詧之有大宝犹刘先主之有孔明焉。所着文集三十卷，及尚书义
                      疏并行于世。有四子。
                      <p>次子延寿，有器识，博涉经籍，尤善当世之务。尚詧女宣
                      成公主。历中书郎、尚书右丞、吏部郎、御史中丞。从琮入隋，
                      授开府仪同三司，秘书丞。终于成州刺史。大宝弟大业。
                      <p>大业字敬道。有至行，父没，居丧过礼。性宽恕，学涉经
                      史，有将命材，屡充使诣阙。初以西中郎府参军随詧之镇。詧
                      称帝，历尚书左丞、开远将军、监利郡守、散骑常侍、卫尉卿。
                      岿嗣位，迁都官尚书，除贞毅将军、漳川太守。入为左民尚书、
                      太常卿。岿之七年，卒，赠金紫光禄大夫。谥曰简。有五子，
                      允恭最知名。起家著作佐郎、太子舍人。梁灭入陈，拜尚书库 
                      部郎。陈亡入隋，授起居舍人。
                      <p>王操字子高。其先，太原晋陽人也。詧母龚氏之外弟也。
                      祖灵庆，海盐令。父景休，临川内史。
                      <p>操性敦厚，有筹略，博涉经史，在公恪勤。初为詧外兵参
                      军，亲任亚于蔡大宝。詧承制，除尚书左丞。及称帝，迁五兵
                      尚书、大将军、郢州刺史。寻进位柱国，封新康县侯。岿嗣位， 
                      授镇右将军、尚书仆射。
                      <p>及吴明彻为寇，岿出顿纪南，操抚循将士，莫不用命。明
                      彻既退，江陵获全，操之力也。迁侍中、中卫将军、尚书令、
                      开府仪同三司，参掌选事，领荆州刺史。操既位居朝右，每自
                      挹损，深得当时之誉。岿之十四年，卒。岿举哀于朝堂，流涕
                      谓其群臣曰：“天不使吾平荡江表，何夺吾贤相之速也。”及葬，
                      亲祖于瓦官门。赠司空，进爵为公。谥曰康节。有七子。次子
                      衡最知名。有才学，起家秘书郎。历太子洗马、中书、黄门侍
                      郎。
                      <p>魏益德，襄陽人也。有才干，胆勇过人。数从军征讨，以
                      功累迁至郡守。詧莅襄陽，以益德为其府司马。詧承制，拜将 
                      军。寻加大将军。及詧称帝，进位柱国，封上黄县侯，邑千户，
                      加车骑将军。詧之二年，卒，赠司空。谥曰忠壮。进爵为公。
                      岿之五年，以益德配食詧庙。
                      <p>尹正，其先天水人。詧莅雍州，正为其府中兵参军。擒张
                      缵，获杜岸，皆正之力。詧承制，以为将军。寻拜大将军。及
                      称帝，除护军将军，进位柱国，封新野县侯，邑千户。詧之三
                      年，卒，赠开府仪同三司。谥曰刚。岿之五年，以正配食詧庙。
                      子德毅，多权略，位至大将军。后以见疑赐死。
                      <p>薛晖，河东人也。有才略。身长八尺，形貌甚伟。尝督禁 
                      旅，为詧爪牙，当御侮之任。与尹正攻获杜岸于南陽。詧承制， 
                      拜将军。寻加大将军，进位柱国，除领军将军。岿之二年，卒，
                      赠开府仪同三司。有六子，子建、子尚知名。
                      <p>许孝敬，吴人，小名嗣儿。劲勇过人，为詧骁将。以大将
                      军守河东。既无救援，为吴明彻所擒，遂戮于建康市。赠车骑
                      大将军。子世武嗣。少袭父大将军，好勇不拘行检。重宾客，
                      施与不节。资产既尽，郁郁不得志，遂谋奔陈。事觉，伏诛。
                      又有大将军李广，会稽人。早事詧，以敢勇闻。沌口之役，
                      先登力战。及华皎军败，为吴明彻所擒。将降之，广辞色不屈，
                      遂被害。赠太尉，追封建兴县公。谥曰忠武。
                      <p>甄玄成字敬平，中山人。博达经史，善属文。少为简文所
                      知。以录事参军随詧镇襄陽。转中记室参军，掌书记，颇参政
                      事。以江陵甲兵殷盛，遂怀贰心。密书与梁元帝，申其诚款。
                      遂有得其书者，进之于詧。詧深信佛法，常愿不杀诵法华经人。
                      玄成素诵法华经，遂以此获免。詧后见之，常曰 ：“甄公好得
                      法华经力 。”历位中书侍郎、御史中丞、祠部尚书、吏部尚书。
                      詧之六年，卒，赠侍中、护军将军。有文集二十卷。子诩，少
                      沉敏，闲习政事。历中书舍人、尚书右丞。从琮入隋，授开府
                      仪同三司，终于太府少卿。
                      <p>刘盈，彭城人，以西中郎府录事参军随詧之镇。有器度，
                      勤于在公。詧之军国经谋，颇得参预。历黄门郎、中书监、雍
                      州刺史、尚书仆射。岿之七年，卒，赠本官。第三子然，于时
                      颇知名。隋鹰击郎将。
                      <p>岑善方字思义，南陽棘陽人，汉征南大将军彭之后也。祖
                      惠甫，给事中。父昶，散骑侍郎。
                      <p>善方有器局，博综经史，善于辞令。以刑狱参军随詧至襄
                      陽。詧初请内附，以善方兼记室，充使诣阙。应对闲敏，深为
                      太祖所嘉。自此往来，凡数十反。魏恭帝二年，授骠骑大将军、 
                      开府仪同三司，封长宁县公。詧之承制也，授中书舍人，迁襄
                      陽郡守。及称帝，征为太（府）〔舟〕卿 ，领中书舍人，转太
                      府，领舍人如故。寻迁散骑常侍、起部尚书。善方性清慎，有
                      当世干能，故詧委以机密。詧之七年，卒，赠太常卿。谥曰敬。
                      所着文集十卷。
                      <p>有七子，并有操行。之元、之利、之象最知名。之元，太
                      子舍人，早卒。高祖录善方充使之功，追之利、之象入朝。授
                      之利帅都督、代王记室参军。后仕隋，历安固令、郴义江三州
                      司马、零陵郡丞。之象掌式中士，隋文帝相府参军事。后仕隋，
                      历尚书虞部员外郎、邵陵上宜渭南邯郸四县令。
                      <p>傅准，北地人。祖照，金紫光禄大夫。父谞，湘东王外兵
                      参军。准有文才，善词赋。以西中郎参军随詧之镇。官至度支
                      尚书。岿之七年，卒，赠太常卿。谥曰敬康。所着文集二十卷。
                      有二子，曰秉曰执，并材兼文史。秉，尚书右丞。执，中书舍
                      人、尚书左丞。
                      <p>宗如周，南陽人。有才学，容止详雅。以府僚随詧，历黄
                      门、散骑、列卿，后至度支尚书。岿之九年，卒。如周面狭长，
                      以法华经云“闻经随喜，面不狭长”，尝戏之曰：“卿何为谤经？”
                      如周踧踖，自陈不谤。詧又谓之如初。如周惧，出告蔡大宝。
                      大宝知其旨，笑谓之曰 ：“君当不谤余经，政应不信法华耳。”
                      如周乃悟。又尝有人诉事于如周，谓为经作如州官也，乃曰： 
                      “某有屈滞，故来诉如州官。”如周曰：“尔何小人，敢呼我名！”
                      其人惭谢曰 ：“祇言如州官作如州，不知如州官名如周。早知
                      如州官名如周，不敢唤如州官作如周。”如周乃笑曰：“命卿自
                      责，见侮反深 。”众咸服其宽雅。有七子。希颜、希华知名。
                      希颜有文学，仕至中书舍人。希华博通经术，为荆楚儒宗。
                      <p>萧欣，梁武帝弟安成康王秀之孙，炀王机之子也。幼聪警， 
                      博综坟籍，善属文。詧践位，以欣袭机封。历侍中、中书令、
                      尚书仆射、尚书令。岿之二十三年，卒，赠司空。欣与柳信言，
                      当岿之世，俱为一时文宗。有集三十卷。又着梁史百卷，遭乱
                      失本。 柳洋，河东解人。祖惔，尚书左仆射。父昭，中书侍郎。
                      洋少有文学，以礼度自拘，与王湜俱以风范方正为当时所重。
                      位至吏部尚书，出为上黄郡守。梁国废，以郡归隋，授开府仪
                      同三司。寻卒。
                      <p>徐岳，东海人，尚书左仆射、开府仪同三司、简肃公勉之
                      少子也。少方正，博通经史。初为东陽王琮师。琮为皇太子，
                      授詹事。及嗣位，除侍中、左民尚书，俄迁尚书仆射。从琮入
                      隋，授上开府仪同三司。终于陈州刺史。子凯，秘书郎。岳兄
                      矩，有文学，善吏事。颇黩于货贿。位至度支尚书。子敬，鸿
                      胪卿。 王漩，琅邪临沂人。祖琳，侍中、太府卿。父锡，侍中。
                      漩少有令誉，尚詧妹庐陵长公主。历秘书郎、太子舍人、宣成
                      王友、庐陵内史。詧践位，授侍中、吏部尚书。岿之四年，使
                      诣阙，卒于宾馆。赠侍中、右光禄大夫。子瓘，有文词，黄门
                      侍郎。漩弟湜，方雅有器识。位至都官尚书。岿之二十年，卒。
                      子怀，秘书郎，隋沔陽令。
                      <p>范迪，顺陽人。祖缜，尚书左丞。父胥，鄱陽内史。迪少
                      机辩，善属文。历中书黄门侍郎、尚书右丞、散骑常侍。岿之
                      十七年，卒。有文集十卷。子裒。迪弟遹，文采劣于迪，而经
                      术过之。位至中卫、东平王长史。
                      <p>沈君游，吴兴人。祖僧畟，左民尚书。父巡，东陽太守。
                      君游博学有词采，位至散骑常侍。岿之十二年，卒。有文集十
                      卷。 
                      <p>弟君公，有干局，美风仪，文章典正，特为岿所重。历中
                      书黄门侍郎、御史中丞。自都官尚书为义兴王瓛师。从瓛奔陈，
                      授侍中、太子詹事。隋平陈，以瓛同谋度江，伏诛。
                      <p>袁敞，陈郡人。祖昂，司空。父士俊，安成内史。敞少有
                      器量，博涉文史。以吏部郎使诣阙。时主者以敞班在陈使之后，
                      敞固不从命。主者诘之，敞对曰 ：“昔陈之祖父乃梁诸侯之下
                      吏也，弃忠与义，盗有江东。今大周朝宗万国，招携以礼，若
                      使梁之行人在陈人之后，便恐彝伦失序 。岂使臣之所望焉。”
                      主者不能屈，遂以状奏。高祖善之，乃诏敞与陈使异日而进。
                      还，以称旨，迁侍中，转左民尚书。从琮入隋，授开府仪同三
                      司。终于谯州刺史。子谧、谦。
                      <p>史臣曰：梁主任术好谋，知贤养士，盖有英雄之志，霸王
                      之略焉。及淮海版荡，骨肉猜贰，拥众自固，称藩内款，终能
                      据有全楚，中兴颓运。虽土宇殊于旧邦，而位号同于曩日。贻
                      厥自远，享国数世，可不谓贤哉。嗣子纂承旧业，增修遗构，
                      赏罚得衷，举厝有方。密迩寇雠，则威略具举；朝宗上国，则
                      声猷远振。岂非继世之令主乎。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/zhoushu/82776.html' class='pagedaohang'>【上一篇】<i>:周书卷四十九 列传第四十一</i></a></span><span class="tomenu"><a href="https://ChineseBooks.github.io/shishu/zhoushu/" title="周书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/zhoushu/82774.html' class='pagedaohang'>【下一篇】<i>：周书卷四十七 列传第三十九</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>