<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>南史_卷03	宋本纪下第三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/nanshi/">南史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/nanshi/'>南史</a> > </div>
<div class="kind">
  <h1 class="h11">卷03	宋本纪下第三</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87953.html' class='pagedaohang'>【上一篇】<i>:卷04	齐本纪上第四</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87951.html' class='pagedaohang'>【下一篇】<i>：卷02	宋本纪中第二</i></a></span>
</ul>
<div class="articleContent" id="articleContent"> <p>
太宗明皇帝讳彧，字休景，小字荣期，文帝第十一子也。
元嘉十六年十月生。二十五年，封淮陽王，二十九年改封湘东
王。孝武践阼，累迁镇军将军、雍州刺史。
</p><p>
是岁入朝，时废帝疑畏诸父，以上付廷尉，明日将加祸害，
上乃与腹心阮佃夫、李道儿等密谋。时废帝左右直合将军宗越、
谭金、童太一等是夜并外宿，佃夫、道儿因结寿寂之等，十一
月二十九日，弑废帝于后堂。建安王休仁便称臣，奉引升西堂，
登御坐。事出仓卒，上失履，跣，犹着乌纱帽，休仁呼主衣以
白纱代之。未即位，凡衆事悉称令书。己未，司徒豫章王子尚、
山陰公主并赐死，宗越、谭金、童太一伏诛。
</p><p>
十二月庚申朔，令书以东海王褘爲中书监、太尉，以晋安
王子勋爲车骑将军、开府仪同三司。癸亥，以建安王休仁爲司
徒、尚书令、扬州刺史。乙丑，改封安陆王子绥爲江夏王。
</p><p>
泰始元年即大明九年也，魏和平六年。冬十二月丙寅，皇
帝即位于太极前殿，大赦，改元。辛未，改封临贺王子産爲南
平王，晋熙王子舆爲庐陵王。壬申，以王景文爲尚书仆射。乙
亥，追尊所生沈婕妤曰宣皇太后。戊寅，改太皇太后爲崇宪皇
太后，立皇后王氏。罢二铢钱。
</p><p>
江州刺史晋安王子勋举兵反，镇军长史邓琬爲其谋主，雍
州刺史袁顗赴之。壬午，谒太庙。甲申，郢州刺史安陆王子绥、
会稽太守寻陽王子房、临海王子顼并举兵同逆。
</p><p>
二年春正月乙未，晋安王子勋僭即僞位于寻陽，年号义嘉。
壬辰，徐州刺史薛安都举兵反。甲午，内外戒严，司徒建安王
休仁都督诸军南讨。丙申，徐州刺史申令孙、司州刺史庞孟虬、
豫州刺史殷琰、青州刺史沈文秀、冀州刺史崔道固、湘州行事
何慧文、广州刺史袁昙远、益州刺史萧惠开、梁州刺史柳元怙
并同逆。丙午，车驾亲御六军，顿中兴堂。辛亥，南豫州刺史
山陽王休佑改爲豫州刺史，西讨。吴郡太守顾琛、吴兴太守王
昙生、义兴太守刘延熙、晋陵太守袁标、山陽太守程天祚并举
兵反。镇东将军巴陵王休若统军东讨。壬子，崇宪皇太后崩。
</p><p>
二月乙丑，以蔡兴宗爲尚书右仆射。壬申，吴兴太守张永、
右军将军萧道成东讨，平晋陵。丁亥，建武将军吴喜公率诸军
破贼于吴、吴兴、会稽，平定三郡，同逆皆伏诛。辅国将军萧
道成前锋北讨，辅国将军刘勉前锋西讨。刘胡衆四万据赭圻。
</p><p>
三月庚寅，抚军将军殷孝祖攻赭圻，死之。以辅国将军沈
攸之代爲南讨前锋。贼衆稍盛，袁顗顿鹊尾，连营至浓湖，衆
十余万。丙申，南徐州刺史桂陽王休范总统北讨诸军事。戊戌，
贬寻陽王子房爵爲松滋县侯。癸卯，令人入米七百石者除郡，
减此各有差。壬子，断新钱，专用古钱。
</p><p>
夏五月甲寅，葬崇宪皇太后于修甯陵。
</p><p>
秋七月丁酉，以仇池太守杨僧嗣爲北秦州刺史，封武都王。
</p><p>
八月己卯，司徒建安王休仁率衆军大破贼，斩僞尚书仆射
袁顗，进讨江、郢、荆、湘、雍五州，平之。晋安王子勋、安
陆王子绥、临海王子顼、邵陵王子元并赐死，同党皆伏诛。诸
将帅封赏各有差。
</p><p>
九月癸巳，六军解严。戊戌，以王玄谟爲左光禄大夫、开
府仪同三司，领护军将军。
</p><p>
冬十月乙卯，永嘉王子仁、始安王子真、淮南王子孟、南
平王子産、庐陵王子舆、松滋侯子房并赐死。丁卯，以沈攸之
爲中领军，与张永俱北讨。戊寅，立皇子昱爲皇太子。
</p><p>
十一月壬辰，立建平王景素子延年爲新安王。
</p><p>
十二月，薛安都要引魏军，张永、沈攸之大败，于是遂失
淮北四州及豫州淮西地。
</p><p>
是岁，魏天安元年。
</p><p>
三年春正月庚子，以农役将兴，诏太官停宰牛。癸卯，曲
赦豫、南豫二州。
</p><p>
闰正月庚午，都下大雨雪，遣使巡行，振贷各有差。
</p><p>
二月甲申，爲战亡将士举哀。丙申，曲赦青、冀二州。
</p><p>
夏四月丙戌，诏以故丞相江夏文献王、故太尉巴东忠烈公
柳元景、故司空始兴襄公沈庆之、故征西将军洮陽肃侯宗悫陪
祭孝武庙庭。庚子，立桂陽王休范第二子德嗣爲庐陵王，立侍
中刘韫第二子铣爲南丰王，以奉庐江昭王、南丰哀王祀。
</p><p>
五月丙辰，诏宣太后崇甯陵禁内坟瘗迁徙者给葬直，蠲复
其家。壬戌，以太子詹事袁粲爲尚书仆射。
</p><p>
秋八月壬寅，以中领军沈攸之行南兖州刺史，率衆北伐。
</p><p>
九月戊午，以皇后六宫以下杂衣千领、金钗千枚，赐北伐
将士。 冬十月壬午，改封新安王延年爲始平王。辛丑，以镇西大
将军、西秦河二州刺史吐谷浑拾寅爲征西大将军。
</p><p>
十一月，立建安王休仁第二子伯猷爲江夏王。
</p><p>
是岁，魏皇兴元年。
</p><p>
四年春正月丙辰朔，雨草于宫。乙亥，零陵王司马勖薨。
</p><p>
二月乙巳，左光禄大夫、开府仪同三司王玄谟薨。
</p><p>
三月，交州人李长仁据州叛。祅贼攻广州，杀刺史羊希，
龙骧将军陈伯绍讨平之。
</p><p>
夏四月丙申，改封东海王褘爲庐江王，山陽王休佑爲晋平
王。
</p><p>
秋九月戊辰，诏定黥刖之制。有司奏：“自今凡劫窃执官
仗、拒战逻司、攻剽亭寺及伤害吏人，并监司将吏自爲劫，皆
不限人数，悉依旧制斩刑。若遇赦，黥及两颊‘劫’字，断去
两脚筋，徙付交、梁、宁州。五人以下止相逼夺者，亦依黥作
‘劫’字，断去两脚筋，徙付远州。若遇赦，原断徒犹黥面，
依旧补冶士。家口应及坐，悉依旧结谪。”及上崩，其例乃寝。
</p><p>
庚午，上备法驾幸东宫。
</p><p>
冬十月癸酉朔，日有蚀之，发诸州兵北伐。
</p><p>
五年春正月癸亥，亲耕藉田。乙丑，魏克青州，执刺史沈
文秀以归。
</p><p>
二月丙申，以庐江王褘爲车骑将军、开府仪同三司、南豫
州刺史。
</p><p>
夏六月辛未，立晋平王休佑子宣曜爲南平王。
</p><p>
秋七月壬戌，改辅国将军爲辅师将军。
</p><p>
九月甲寅，立长沙王纂子延之爲始平王。
</p><p>
冬十月丁卯朔，日有蚀之。
</p><p>
十一月丁未，魏人来聘。
</p><p>
十二月庚申，分荆、益之五郡置三巴校尉。
</p><p>
六年春正月乙亥，初制间二年一祭南郊，间一年一祭明堂。
</p><p>
夏四月癸亥，立皇子燮爲晋熙王。
</p><p>
六月癸卯，以王景文爲尚书左仆射、扬州刺史，以袁粲爲
右仆射。己未，改临贺郡爲临庆郡。
</p><p>
秋七月丙戌，临庆王智井薨。
</p><p>
九月戊寅，立总明观，征学士以充之。置东观祭酒、访举
各一人，举士二十人，分爲儒、道、文、史、陰陽五部学，言
陰陽者遂无其人。
</p><p>
冬十月辛卯，立皇子赞爲武陵王。
</p><p>
十二月癸巳，以边难未息，制父母隔在异域者，悉使婚宦。
</p><p>
七年春正月甲戌，置散骑奏举郎。
</p><p>
二月癸丑，征西将军、荆州刺史巴陵王休若进号征西大将
军，及征南大将军、江州刺史桂陽王休范并开府仪同三司。甲
寅，南徐州刺史晋平王休佑薨。
</p><p>
三月辛酉，魏人来聘。
</p><p>
夏五月戊午，鸩司徒建安王休仁。庚午，以袁粲爲尚书令，
褚彦回爲右仆射。丙戌，追免晋平王休佑爲庶人。
</p><p>
秋七月丁巳，罢散骑奏举郎。乙丑，江州刺史巴陵王休若
赐死。 八月戊子，以皇子跻继江夏文献王义恭。庚寅，帝疾间。
</p><p>
戊戌，立皇子准爲安成王。
</p><p>
是岁，魏孝文帝延兴元年。
</p><p>
泰豫元年春正月甲寅朔，上以疾未痊，故改元。丁巳，巨
人迹见西池冰上。
</p><p>
夏四月己亥，上疾大渐。加江州刺史桂陽王休范位司空，
以刘勉爲尚书右仆射，蔡兴宗爲征西将军、开府仪同三司、荆
州刺史，郢州刺史沈攸之进号安西将军。袁粲、褚彦回、刘勉、
蔡兴宗、沈攸之入合被顾命。是日，上崩于景福殿，时年三十
四。五月戊寅，葬临沂县莫府山高宁陵。
</p><p>
帝好读书，爱文义，在藩时撰江左以来文章志，又续卫瓘
所注论语二卷。及即大位，旧臣才学之士多蒙引进。末年好鬼
神，多忌讳，言语文书有祸败凶丧疑似之言应回避者，犯即加
戮。改“騧”马字爲“马”边“瓜”，以“騧”字似“祸”故
也。尝以南苑借张永，云：“且给三百年，期尽包请。”宣陽
门谓之白门，上以白门不祥，讳之。尚书右丞江谧尝误犯，上
变色曰：“白汝家门！”路太后停尸漆床移出东宫，上幸宫见
之，怒，免中庶子，以之坐死者数十人。内外常虑犯触，人不
自保。移床修壁，先祭土神，使文士爲祝策，如大祭飨。
</p><p>
阮佃夫、杨运长、王道隆皆擅威权，言爲诏敕，郡守令长
一缺十除，内外混然，官以贿命，王、阮家富于公室。中书舍
人胡母颢专权，奏无不可。时人语曰：“禾绢闭眼诺，胡母大
张橐。”“禾绢”谓上也。及泰始、泰豫之际，左右失旨，往
往有刳剒断截，禁中懔懔若践刀剑。夜梦豫章太守刘愔反，遣
就郡杀之。军旅不息，府藏空虚，内外百官并断禄奉。在朝造
官者皆市井佣贩之子。而又令小黄门于殿内埋钱以爲私藏。以
蜜渍鱁鮧，一食数升，噉腊肉常至二百脔。奢费过度，每所造
制，必爲正御三十，副御、次副又各三十。须一物，辄造九十
枚。天下騷然，民不堪命。宋氏之业，自此衰矣。
</p><p>
后废帝讳昱，字德融，明帝长子也。大明七年正月辛丑，
生于卫尉府。帝母陈氏，李道儿妾，明帝纳之，故人呼帝爲李
氏子，帝亦自称李将军。明帝诸子在孕，皆以周易筮之，即以
所得卦爲小字，故帝小字慧震。泰始二年，立爲皇太子。六年，
出东宫。又制太子元正朝贺，服衮冕九章衣。明帝崩，庚子，
太子即皇帝位，大赦。尚书令袁粲、护军将军褚彦回共辅朝政，
班剑依旧入殿。
</p><p>
六月乙巳，尊皇后曰皇太后，立皇后江氏。
</p><p>
秋七月戊辰，拜帝所生陈贵妃爲皇太妃。
</p><p>
八月戊午，中书监、左光禄大夫、开府仪同三司蔡兴宗薨。
</p><p>
冬十一月己亥，新除郢州刺史刘彦节爲尚书左仆射。
</p><p>
元徽元年春正月戊寅，大赦改元。诏自元年以前徙放者并
听还本。魏人来聘。
</p><p>
夏六月乙卯，寿陽大水。
</p><p>
秋八月，都下旱。庚午，陈留王曹铣薨。
</p><p>
九月丁亥，立衡陽王嶷子伯玉爲南平王。
</p><p>
冬十二月癸卯朔，日有蚀之。乙巳，进桂陽王休范位太尉。
</p><p>
癸亥，立前建安王世子伯融爲始安县王。
</p><p>
二年夏五月壬午，江州刺史桂陽王休范举兵反。庚寅，内
外戒严，中领军刘勉、右卫将军萧道成前锋南讨，出屯新亭；
征北将军张永屯白下；前南兖州刺史沈怀明戍石头；卫将军袁
粲、中军将军褚彦回入卫殿省。壬辰，贼奄至，攻新亭垒，道
成拒击，大破之。越骑校尉张苟儿斩休范，贼党杜黑蠡、丁文
豪分军向朱雀航，刘勉拒贼，败绩，死之。右将军王道隆奔走，
遇害。张永溃于白下，沈怀明自石头奔散。甲午，车骑典签茅
恬开东府纳贼，贼入屯中堂，羽林监陈显达击，大破之。丙申，
张苟儿等又破贼，进平东府城，枭禽群贼。丁酉，大赦，解严。
荆州刺史沈攸之、南徐州刺史建平王景素、郢州刺史晋熙王燮、
湘州刺史王僧虔、雍州刺史张兴世并举义兵赴建邺。
</p><p>
六月癸卯，晋熙王燮遣军克寻陽，江州平。壬戌，改辅师
将军还爲辅国。
</p><p>
秋七月庚辰，立皇弟友爲邵陵王。乙酉，南徐州刺史建平
王景素进号征北将军、开府仪同三司。
</p><p>
九月丁酉，以袁粲爲中书监，领司徒。加护军将军褚彦回
爲尚书令。
</p><p>
冬十一月丙戌，帝加元服。
</p><p>
十二月癸亥，立皇弟跻爲江夏王，赞爲武陵王。
</p><p>
三年春三月己巳，都下大水。
</p><p>
夏六月，魏人来聘。
</p><p>
秋七月庚戌，以袁粲爲尚书令。
</p><p>
九月丙辰，征西大将军河南王吐谷浑拾寅进号车骑大将
军。
</p><p>
四年夏六月乙亥，加萧道成尚书左仆射。
</p><p>
秋七月戊子，建平王景素据京城反。己丑，内外纂严。遣
骁骑将军任农夫、冠军将军黄回北讨，萧道成总统衆军。始安
王伯融、都乡侯伯猷并赐死。乙未，克京城，斩景素，同逆皆
伏诛。 八月丁卯，立皇弟翽爲南陽王，嵩爲新兴王，禧爲始建王。
</p><p>
九月戊子，骁骑将军高道庆有罪，赐死。己丑，车骑将军、
</p><p>
扬州刺史安成王准进号骠骑大将军、开府仪同三司。
</p><p>
冬十月辛酉，以王僧虔爲尚书右仆射。
</p><p>
五年夏四月甲戌，豫州刺史阮佃夫、步兵校尉申伯宗、朱
幼谋废立，皆伏诛。
</p><p>
五月，地震。
</p><p>
六月甲戌，诛司徒左长史沈勃、散骑常侍杜幼文、游击将
军孙超之、长水校尉杜叔文。
</p><p>
七月戊子夜，帝遇弑于仁寿殿，时年十五。己丑，皇太后
令贬帝爲苍梧郡王，葬丹陽秣陵县郊坛西。
</p><p>
初帝之生夕，明帝梦人乘马，马无头及后足，有人曰 ：
“太子也。”及在东宫,五六岁能缘漆帐竿，去地丈馀，如此者
半食久乃下。渐长，喜怒乖节，左右失旨者手加扑打，徒跣蹲
踞。及嗣位，内畏太后，外惮大臣，犹未得肆志。自加元服，
三年，好出入，单将左右，或十里、二十里，或入市里，遇慢
骂则悦而受焉。四年，无日不出，与左右解僧智、张五儿恒夜
出开承明门，夕去晨反，晨出暮归，从者并执铤矛，行人男女
及犬马牛驴逢无免者。人间扰惧，昼日不开门，道无行人。尝
着小裤，不服衣冠。有白棓数十，各有名号，钳凿锥锯，不离
左右，爲击脑、槌陰、剖心之诛，日有数十。常见卧尸流血，
然后爲乐。左右人见有嚬眉者，帝令其正立，以矛刺洞之。曜
灵殿上养驴数十头，所自乘马，养于御床侧。与右卫翼辇营女
子私通，每从之游，持数千钱爲酒肉之费。出逢婚姻葬送，辄
与挽车小儿群聚饮酒，以爲欢适。阮佃夫腹心人张羊爲佃夫委
信，佃夫败，叛走，复捕得，自于承明门以车轹杀之。杀杜延
载、杜幼文，躬运矛铤，手自脔割。察孙超有蒜气，剖腹视之。
执楯驰马，自往刺杜叔文于玄武北湖。孝武帝二十八子，明帝
杀其十六，馀皆帝杀之。吴兴沈勃多宝货，往劫之，挥刀独前，
左右未至，勃时居丧在庐，帝望见之，便投铤，不中；勃知不
免，手搏帝耳，唾駡之曰：“汝罪踰桀、纣，屠戮无日！”遂
见害，帝自脔割。制露车一乘，施莑，乘以出入，从数十人，
羽仪追之，恒不相及；又各虑祸，亦不敢追，但整部伍，别在
一处瞻望而已。凡诸鄙事，过目则能，锻银、裁衣、作帽，莫
不精绝。未尝吹箎，执管便韵。天性好杀，一日无事，辄惨惨
不乐。内外忧惶，夕不及旦。领军将军萧道成与直合将军王敬
则谋之。七月戊子，帝微行出北湖，单马先走，羽仪不及，左
右张五儿马坠湖，帝怒，自驰骑刺马，屠割之。与左右作羌胡
伎爲乐。又于蛮冈赌跳，因乘露车，无复卤簿，往青园尼寺。
晚至新安寺偷狗，就昙度道人煮之饮酒。杨玉夫常得意，忽然
见憎，遇辄切齿，曰：“明日当杀小子，取拔肺。”是夜七夕，
令玉夫伺织女度，报己，因与内人穿针讫，大醉，卧于仁寿殿
东阿毡幄中。帝出入无禁，王敬则先结玉夫、陈奉伯、杨万年
等合二十五人，其夕玉夫候帝眠熟，至乙夜，与万年同入毡幄
内，取千牛刀杀之。
</p><p>
顺皇帝，讳准，字仲谟，小字知观，明帝第三子也。泰始
五年七月癸丑生。七年，封安成王。帝姿貌端华，眉目如画，
见者以爲神人。废帝即位，加扬州刺史。元徽二年，加都督扬、
南豫二州诸军事。四年，进号骠骑大将军。及废帝殒，萧道成
奉太后令迎王入居朝堂。
</p><p>
升明元年秋七月壬辰，皇帝即位，大赦，改元徽五年爲升
明元年。甲午，萧道成出镇东城，辅政。荆州刺史沈攸之进号
车骑大将军，萧道成司空、录尚书事。以袁粲爲中书监、司徒，
以褚彦回爲卫将军，刘彦节爲尚书令，加中军将军。辛丑，以
王僧虔爲尚书仆射。癸卯，车驾谒太庙。
</p><p>
八月癸亥，司徒袁粲镇石头。戊辰，崇拜帝所生陈昭华爲
皇太妃。庚午，以萧道成爲骠骑大将军、开府仪同三司，录尚
书如故。
</p><p>
九月己酉，庐陵王暠薨。
</p><p>
十二月丁巳，荆州刺史沈攸之举兵，不从执政。丁卯，萧
道成入守朝堂，侍中萧嶷镇东府。戊辰，中外纂严。壬申，司
徒袁粲据石头，谋诛道成，不果，旋见覆灭。乙亥，以王僧虔
爲左仆射，王延之爲右仆射。吴郡太守刘遐据郡不从执政，令
张瑰攻斩之。
</p><p>
闰月辛巳，屯骑校尉王宜兴贰于执政，见诛。癸巳，沈攸
之攻郢城，前军长史柳世隆碧守。己亥，中外戒严，假萧道成
黄钺。乙巳，道成出顿新亭。
</p><p>
是岁，魏太和元年。
</p><p>
二年春正月丁卯，沈攸之败，己巳，华容县人斩攸之首送
之。辛未，雍州刺史张敬儿克江陵，荆州平。丙子，解严。以
柳世隆爲尚书右仆射。萧道成旋镇东府。
</p><p>
二月庚辰，以王僧虔爲尚书令，王延之爲左仆射。癸未，
萧道成加授太尉，以褚彦回爲中书监、司空。丙戌，抚军将军、
扬州刺史晋熙王燮进号中军将军。
</p><p>
三月己酉朔，日有蚀之。
</p><p>
夏四月，南兖州刺史黄回贰于执政，赐死。
</p><p>
五月戊午，以倭国王武爲安东大将军。
</p><p>
六月丁酉，以辅国将军杨文弘爲北秦州刺史，封武都王。
</p><p>
秋九月乙巳朔，日有蚀之。丙午，加太尉萧道成黄钺、都
督中外诸军事、太傅，领扬州牧，赐殊礼。以扬州刺史晋熙王
燮爲司徒。
</p><p>
冬十月壬寅，立皇后谢氏。
</p><p>
十一月，立故武昌太守刘琨息颁爲南丰县王。癸亥，诛临
澧侯刘晃。甲子，改封南陽王翽爲随郡王。
</p><p>
十二月丙戌，皇后见于太庙。
</p><p>
三年春正月辛亥，领军将军萧赜加尚书右仆射，进号中军
大将军、开府仪同三司。
</p><p>
二月丙子，南豫州刺史邵陵王友薨。丙申，地震建陽门。
</p><p>
三月癸卯朔，日有蚀之。甲辰，加萧道成相国，总百揆，
封十郡爲齐公，备九锡之礼。庚戌，诛临川王绰。
</p><p>
夏四月壬申，进齐公萧道成爵爲王。壬午，安西将军武陵
王赞薨。辛卯，帝禅位于齐。壬辰，逊于东邸。是日，王敬则
以兵陈于殿庭，帝犹居内，闻之，逃于佛盖下。太后惧，自帅
Yan竖索，扶幸板舆。黄门或促之，帝怒，抽刀投之，中项而殒。
帝既出，宫人行哭，俱迁。备羽仪，乘画轮车，出东掖门。封
帝爲汝陰王，居丹徒宫，齐兵卫之。建元元年五月己未，帝闻
外有驰马者，惧乱作；监人杀王而以疾赴，齐人德之，赏之以
邑。六月乙酉，葬于遂宁陵，諡曰顺帝。宋之王侯无少长皆幽
死矣。 论曰：文帝负扆南面，实有人君之美，经国之义虽弘，而
隆家之道不足。彭城照不窥古，本无卓尔之资，徒见昆弟之义
深，未识君臣之礼异。以此家情，行之国道，主忌而犹犯，恩
离而未悟。致以陵逼之愆，遂成灭亲之祸。开端树隙，垂之后
人。明帝因猜忍之情，据已行之典，翦落洪枝，愿不待虑。既
而本根莫庇，幼主孤立，下无磐石之托，上有累卵之危。方复
藏玺怀绂，鱼服忘反，危冠短制，匹马孤征，以至覆亡，理固
然矣。神器以势弱倾移，灵命随乐推回改。斯盖履霜有渐，夫
岂一夕，何止区区汝陰揖让而已。

</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87953.html' class='pagedaohang'>【上一篇】<i>:卷04	齐本纪上第四</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87951.html' class='pagedaohang'>【下一篇】<i>：卷02	宋本纪中第二</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>