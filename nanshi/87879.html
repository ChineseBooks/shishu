<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>南史_卷76	列传第六十六</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/nanshi/">南史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/nanshi/'>南史</a> > </div>
<div class="kind">
  <h1 class="h11">卷76	列传第六十六</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87880.html' class='pagedaohang'>【上一篇】<i>:卷77	列传第六十七</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87878.html' class='pagedaohang'>【下一篇】<i>：卷75	列传第六十五　隐逸上</i></a></span>
</ul>
<div class="articleContent" id="articleContent"> <p>
隐逸下

</p><p>
臧荣绪 吴苞徐伯珍 沈麟士 阮孝绪 邓郁 陶弘景

</p><p>
诸葛璩 刘慧斐 范元琰 庾诜 张孝秀 庾承先 马枢

</p><p>
臧荣绪，东莞莒人也。祖奉先，建陵令。父庸人，国子助
教。
</p><p>
荣绪幼孤，躬自灌园，以供祭祀。母丧后，乃着嫡寝论，
扫洒堂宇，置筵席，朔望辄拜荐焉，甘珍未尝先食。纯笃好学，
括东、西晋爲一书，纪录志传百一十卷。隐居京口教授。
</p><p>
齐高帝爲扬州刺史，征荣绪爲主簿，不到。建元中，司徒
褚彦回啓高帝称述其美，以置秘阁。荣绪惇爱五经，谓人曰：
“昔吕尚奉丹书，武王致斋降位，李、释教诫，并有礼敬之仪，
因甄明至道。”乃着拜五经序论。常以宣尼庚子日生，其日陈
五经拜之。自号披褐先生。又以饮酒乱德，言常爲诫。永明六
年卒。 初，荣绪与关康之俱隐在京口，时号爲二隐。
</p><p>
吴苞字天盖，一字怀德，濮陽鄄城人也。儒学，善三礼及
老、庄。宋泰始中过江，聚徒教学。冠黄葛巾，竹麈尾，蔬食
二十馀年。与刘瓛俱于褚彦回宅讲授。瓛讲礼，苞讲论语、孝
经，诸生朝听瓛，晚听苞也。 
</p><p>
齐隆昌元年，征爲太学博士，不就。始安王遥光及江祏、
徐孝嗣共爲立馆于锺山下教授，朝士多到门焉，当时称其儒者。
自刘瓛以后，聚徒讲授，唯苞一人而已。以寿终。时有赵僧岩、
蔡荟，皆有景行，慕苞爲人。
</p><p>
僧岩，北海人。寥廓无常，人不能测。与刘善明友。善明
爲青州，欲举爲秀才，大惊，拂衣而去。后忽爲沙门，栖迟山
谷，常以一壶自随。一旦谓弟子曰：“吾今夕当死。壶中大钱
一千，以通九泉之路，蜡烛一挺，以照七尺之尸。”至夜而亡。
时人以爲知命。
</p><p>
蔡荟字休明，陈留人。清抗不与俗人交。李撝谓江学曰：
“古人称安贫清白曰夷，涅而不缁曰白，至如蔡休明者，可不
谓之夷白乎。”
</p><p>
又有鲁国孔嗣之字敬伯，宋时与齐高帝俱爲中书舍人，并
非所好。自庐江郡守去官，隐居锺山。朝廷以爲太中大夫，卒。
</p><p>
徐伯珍字文楚，东陽太末人也。祖、父并郡掾史。伯珍少
孤贫，学书无纸，常以竹箭、箬叶、甘蕉及地上学书。山水暴
出，漂溺宅舍，村邻皆奔走，伯珍累床而坐，诵书不辍。叔父
璠之与顔延之友善，还祛蒙山立精舍讲授，伯珍往从学。积十
年，究寻经史，游学者多依之。太守琅邪王昙生、吴郡张淹并
加礼辟，伯珍应召便退，如此者凡十二焉。征士沈俨造膝谈论，
申以素交。吴郡顾欢擿出尚书滞义，伯珍詶答，甚有条理，儒
者宗之。好释氏、老、庄，兼明道术。岁尝旱，伯珍筮之，如
期而雨。举动有礼，过曲木之下，趍而避之。早丧妻，晚不复
重娶，自比曾参。
</p><p>
宅南九里有高山，班固谓之九岩山，后汉龙丘苌隐处也。
山多龙须柽柏，望之五采，世呼爲妇人岩。二年，伯珍移居之，
阶户之间，木生皆连理。门前生梓树，一年便合抱。馆东石壁， 
夜忽有赤光洞照，俄尔而灭。白雀一双栖其户牖，论者以爲隐
德之感焉。刺史豫章王辟议曹从事，不就。家甚贫窭，兄弟四
人皆白首相对，时人呼爲“四皓”。建武四年卒，年八十四。
受业生凡千馀人。
</p><p>
伯珍同郡娄幼瑜字季玉，亦聚徒教授，不应徵辟，弥爲临
川王映所赏异，着礼捃拾三十卷。
</p><p>
沈麟士字云祯，吴兴武康人也。祖膺期，晋太中大夫。父
虔之，宋乐安令。
</p><p>
麟士幼而俊敏，年七岁，听叔父岳言玄。宾散，言无所遗
失。岳抚其肩曰：“若斯文不绝，其在尔乎。”及长，博通经
史，有高尚之心。亲亡，居丧尽礼。服阕，忌日辄流泪弥旬。
居贫织帘诵书，口手不息，乡里号爲织帘先生。尝爲人作竹误
伤手，便流泪而还。同作者谓曰：“此不足损，何至涕零。”
答曰：“此本不痛，但遗体毁伤，感而悲耳。”尝行路，邻人
认其所着屐，麟士曰：“是卿屐邪？”即跣而反。邻人得屐，
送前者还之，麟士曰：“非卿屐邪？”笑而受之。
</p><p>
宋元嘉末，文帝令仆射何尚之抄撰五经，访举学士，县以
麟士应选。不得已至都，尚之深相接。及至，尚之谓子偃曰：
“山薮故多奇士，沈麟士，黄叔度之流也，岂可澄清淆浊邪。
汝师之。”
</p><p>
麟士尝苦无书，因游都下，历观四部毕，乃叹曰：“古人
亦何人哉。”少时称疾归乡，不与人物通。养孤兄子，义着乡
曲。或劝之仕，答曰：“鱼县兽槛，天下一契。圣人玄悟，所
以每履吉先。吾诚未能景行坐忘，何爲不希企日损。”乃作玄
散赋以绝世。太守孔山士辟不应，宗人徐州刺史昙庆、侍中怀
文、左率勃来候之，麟士未尝答也。
</p><p>
隐居余不吴差山，讲经教授，从学士数十百人，各营屋宇， 
依止其侧，时爲之语曰：“吴差山中有贤士，开门教授居成市。”
麟士重陆机连珠，每爲诸生讲之 。征北张永爲吴兴，请麟士
入郡。麟士闻郡后堂有好山水，即戴安道游吴兴，因古墓爲山
池也。欲一观之，乃往停数月。永欲请爲功曹，麟士曰：“明
府德履冲素，留心山谷，是以被褐负杖，忘其疲病。必欲饰浑
沌以蛾眉，冠越客于文冕，走虽不敏，请附高节，有蹈东海死
耳，不忍受此黔劓。”永乃止。
</p><p>
升明末，太守王奂，永明中，中书郎沈约并表荐之，征皆
不就。乃与约书曰：“名者实之宾，本所不庶。中央无心，空
勤南北。爲惠反凶，将在于斯。”
</p><p>
麟士无所营求，以笃学爲务，恒凭素几鼓素琴，不爲新声。
负薪汲水，并日而食。守操终老，读书不倦。遭火烧书数千卷，
年过八十，耳目犹聪明，以反故抄写，火下细书，复成二三千
卷，满数十箧。时人以爲养身静默所致。制黑蝶赋以寄意。着
周易两系、庄子内篇训。注易经、礼记、春秋、尚书、论语、
孝经、丧服、老子要略数十卷。梁天监元年，与何点同征，又
不就。二年，卒于家，年八十五。以杨王孙、皇甫谧深达生死
而终礼矫俗，乃自爲终制，遗令：“气绝剔被，取三幅布以覆
尸。及敛，仍移布于尸下，以爲敛服。反被左右两际以周上，
不复制覆被。不须沐浴唅珠。以本裙衫、先着褌，凡二服，上
加单衣幅巾履枕，棺中唯此。依士安用孝经。既殡不复立灵座，
四节及祥，权铺席于地，以设玄酒之奠。人家相承漆棺，今不
复尔。亦不须旐。成服后即葬，作冢令小，后祔更作小冢于滨。
合葬非古也。冢不须聚土成坟，使上与地平。王祥终制亦尔。
葬不须软车、灵舫、魌头也。不得朝夕下食。祭奠之法，至于
葬，唯清水一杯。”子彜奉而行之，州乡皆称叹焉。
</p><p>
阮孝绪字士宗，陈留尉氏人也。父彦之，宋太尉从事中郎， 
以清干流誉。
</p><p>
孝绪七岁出继从伯胤之，胤之母周氏卒，遗财百余万应归
孝绪，孝绪一无所纳，尽以归胤之姊琅邪王晏之母，闻者咸叹
异之。乳人怜其传重辛苦，辄窃玉羊金兽等物与之。孝绪见而
骇愕，啓彦之送还王氏。
</p><p>
幼至孝，性沈静，虽与童儿游戏，恒以穿池筑山爲乐。年
十三，遍通五经。十五冠而见其父彦之，彦之诫曰：“三加弥
尊，人伦之始，宜思自勖，以庇尔躬。”答曰：“愿迹松子于
瀛海，追许由于穹谷，庶保促生，以免尘累。”自是屏居一室，
非定省未尝出户，家人莫见其面，亲友因呼爲居士。
</p><p>
年十六，父丧不服绵纩，虽蔬菜有味亦吐之。外兄王晏贵
显，屡至其门，孝绪度之必至颠覆，闻其笳管，穿篱逃匿，不
与相见。曾食酱美，问之，云是王家所得，便吐餐覆酱。及晏
诛，亲戚咸爲之惧。孝绪曰：“亲而不党，何坐之及。”竟获
免。
</p><p>
梁武起兵围建邺，家贫无以爨，僮妾窃邻人墓樵以继火。
孝绪知之，乃不食，更令撤屋而炊。所居以一鹿床爲精舍，以
树环绕。天监初，御史中丞任昉寻其兄履之，欲造而不敢，望
而叹曰：“其室虽迩，其人甚远。”其爲名流所钦尚如此。自
是钦慕风誉者，莫不怀刺敛衽，望尘而息。殷芸欲赠以诗，昉
曰：“趣舍既异，何必相干。”芸乃止。唯与比部郎裴子野交。
子野荐之尚书徐勉，言其“年十余岁随父爲湘州行事，不书官
纸，以成亲之清白。论其志行粗类管幼安，比以采章如似皇甫
谧”。 
</p><p>
天监十二年，诏公卿举士，秘书监傅照上疏荐之，与吴郡
范元琰俱征，并不到。陈郡袁峻谓曰：“往者天地闭，贤人隐。
今世路已清，而子犹遁，可乎？”答曰：“昔周德虽兴，夷、 
齐不厌薇蕨。汉道方盛，黄、绮无闷山林。爲仁由己，何关人
世？况仆非往贤之类邪？”初，谢朏及伏暅应徵，天子以爲隐
者苟立虚名，以要显誉，故孝绪与何胤并得遂其高志。
</p><p>
后于锺山听讲，母王氏忽有疾，兄弟欲召之。母曰：“孝
绪至性冥通，必当自到。”果心惊而反，邻里嗟异之。合药须
得生人参，旧传锺山所出。孝绪躬历幽险，累日不逢。忽见一
鹿前行，孝绪感而随后，至一所遂灭，就视，果获此草。母得
服之遂愈，时皆言其孝感所致。
</p><p>
有善筮者张有道曰：“见子隐迹而心难明，自非考之龟
蓍，无以验也。”及布卦，既揲五爻，曰：“此将爲咸，应感
之法，非嘉遯之兆。”孝绪曰：“安知后爻不爲上九。”果成
遯卦。有道叹曰：“此所谓‘肥遯无不利’，象实应德，心迹
并也。”孝绪曰：“虽获遯卦，而上九爻不发，升遐之道，便
当高谢许生。”乃着高隐传，上自炎皇，终于天监末，斟酌分
爲三品：言行超逸，名氏弗传，爲上篇；始终不耗，姓名可录，
爲中篇；挂冠人世，栖心尘表，爲下篇。湘东王着忠臣传，集
释氏碑铭、丹陽尹录、研神记，并先简孝绪而后施行。南平元
襄王闻其名，致书要之，不赴，曰：“非志骄富贵，但性畏庙
堂，若使麏麚可骖，何以异夫骥騄。”
</p><p>
初，建武末，青溪宫东门无故自崩，大风拔东宫门外杨树，
或以问孝绪。孝绪曰：“青溪皇家旧宅，齐爲木行，东爲木位。
今东门自坏，木其衰矣。”
</p><p>
武帝禁畜谶纬，孝绪兼有其书，或劝藏之。答曰：“昔刘
德重淮南秘要，适爲更生之祸，杜琼所谓不如不知，此言美矣。”
客有求之，答曰：“己所不欲，岂可嫁祸于人。”乃焚之。
</p><p>
鄱陽忠烈王妃，孝绪姊也。王尝命驾欲就之游，孝绪凿垣
而逃，卒不肯见。王怅然叹息。王诸子笃渭陽之情，岁时之贡， 
无所受纳，未尝相见，竟不之识。或问其故，孝绪曰：“我本
素贱，不应爲王侯姻戚，邂逅所逢，岂关始愿。”刘歊曾以米
馈之，孝绪不纳，歊亦弃之。末年蔬食断酒，其恒供养石像先
有损坏，心欲补之，罄心敬礼，经一夜忽然完复。衆并异之。
</p><p>
大同二年正月，孝绪自筮卦，“吾寿与刘着作同年”。及
刘杳卒，孝绪曰：“刘侯逝矣，吾其几何。”其年十月卒，年
五十八。梁简文在东宫，隆恩厚赠，子恕等述先志不受。顾协
以爲恩异常均，议令恭受。门徒追论德行，諡曰文贞处士。所
着七录、削繁等一百八十一卷，并行于世。
</p><p>
初，孝绪所撰高隐传中篇所载一百三十七人，刘歊、刘吁
览其书曰：“昔嵇康所赞，缺一自拟，今四十之数，将待吾等
成邪。”对曰：“所谓荀君虽少，后事当付锺君。若素车白马
之日，辄获麟于二子。”歊、吁果卒，乃益二传。及孝绪亡，
吁兄絜录其所遗行次篇末，成绝笔之意云。
</p><p>
南岳邓先生名郁，荆州建平人也。少而不仕，隐居衡山极
峻之岭，立小板屋两间，足不下山，断谷三十馀载，唯以涧水
服云母屑，日夜诵大洞经。梁武帝敬信殊笃，爲帝合丹，帝不
敢服，起五岳楼贮之供养，道家吉日，躬往礼拜。白日，神仙
魏夫人忽来临降，乘云而至，从少妪三十，并着绛紫罗绣褂裤，
年皆可十七八许。色艳桃李，质胜琼瑶，言语良久，谓郁曰：
“君有仙分，所以故来，寻当相候。”至天监十四年，忽见二
青鸟悉如鹤大，鼓翼鸣舞，移晷方去。谓弟子等曰：“求之甚
劳，得之甚逸。近青鸟既来，期会至矣。”少日无病而终。山
内唯闻香气，世未尝有。武帝后令周舍爲邓玄传，具序其事。
陶弘景字通明，丹陽秣陵人也。祖隆，王府参军。父贞，
孝昌令。
</p><p>
初，弘景母郝氏梦两天人手执香炉来至其所，已而有娠。 
以宋孝建三年景申岁夏至日生。幼有异操，年四五岁，恒以荻
爲笔，画灰中学书。至十岁，得葛洪神仙传，昼夜研寻，便有
养生之志。谓人曰：“仰青云，睹白日，不觉爲远矣。”父爲
妾所害，弘景终身不娶。及长，身长七尺七寸，神仪明秀，朗
目疏眉，细形长额耸耳，耳孔各有十余毛出外二寸许，右膝有
数十黑子作七星文。读书万馀卷，一事不知，以爲深耻。善琴
棋，工草隶。未弱冠，齐高帝作相，引爲诸王侍读，除奉朝请。
虽在朱门，闭影不交外物，唯以披阅爲务。朝仪故事，多所取
焉。
</p><p>
家贫，求宰县不遂。永明十年，脱朝服挂神武门，上表辞
禄。诏许之，赐以束帛，敕所在月给伏苓五斤，白蜜二升，以
供服饵。及发，公卿祖之征虏亭，供帐甚盛，车马填咽，咸云
宋、齐以来未有斯事。于是止于句容之句曲山。恒曰：“此山
下是第八洞宫，名金坛华陽之天，周回一百五十里。昔汉有咸
陽三茅君得道来掌此山，故谓之茅山。”乃中山立馆，自号华
陽陶隐居。人间书劄，即以隐居代名。
</p><p>
始从东陽孙游岳受符图经法，遍历名山，寻访仙药。身既
轻捷，性爱山水，每经涧谷，必坐卧其间，吟咏盘桓，不能已
已。谓门人曰：“吾见朱门广厦，虽识其华乐，而无欲往之心。
望高岩，瞰大泽，知此难立止，自恒欲就之。且永明中求禄，
得辄差舛；若不尔，岂得爲今日之事。岂唯身有仙相，亦缘势
使之然。”沈约爲东陽郡守，高其志节，累书要之，不至。
</p><p>
弘景爲人员通谦谨，出处冥会，心如明镜，遇物便了。言
无烦舛，有亦随觉。永元初，更筑三层楼，弘景处其上，弟子
居其中，宾客至其下。与物遂绝，唯一家僮得至其所。本便马
善射，晚皆不爲，唯听吹笙而已。特爱松风，庭院皆植松，每
闻其响，欣然爲乐。有时独游泉石，望见者以爲仙人。 
</p><p>
性好着述，尚奇异，顾惜光景，老而弥笃。尤明陰陽五行、
风角星算、山川地理、方图産物、医术本草，着帝代年历，以
算推知汉熹平三年丁丑冬至，加时在日中，而天实以乙亥冬至，
加时在夜半，凡差三十八刻，是汉历后天二日十二刻也。又以
历代皆取其先妣母后配飨地只，以爲神理宜然，硕学通儒，咸
所不悟。又尝造浑天象，高三尺许，地居中央，天转而地不动，
以机动之，悉与天相会 。云“修道所须，非止史官是用”。深
慕张良爲人，云“古贤无比”。
</p><p>
齐末爲歌曰“水丑木”爲“梁”字。及梁武兵至新林，遣
弟子戴猛之假道奉表。及闻议禅代，弘景援引图谶，数处皆成
“梁”字，令弟子进之。武帝既早与之游，及即位后，恩礼愈
笃，书问不绝，冠盖相望。
</p><p>
弘景既得神符秘诀，以爲神丹可成，而苦无药物。帝给黄
金、朱砂、曾青、雄黄等。后合飞丹，色如霜雪，服之体轻。
及帝服飞丹有验，益敬重之。每得其书，烧香虔受。帝使造年
历，至己巳岁而加朱点，实太清三年也。帝手敕招之，锡以鹿
皮巾。后屡加礼聘，并不出，唯画作两牛，一牛散放水草之间，
一牛着金笼头，有人执绳，以杖驱之。武帝笑曰：“此人无所
不作，欲学曳尾之龟，岂有可致之理。”国家每有吉凶征讨大
事，无不前以谘询。月中常有数信，时人谓爲山中宰相。二宫
及公王贵要参候相继，赠遗未尝脱时。多不纳受，纵留者即作
功德。 
</p><p>
天监四年，移居积金东涧。弘景善辟谷导引之法，自隐处
四十许年，年逾八十而有壮容。仙书云：“眼方者寿千岁。”
弘景末年一眼有时而方。曾梦佛授其菩提记云，名爲胜力菩萨。
乃诣鄮县阿育王塔自誓，受五大戒。后简文临南徐州，钦其风
素，召至后堂，以葛巾进见，与谈论数日而去，简文甚敬异之。 
天监中，献丹于武帝。中大通初，又献二刀，其一名善胜，一
名威胜，并爲佳宝。
</p><p>
无疾，自知应逝，逆克亡日，仍爲告逝诗。大同二年卒，
时年八十一。顔色不变，屈申如常，香气累日，氛氲满山。遗
令：“既没不须沐浴，不须施床，止两重席于地，因所着旧衣，
上加生裤裙及臂衣靺冠巾法服。左肘录铃，右肘药铃，佩符络
左腋下。绕腰穿环结于前，钗符于髻上。通以大袈裟覆衾蒙首
足。明器有车马。道人道士并在门中，道人左，道士右。百日
内夜常然灯，旦常香火。”弟子遵而行之。诏赠太中大夫，諡
曰贞白先生。
</p><p>
弘景妙解术数，逆知梁祚覆没，预制诗云：“夷甫任散诞，
平叔坐论空。岂悟昭陽殿，遂作单于宫。”诗秘在箧里，化后，
门人方稍出之。大同末，人士竞谈玄理，不习武事，后侯景篡，
果在昭陽殿。
</p><p>
初，弘景母梦青龙无尾，自己升天，弘景果不妻无子。从
兄以子松乔嗣。所着学苑百卷，孝经、论语集注、帝代年历、
本草集注、效验方、肘后百一方、古今州郡记、图像集要及玉
匮记、七曜新旧术疏、占候、合丹法式，共秘密不传，及撰而
未讫又十部，唯弟子得之。
</p><p>
时有沙门释宝志者，不知何许人，有于宋泰始中见之，出
入锺山，往来都邑，年已五六十矣。齐、宋之交，稍显灵迹，
被发徒跣，语默不伦。或被锦袍，饮啖同于凡俗，恒以铜镜剪
刀镊属挂杖负之而趍。或征索酒肴，或累日不食，预言未兆，
识他心智。一日中分身易所，远近惊赴，所居噂誻。齐武帝忿
其惑衆，收付建康狱。旦日，咸见游行市里，既而检校，犹在
狱中。其夜，又语狱吏：“门外有两舆食，金钵盛饭，汝可取
之。”果是文惠太子及竟陵王子良所供养。县令吕文显以啓武 
帝，帝乃迎入华林园。少时忽重着三布帽，亦不知于何得之。
俄而武帝崩，文惠太子、豫章文献王相继薨，齐亦于此季矣。
</p><p>
灵和寺沙门释宝亮欲以纳被遗之，未及有言，宝志忽来牵
被而去。蔡仲熊尝问仕何所至。了自不答，直解杖头左索绳掷
与之，莫之解。仲熊至尚书左丞，方知言验。
</p><p>
永明中，住东宫后堂，从平旦门中出入。末年忽云“门上
血污衣”，褰裳走过。至郁林见害，果以犊车载尸出自此门，
舍故Yan人徐龙驹宅，而帝颈血流于门限焉。
</p><p>
梁武帝尤深敬事，尝问年祚远近。答曰：“元嘉元嘉。”
帝欣然，以爲享祚倍宋文之年。虽剃须发而常冠帽，下裙纳袍，
故俗呼爲志公。好爲谶记，所谓志公符是也。高丽闻之，遣使
齎绵帽供养。
</p><p>
天监十三年卒。将死，忽移寺金刚像出置户外，语人云：
“菩萨当去。”旬日无疾而终。先是琅邪王筠至庄严寺，宝志
遇之，与交言欢饮。至亡，敕命筠爲碑，盖先觉也。
</p><p>
诸葛璩字幼玫，琅邪陽都人也。世居京口。璩幼事征士关
康之，博涉经史。复师征士臧荣绪，荣绪着晋书，称璩有发擿
之功，方之壶遂。
</p><p>
齐建武初，南徐州行事江祀荐璩于明帝，言璩安贫守道，
悦礼敦诗，如其简退，可扬清厉俗，请辟爲议曹从事。帝许之。
璩辞不赴。陈郡谢朓爲东海太守，下教扬其风概，饷谷百斛。
梁天监中，举秀才，不就。
</p><p>
璩性勤于诲诱，后生就学者日至。居宅狭陋，无以容之。
太守张友爲起讲舍。璩处身清正，妻子不见喜愠之色，旦夕孜
孜，讲诵不辍，时人益以此宗之。卒于家。璩所着文章二十卷，
门人刘暾集而录之。
</p><p>
刘慧斐字宣文，彭城人也。父元直，淮南太守。慧斐少博 
学，能属文，起家梁安成王法曹行参军。尝还都，途经寻陽，
游于匡山，遇处士张孝秀，相得甚欢，遂有终焉之志。因不仕，
居东林寺。又于山北构园一所，号曰离垢园，时人仍谓爲离垢
先生。 
</p><p>
慧斐尤明释典，工篆隶，在山手写佛经二千余卷，常所诵
者百馀卷。昼夜行道，孜孜不怠，远近钦慕之。简文临江州，
遗以几杖。论者云，自远法师没后将二百年，始有张、刘之盛
矣。元帝及武陵王等书问不绝。大同三年卒。
</p><p>
慧斐兄慧镜，安成内史。初，元直居郡得罪，慧镜历诣朝
士乞哀，恳恻甚至，遂以孝闻。
</p><p>
子昙净字元光，笃行有父风，解褐安成王国左常侍。父卒
于郡，昙净奔丧，不食饮者累日，绝而又苏，每哭辄呕血。服
阕，因毁成疾。会有诏士姓各举四科，昙净叔父慧斐举以应孝
行，武帝用爲海宁令。昙净又以兄未爲县，因以让兄，乃除安
西参军。
</p><p>
父亡后，事母尤淳至，身营餐粥，不以委人。母疾，衣不
解带，及母亡，水浆不入口者殆一旬。母丧权瘗药王寺，时天
寒，昙净身衣单布衣，庐于瘗所。昼夜哭临不绝声，哀感行路，
未期而卒。
</p><p>
范元琰字伯珪，一字长玉，吴郡钱塘人也。祖悦之，太学
博士征，不至。父灵瑜，居父忧以毁卒。元琰时童孺，哀慕尽
礼，亲党异之。及长好学，博通经史，兼精佛义，然谦敬不以
所长骄人。祖母患痈，恒自含吮。与人言常恐伤物。居家不出
城市，虽独居如对宾客，见者莫不改容惮之。
</p><p>
家贫，唯以园蔬爲业。尝出行，见人盗其菘，元琰遽退走。
母问其故，具以实答。母问盗者爲谁，答曰：“向所以退，畏
其愧耻，今啓其名，愿不泄也。”于是母子秘之。或有涉沟盗 
其笋者，元琰因伐木爲桥以度之，自是盗者大惭，一乡无复草
窃。
</p><p>
齐建武初，征爲曹武平西参军，不至。于时始安王遥光爲
扬州，谓徐孝嗣曰：“曹武参军，岂是礼贤之职。”欲以西曹
书佐聘之，会遥光败，不果，时人以爲恨。沛国刘瓛深加器异，
尝表称之。天监九年，县令管慧辩上言义行，扬州刺史临川王
宏辟命，不至。卒于家。
</p><p>
庾诜字彦宝，新野人也。幼聪警笃学，经史百家，无不该
综。纬候书射，棋算机巧，并一时之绝。而性托夷简，特爱林
泉，十亩之宅，山池居半。蔬食弊衣，不修産业。遇火，止出
书数篑坐于池上，有爲火来者，答云“唯恐损竹”。乘舟从沮
中山舍还，载米一百五十石。有人寄载三十石，及至宅，寄载
者曰：“君三十斛，我百五十斛。”诜默然不言，恣其取足。
邻人有被诬爲盗，见劾妄款。诜矜之，乃以书质钱二万，令门
生诈爲其亲，代之酬备。邻人获免谢诜，诜曰：“吾矜天下无
辜，岂期谢也。”
</p><p>
梁武帝少与诜善，及起兵，署爲平西府记室参军，诜不屈。
平生少所游狎，河东柳恽欲与交，拒而弗纳。普通中，诏以爲
黄门侍郎，称疾不起。晚年尤遵释教，宅内立道场，环绕礼忏，
六时不辍。诵法华经，每日一遍。后夜中忽见一道人自称愿公，
容止甚异，呼诜爲上行先生，授香而去。中大通四年，因寝忽
惊觉，曰：“愿公复来，不可久住。”顔色不变，言终而亡，
年七十八 。举室咸闻空中唱“上行先生已生弥陀净域矣”。武
帝闻而下诏，諡贞节处士，以显高烈。
</p><p>
诜所撰帝历二十卷，易林二十卷，续伍端休江陵记一卷，
晋朝杂事五卷，总抄八十卷，行于世。
</p><p>
子曼倩字世华，亦早有令誉。元帝在荆州，爲中录事。每 
出，帝常目送之，谓刘之遴曰：“荆南信多君子。”后转谘议
参军。所着丧服仪，文字体例，老子义疏，算经及七曜历术，
并所制文章，凡九十五卷。子季才有学行，承圣中，位中书侍
郎。江陵平，随例入长安。
</p><p>
张孝秀字文逸，南陽宛人也。徙居寻陽。曾祖须无，祖僧
监，父希，并别驾从事。
</p><p>
孝秀长六尺馀，白皙美须眉，仕州中从事史。遇刺史陈伯
之叛，孝秀与州中士大夫谋袭之，事觉，逃于盆水侧。有商人
置诸褚中，展转入东林。伯之得其母郭，以蜡灌杀之。孝秀遣
妻妾，入匡山修行学道。服阕，建安王召爲别驾。因去职归山，
居于东林寺，有田数十顷，部曲数百人，率以力田，尽暴山衆。
远近归慕，赴之如市。
</p><p>
孝秀性通率，不好浮华，常冠谷皮巾，蹑蒲履，手执并闾
皮麈尾，服寒食散，盛冬卧于石上。博涉群书，专精释典。僧
有亏戒律者，集衆佛前，作羯磨而笞之，多能改过。善谈论，
工隶书，凡诸艺能，莫不明习。普通三年卒，室中皆闻非常香。
梁简文甚伤悼焉，与刘慧斐书，述其贞白云。
</p><p>
庾承先字子通，潁川鄢陵人也。少沈静有志操，是非不涉
于言，喜愠不形于色，人莫能窥也。弱岁受学于南陽刘虬，强
记敏识，出于群辈。玄经释典，靡不该悉；九流七略，咸所精
练。辟功曹不就，乃与道士王僧镇同游衡岳。晚以弟疾还乡里，
遂居土台山。梁鄱陽忠烈王在州，钦其风味，要与游处，令讲
老子。远近名僧，咸来赴集，论难锋起，异端竞至，承先徐相
酬答，皆得所未闻。忠烈王尤所钦重。
</p><p>
中大通三年，庐山刘慧斐至荆州，承先与之有旧，往从之，
荆陕学徒因请承先讲老子。湘东王亲命驾临听，论议终日，留
连月馀，乃还山。王亲祖道，并赠篇什，隐者美之。其年卒， 
刺史厚有赠赙。门人黄士龙让曰：“先师平素食不求饱，衣不
求轻，凡有赠遗，皆无所受。临终之日，诫约家门，薄弊周形，
巾褐爲敛。虽蒙赉及，不敢轻承教旨，以违平生之操。钱布辄
付使反。”时论高之。
</p><p>
马枢字要理，扶风郿人也。祖灵庆，齐竟陵王录事参军。
</p><p>
枢数岁而孤，爲其姑所养。六岁，能诵孝经、论语、老子。
及长，博极经史，尤善佛经及周易、老子义。梁邵陵王纶爲南
徐州刺史，素闻其名，引爲学士。纶时自讲大品经，令枢讲维
摩、老子、周易，同日发题，道俗听者二千人。王欲极观优劣，
乃谓衆曰：“与马学士论义，必使屈服，不得空立客主。”于
是数家学者，各起问端。枢乃依次剖判，开其宗旨，然后枝分
派别，转变无穷，论者拱默听受而已，纶甚嘉之。
</p><p>
寻遇侯景之乱，纶举兵援台，乃留书二万卷付枢。枢肆志
寻览，殆将周遍，乃喟然叹曰：“吾闻贵爵位者以巢、由爲桎
梏，爱山林者以伊、吕爲管库，束名实则刍芥柱下之言，翫清
虚则糠秕席上之说，稽之笃论，亦各从其好也。比求志之士，
望涂而息，岂天之不惠高尚，何山林之无闻甚乎。”乃隐于茅
山，有终焉之志。
</p><p>
陈天嘉元年，文帝征爲度支尚书，辞不应命。时枢亲故并
居京口，每秋冬之际，时往游焉。及鄱陽王爲南徐州刺史，钦
其高尚，鄙不能致，乃卑辞厚意，令使者邀之，枢固辞以疾。
门人劝请，不得已乃行。王别筑室以处之，枢恶其崇丽，乃于
竹林间自营茅茨而居。每以王公馈饷，辞不获已者，率十分受
一。
</p><p>
枢少属乱离，凡所居处，盗贼不入，依托者常数百家。目
精洞黄，能视闇中物。有白晏一双，巢其庭树，驯狎橺庑，时
至几案，春来秋去，几三十年。太建十三年卒。撰道觉论行于 
世。
</p><p>
论曰：夫独往之人，皆禀偏介之性，不能摧志屈道，借誉
期通。若使夫遇见信之主，逢时来之运，岂其放情江海，取逸
丘樊？不得已而然故也。且岩壑闲远，水石清华，虽复崇门八
袭，高城万雉，莫不蓄壤开泉，髣佛林泽。故知松山桂渚，非
止素玩，碧涧清潭，翻成丽瞩。挂冕东都，夫何难之有。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87880.html' class='pagedaohang'>【上一篇】<i>:卷77	列传第六十七</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87878.html' class='pagedaohang'>【下一篇】<i>：卷75	列传第六十五　隐逸上</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>