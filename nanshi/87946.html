<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>南史_卷09	陈本纪上第九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/nanshi/">南史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/nanshi/'>南史</a> > </div>
<div class="kind">
  <h1 class="h11">卷09	陈本纪上第九</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87947.html' class='pagedaohang'>【上一篇】<i>:卷10	陈本纪下第十</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87945.html' class='pagedaohang'>【下一篇】<i>：卷08	梁本纪下第八</i></a></span>
</ul>
<div class="articleContent" id="articleContent"> <p>
陈高祖武皇帝讳霸先，字兴国，小字法生，吴兴长城下若
里人。姓陈氏。其本甚微，自云汉太丘长寔之后也。寔玄孙晋
太尉准。准生匡，匡生达，永嘉中南迁，爲丞相掾，太子洗马，
出爲长城令，悦其山水，遂家焉。尝谓所亲曰：“此地山川秀
丽，当有王者兴焉，二百年后，我子孙必锺斯运。”达生康，
复爲丞相掾，咸和中土断，故爲长城人。康生盱眙太守英，英
生尚书郎公弼，公弼生步兵校尉鼎，鼎生散骑侍郎高，高生怀
安令咏，咏生安成太守猛，猛生太常卿道巨，道巨生皇考文赞。
帝以梁天监二年癸未岁生。少俶傥有大志，长于谋略，意
气雄杰，不事生産。及长，涉猎史籍，好读兵书，明纬候、孤
虚、遁甲之术，多武艺，明达果断，爲当时推服。身长七尺五
寸，日角龙顔，垂手过膝。尝游义兴，馆于许氏，梦天开数丈，
有四人朱衣，捧日而至，纳之帝口，及觉，腹内犹热，帝心独
喜。初仕乡爲里司，后至建邺爲油库吏，徙爲新喻侯萧映传教，
勤于其事，爲映所赏。及映爲吴兴太守，甚重帝，谓僚佐曰：
“此人将来远大，必胜于我。”及映爲广州，帝爲中直兵参军，
随之镇，映令帝招集士马。
</p><p>
先是武林侯萧谘爲交州刺史，以严刻失和，土人李贲连结
数州豪杰同时反，台遣高州刺史孙冏、新州刺史卢子雄将兵击
贲。冏等不时进，皆于广州伏诛。子雄弟子略与冏子侄及其主
帅杜天合、杜僧明共举兵，执南江督护沈顗，进寇广州，昼夜
苦攻，州中震恐。帝率精兵救之，贼衆大溃。僧明后有功业，
遂降。梁武帝深叹异焉，授直合将军，封新安县子，仍遣图帝
貌而观之。
</p><p>
其年冬，萧映卒。明年，帝送丧还，至大庾岭，会有诏以
帝爲交州司马，与刺史杨瞟南讨。帝益招勇敢，器械精利，瞟
委帝经略。时萧勃爲定州刺史，于西江相会，勃知军士惮远役，
因诡说留瞟。瞟集诸将问计，帝曰：“交址叛换，罪由宗室，
节下奉辞伐罪，故当死生以之。”于是鼓行而进。军至交州，
瞟推帝爲前锋，所向摧陷。贲窜入屈獠洞中，屈獠斩贲；传首
建邺。是岁太清元年也。贲兄天宝遁入九真，与劫帅李绍隆收
余兵，杀德州刺史陈文戒，进围爱州，帝讨平之。除西江督护、
高要太守，督七郡诸军事。
</p><p>
二年冬，侯景寇逼，帝将赴援，广州刺史元景仲陰将图帝。
帝知之，与成州刺史王怀明等，集兵于南海，驰檄以讨景仲。
景仲缢于合下，帝迎萧勃镇广州。
</p><p>
时临贺内史欧陽頠监衡州，兰裕、兰京礼扇诱始兴等十郡
共攻頠，頠请援于勃，勃令帝救之，悉禽裕等。仍监始兴郡事。
帝遣杜僧明、胡颖将二千人顿于岭上，并厚结始兴豪杰，同谋
义举，侯安都、张偲等率衆来附。萧勃闻之，遣锺休悦说停帝，
帝泣谓休悦曰：“君辱臣死，谁敢爱命，仆行计决矣。”时蔡
路养起兵据南康，勃遣腹心谭世远爲曲江令，与路养相结，同
遏义军。
</p><p>
大宝元年正月，帝发始兴，次大庾岭，大破路养军，进顿
南康。湘东王绎承制授帝交州刺史，改封南野县伯，于是修理
崎头古城徙居之。刘惠骞等望见恒有紫气冒城上，远近惊异，
故惠骞等深自结于帝。寻改封长城县侯，南江州刺史。时宁都
人刘蔼等资高州刺史李迁仕舟舰兵仗，将袭南康，帝遣杜僧明
等据白口御。
</p><p>
二年，僧明禽迁仕，送南康斩之。承制授帝江州刺史。帝
发南康，灨石旧有二十四滩，滩多巨石，行旅以爲难。帝之发，
水暴起数丈，三百里间，巨石皆没。进军顿西昌，有龙见水滨，
高五丈，五采鲜曜，军民观者数万人。帝又尝独坐胡床于合下，
忽有神光满合，廊庑之间，并得相见。赵知礼侍侧，怪而问帝，
帝笑不答。时承制遣征东将军王僧辩督衆军讨侯景，次盆城，
帝率杜僧明等合三万人将会焉。时西军乏食，帝先贮军粮五十
万石，至是分三十万石以资之。仍顿巴丘。会侯景废简文，立
豫章嗣王栋，帝遣兼长史沈衮奉表于江陵劝进。承制授帝东扬
州刺史，领会稽太守。
</p><p>
三年，帝帅师发自豫章。二月，次桑落洲。时僧辩已发盆
城，会帝于白茅湾，乃登岸结坛，刑牲盟约。进次大雷，军人
杜棱梦雷池君、周、何神，自称征讨大将军，乘朱航，陈甲仗，
称下征侯景，须臾便还，云已杀景竟。
</p><p>
三月，帝与诸军进克姑孰，仍次蔡洲。侯景登石头城，望
官军之盛，不悦，曰：“一把子人，何足可打。”密谓左右曰：
“此军上有紫气，不易可当。”乃以猫琉贮石，沈塞淮口，缘
淮作城，自石头迄青溪十馀里中，楼雉相接 。僧辩遣杜崱问
计于帝，帝以诸将不敢当锋，请先往立栅。即于石头西横垄筑
栅。衆军次连八城，直出东北。贼恐西州路断，亦于东北果林
作五城，以遏大路。帝曰：“善用兵者，如常山之蛇，使救首
救尾，困而无暇。今我师既衆，贼徒甚寡，应分贼兵力，以强
制弱。”乃命诸将分处置兵，帝与王琳、杜龛等悉力乘之，景
衆大溃。僧辩啓命帝镇京口。
</p><p>
五月，齐遣将辛术围严超达于秦郡，帝命徐度领兵助其固
守。齐衆起土山，穿地道，攻之甚急；帝乃自率万人解其围，
振旅南归。承制授帝征北大将军、开府仪同三司、南徐州刺史，
进封长城县公。及王僧辩征陆纳于湘州，承制命帝代镇扬州。
承圣二年，湘州平，帝旋镇京口。
</p><p>
三年三月，进帝位司空。及魏平江陵，帝与王僧辩等进啓
请晋安王乙太宰承制。十二月，晋安王至自寻陽，入居朝堂，
给帝班剑二十人。
</p><p>
四年五月，齐送贞陽侯明还主社稷，王僧辩纳之。明即位，
改元天成，以晋安王爲皇太子。初，齐之纳贞陽也，帝固争之，
以爲不可，不见从。帝居常愤叹曰：“嗣主高祖之孙，元皇之
子，竟有何辜，坐致废黜？假立非次，此情可知。”乃密具袍
数千领及锦彩金银，以爲赏赐之资。
</p><p>
九月壬寅，帝召徐度、侯安都、周文育，仍部列将士，水
陆俱进，夜发南徐州，讨王僧辩。甲辰，帝至石头，前遣勇士
自城北踰入。时僧辩方视事，闻外白有兵，遽走。帝大兵寻至，
因风纵火，僧辩就禽。是夜缢之，及其子頠。于是废贞陽侯，
而奉晋安王即位，改承圣四年爲绍泰元年。壬子，诏授帝侍中、
大都督中外诸军事、车骑将军、扬南徐二州刺史，持节、司空、
班剑、鼓吹并如故。仍诏甲仗百人出入殿省。
</p><p>
震州刺史杜龛据吴兴，与义兴太守韦载举兵逆命。辛未，
帝表自东讨，留高州刺史侯安都、石州刺史杜棱宿卫台省。甲
戌，军至义兴。秦州刺史徐嗣徽，据城入齐，又要南豫州刺史
任约举兵应龛，齐人资其兵食。嗣徽乘虚奄至阙下，侯安都出
战，嗣徽等退据石头。丁丑，载及龛从弟北叟来降，帝抚而释
之，仍以载兄鼎知郡事。以嗣徽寇逼，卷甲还都，命周文育进
讨杜龛。
</p><p>
十一月己卯，齐遣兵五千，度据姑孰，又遣安州刺史翟子
崇、楚州刺史刘士荣、淮州刺史柳达摩，领兵万人，于胡墅度
米粟三万石、马千匹入石头。帝乃遣侯安都领水军夜袭胡墅，
烧齐船，周铁武率舟师断齐运输，帝领铁骑自西明门袭之。齐
人大溃，嗣徽留达摩等守城，自率亲属腹心，往南州采石，以
迎齐援。
</p><p>
先是，太白自十一月丙戌不见，十二月乙卯出于东方。丙
辰，帝尽命衆军分部甲卒，对冶城立航，度兵攻其水南二栅。
柳达摩等度淮置阵，帝督兵疾战，纵火烧栅，烟尘涨天，齐人
大溃，尽收其船舰。是日，嗣徽、约等领齐兵还据石头，帝遣
侯安都领水军袭破之，嗣徽等单舸脱走。丁巳，拔石头南岸栅，
移度北岸起栅，以绝其汲路。又堙塞东门故城中诸井。齐所据
城中无水，水一合贸米一升，一升米贸绢一匹，或炒米食之。
达摩谓其衆曰：“顷在北，童谣云，‘石头捣两裆，捣青复捣
黄 ’。侯景服青，已倒于此，今吾徒衣黄，岂谣言验邪。”庚
申，达摩遣侯子钦、刘士荣等请和，帝许之。乃于城外盟约，
其将士恣其南北。辛酉，帝出石头南门陈兵，送齐人归北者。
及至，齐人杀之。壬戌，齐和州长史乌丸远自南州奔还历陽，
江甯令陈嗣、黄门侍郎曹朗据姑孰，不从。帝命侯安都、徐度
等讨平之，聚其首爲京观。是月，杜龛以城降。
</p><p>
二年正月癸未，诛龛，其弟翕、从弟北叟、司马沈孝敦并
赐死。 三月戊戌，齐遣水军仪同萧轨、库狄伏连、尧难宗、东方
老、侍中裴英起、东广州刺史独狐辟恶、洛州刺史李希光并任
约、徐嗣徽、王僧愔等衆十万出栅口，向梁山，帐内荡主黄丛
逆击，败之，烧其前军船舰。齐顿军保芜湖。五月丙申，齐兵
至秣陵故城。己亥，帝率宗室王侯及朝臣，于大司马门外白虎
阙下，刑牲告天，以齐人背约，发言慷慨，涕泗交流，士卒观
者益奋。辛丑，齐军于秣陵故城，跨淮立桥栅，引度兵马。癸
卯，自方山进及儿塘，游骑至台，都下震骇。帝潜以精卒三千
配沈泰，度江袭齐行台赵彦深于瓜步，获其舟粟。六月甲辰，
齐兵潜至锺山龙尾。丁未，进至莫府山。帝遣钱明领水军出江
乘，要击齐人粮运，尽获之。齐军大馁，杀马驴而食之。壬子，
齐军至玄武湖西北莫府山南，将据北郊坛。衆军自覆舟东移，
顿郊坛北，与齐人相对。其夜，大雨震电，暴风拔木，平地水
丈馀。齐军昼夜坐立泥中，县鬲以爨，足指皆烂。而台中及潮
沟北，水退路燥，官军每得番易。甲寅，少霁。是时食尽，调
市人馈军，皆是麦屑爲饭，以荷叶裹而分给，间以麦绊，兵士
皆困。会文帝遣送米三千石，鸭千头，帝即炊米煮鸭，誓申一
战。士及防身，计粮数脔，人人裹饭，婫以鸭肉。帝命衆军蓐
食，攻之，齐军大溃。执嗣徽及其弟嗣宗，斩之以徇。虏萧轨、
东方老、王敬宝、李希光、裴英起、王僧智等将帅四十六人。
其军士得窜至江者，縳筏以济，中江而溺，流尸至京口者弥岸。
惟任约、王僧愔获免。先是童谣云：“虏万夫，入五湖，城南
酒家使虏奴。”自晋、宋以后，经絓在魏境江、淮以北，南人
皆谓爲虏，于时以赏俘贸酒者，一人裁得一醉。丁巳，衆军出
南州，烧贼舟。己未，斩刘归义、徐嗣産、傅野猪于建康市。
是日解严。庚申，诛萧轨、东方老、王敬宝、李希光、裴英起
等。
</p><p>
太平元年九月壬寅，帝进位丞相、录尚书事、镇卫大将军、
扬州牧，进封义兴郡公。庚申，追赠皇考侍中、光禄大夫，封
义兴郡公，諡曰恭。十月甲戌，梁帝敕丞相自今问讯，可施别
榻，以近扆坐。
</p><p>
二年正月壬寅，诏加帝班剑十人，并前爲三十。丁未，诏
赠皇兄道谈南兖州刺史、长城县公，諡曰昭烈。皇弟休先侍中、
南徐州刺史、武康县侯，諡曰忠壮。甲寅，遣兼侍中谒者仆射
陆缮策拜长城县夫人章氏爲义兴国夫人。丁卯，诏赠皇祖侍中、
太常卿，諡曰孝。追封皇祖妣许氏吴郡嘉兴县君，諡曰敬。皇
妣张氏义兴国太夫人，諡曰宣。
</p><p>
二月庚午，萧勃举兵自广州度岭，顿南康，遣其将欧陽頠、
傅泰及其子孜爲前军，至豫章，分屯要险，南江州刺史余孝顷
起兵应勃，帝命周文育、侯安都率衆讨平之。
</p><p>
八月甲午，帝进位太傅，加黄钺，剑履上殿，入朝不趋，
赞拜不名。丙申，加前后部羽葆、鼓吹。是时，湘州刺史王琳
拥兵不应命，遣周文育、侯安都率衆讨之。
</p><p>
九月辛丑，梁帝进帝位相国，总百揆，封十郡爲陈公，备
九锡之礼，加玺绂，远游冠，绿綟绶，位在诸侯王上。策曰：
大哉干元，资日月以贞观，至哉坤元，凭山川以载物。故
惟天爲大，陟配者钦明，惟王建国，翼辅者齐圣。是以文、武
之佐，磻溪蕴其玉璜，尧、舜之臣，荣河镂其金板！况乎体得
一之鸿姿，甯陽九之危厄，拯横流于碣石，扑燎火于昆冈，驱
驭于韦、彭，跨蹍于齐、晋，神功行而靡用，圣道运而无名者
乎。今将授公典策，其敬听朕命：
</p><p>
日者，昊天不吊，锺乱于我国家，网漏吞舟，强胡内贔，
茫茫宇宙，惵惵黎元，方趾圆颅，万不遗一。太清否亢，桥山
之痛以深，大宝屯如，平陽之祸相继。上宰膺运，康救黔黎，
鞠旅于溟池之南，扬旌于桂岭之北，县三光于已坠，谧四海于
群飞，光啓中兴，荡甯上国。此则公之大造于皇家者也。既而
天未悔祸，夷丑荐臻，南夏崩腾，西京荡覆。冢司昏挠，旁引
寇雠，既见贬于桐宫，方谋危于汉阁，皇运已殆，何殊赘旒，
中国摇然，非徒如线。公赫然投袂，匡救本朝，复莒齐都，平
戎王室。朕所以还膺宝历，重履宸居，挹建武之风猷，歌宣王
之雅颂。此又公之再造于皇家者也。
</p><p>
公应务之初，登庸惟始，孙、卢肇衅，越貊爲灾，番部阽
危，势将沦殄。公赤旗所指，祅垒洞开，白羽才撝，凶徒纷溃。
此又公之功也。大同之末，边政不修，李贲狂迷，窃我交、爱。
公英暮雅算，电扫风行，驰御楼船，直跨沧海。三山獠洞，八
角蛮陬，逖矣水寓之乡，悠哉火山之国，马援之所不届，陶璜
之所未开，莫不惧我王灵，争朝边候，归賝天府，献状鸿胪。
此又公之功也。自寇虏陵江，宫闱幽辱，而番禺连率，本自诸
夷，言得其朋，是怀同恶。公仗此忠诚，乘机剿定，执沛令而
衅鼓，平新野而据鞍。此又公之功也。世道初艰，方隅多难，
公以国盗边警，知无不爲，恤是同盟，诛其丑类，南土黔黎，
重保苏息。此又公之功也。长驱岭峤，梦想京畿，缘道酋豪，
递爲榛梗，路养渠帅，全据大都，蓄聚逋逃，方谋阻乱。公龙
骧虎步，啸吒风云，山靡坚城，野无强阵，清祅氛于灨石，灭
沴气于雩都。此又公之功也。迁仕凶慝，屯据大臯，乞活类马
腾之军，流人多杜弢之衆。公坐挥三略，遥制六奇，义勇同心，
貔貅骋力，雷奔电击，谷静山空，列郡无犬吠之惊，丛祠罢狐
鸣之盗。此又公之功也。王师讨虏，次届沦波，兵乏兼储，士
有饥色。公回麾彭蠡，积谷巴丘，亿庾之咏斯丰，壶浆之甿是
衆。故使三军勇锐，百战无前，承此兵粮，遂殄凶逆。此又公
之功也。盆垒猜携，用淹戎略。公志惟同奖，师克在和，屈礼
交盟，神只感咽，故能使舟师并路，远迩朋心。此又公之功也。
姑孰襟要，崤、函所凭，寇虏据其关梁，大盗负其扃鐍。公一
校才撝，三雄并奋，左贤右角，沙溃土崩，鄂阪之隘斯开，夷
庚之道无塞。此又公之功也。义军大衆，俱集帝京，逆竖凶徒，
犹屯皇邑。公回兹地轴，抗此天罗，曾不崇朝，俾无遗噍。此
又公之功也。内难初静，诸侯出关，外郡传烽，鲜卑犯塞。公
舟师步甲，亘野横江，歼厥群氐，遂殚封豕。此又公之功也。
公克黜祸难，劬劳皇室，而孙、甯之党，翻啓狄人，伊、洛之
间，咸爲虏戍，朝闇戎尘，夜喧胡鼓。公三筹既画，八阵斯张，
裁举灵鉟，亦抽金仆，咸俘丑类，悉反高墉。此又公之功也。
任约叛涣，枭声不悛，戎羯贪婪，狼心无改。公左甄右落，箕
张翼舒，扫是欃槍，驱其猃狁，投秦坑而尽沸，噎濉水而不流。
此又公之功也。一相居中，自折彜鼎，五湖小守，妄怀同恶。
公夙驾兼道，衣制杖戎，玉斧将挥，金钲且戒，祅酋震慑，遽
请灰钉。此又公之功也。贼龛凶横，陵虐具区，阻兵安忍，凭
灾怙乱。公虽宗居汝、潁，世寓东南，眷言桑梓，公私愤切，
戮此大憝，如烹小鲜。此又公之功也。同姓有扈，顽凶不宾，
凭藉宗盟，图危社稷。公论兵于庙堂之上，决胜于尊俎之间，
寇、贾、樊、滕，浮江下濑，一朝翦扑，无待甸师。此又公之
功也。豫章祅寇，依凭山泽，缮甲完聚，多历岁时，结从连横，
爰洎交、广。吕嘉既获，吴濞已鏦，命我还师，征其不恪，连
营尽拔，僞党斯禽。此又公之功也。自八紘九野，瓜剖豆分，
窃帝偷王，连州比县。公武灵已畅，文德又宣，折简驰书，风
猷斯远。此又公之功也。京师祸乱，亟积寒暄，双阙低昂，九
门寥豁。公求衣昧旦，昃食高舂，兴构宫闱，具瞻遐迩。郊庠
宗稷之典，六符十等之章，还闻泰始之风流，重睹永平之遗事。
此又公之功也。
</p><p>
公有济天下之勋，重之以明德，凝神体道，合德符天。用
百姓以爲心，随万机而成务，上德不德，无爲以爲。夏长春生，
显仁藏用，功成化洽，乐奏咸云，安上御人，礼兼文质。是以
天无蕴宝，地有呈祥，既景焕于图书，方葳蕤于史牒，高勋踰
于象纬，积德冠于嵩、华，固无得而称者矣。
</p><p>
朕又闻之：前王宰世，茂赏尊贤，式树藩长，总征群伯。
二南崇绝，四履遐旷，泱泱表海，祚土维齐；岩岩泰山，俾侯
于鲁。况复经营宇宙，宁惟断鼇足之功，弘济苍生，非直凿龙
门之险。而畴庸报德，寂尔无闻，朕所以垂拱当宁，载怀惭悸
者也。今授公相国，以南豫州之陈留南丹陽宣城、扬州之吴兴
东陽新安新甯、南徐州之义兴、江州之鄱陽临川十郡，封公爲
陈公。锡兹青土，苴以白茅，爰定尔邦，用建冢社。昔旦、奭
分陕，俱爲保师，晋、郑诸侯，咸作卿士。兼其内外，礼实攸
宜。今命使持节、兼太尉王通授相国印绶，陈公玺绂；使持节、
兼司空王瑒授陈公茅土，金虎符第一至第五左，竹使符第一至
第十左。相国秩踰三铉，任总百司，位绝朝班，礼由事革。以
相国总百揆，除录尚书之号，上所假节、侍中貂蝉、中书监印
章、中外都督太傅印绶、义兴公印策，其镇卫大将军，扬州牧
如故。 又加公九锡，其敬听后命：以公礼爲桢干，律等衔策，四
维皆举，八柄有章。是用锡公大辂、戎辂各一，玄牡二驷。以
公贱宝崇谷，疏爵待农，室富京坻，人知荣辱。是用锡公衮冕
之服，赤舄副焉。以公调理陰陽，燮谐风雅，三灵允降，万国
同和。是用锡公轩县之乐，六佾之舞。以公宣导王猷，弘阐风
教，光景所照，鞮象必通。是用锡公朱户以居。以公抑扬清浊，
褒德进贤，髦士盈朝，幽人虚谷。是用锡公纳陛以登。以公嶷
然廊庙，爲世鎔范，折冲四表，临御八荒。是用锡公虎贲之士
三百人。以公轨兹明罚，期在刑厝，象恭无赦，干纪必诛。是
用锡公斧钺各一。以公英猷远量，跨厉嵩、溟，包一车书，括
囊寰宇。是用锡公彤弓一、彤矢百，卢弓十、卢矢千。以公天
经地义，贯彻幽明，春露秋霜，允供粢盛。是用锡公秬鬯一卣，
圭瓒副焉。陈国置丞相以下，一遵旧式。往钦哉！其恭循朕命，
克相皇天，弘建邦家，允兴鸿业，以光我高祖之休命。
</p><p>
十月戊辰，又进帝爵爲王。以扬州之会稽临海永嘉建安、
南徐州之晋陵信安、江州之寻陽豫章安成庐陵，并前爲二十郡，
益封陈国。其相国、扬州牧、镇卫大将军并如故。又命陈王冕
十有二旒，建天子旌旗，出警入跸，乘金根车，驾六马，备五
时副车，置旄头云罕，乐舞八佾，设锺虡宫县。王妃、王子、
王女爵命之号，陈台百官，一依旧典。
</p><p>
辛未，梁帝禅位于陈，策曰：
</p><p>
咨尔陈王，惟昔上古，厥初生人，骊连、栗陆之前，容成、
大庭之世，杳冥慌忽，故靡得而详焉。自羲、农、轩、昊之君，
陶唐、有虞之主，或垂衣而御四海，或无爲而子万姓，居之如
驭朽索，去之如脱弊屣，裁遇许由，便能舍帝，暂逢善卷，即
以让王。故知玄扈琁玑，非关尊贵，金根玉辂，示表君临。及
南观河渚，东沈刻璧，菁华既竭，耄勤已倦，则抗首而笑，惟
贤是与，涝然作歌，简能斯授。遗风馀烈，昭晰图书，汉、魏
因循，是爲故实，宋、齐授受，又弘斯义。我高祖应期抚运，
握枢御宇，三后重光，祖宗齐圣。及时属陽九，封豕荐食，西
都失驭，夷狄交侵。乃暨天成，轻弄龟鼎，惵惵黔首，若崩厥
角，徽徽皇极，将甚缀旒。
</p><p>
惟王乃圣乃神，钦明文思，二仪并运，四时合序，天锡智
勇，人挺雄杰，珠庭日角，龙行虎步。爰初投袂，曰乃勤王，
电扫番禺，云撤彭蠡，翦其元恶，定我京畿。及王贺帝弘，贸
兹冠履，既行伊、霍，用保冲人。震泽、稽陰，并怀叛逆，獯、
羯丑虏，三乱皇都，裁命偏师，二邦自殄，薄伐猃狁，六戎尽
殪。岭南叛换，湘、郢连结，贼帅既禽，凶渠传首。用能百揆
时序，四门允穆，无思不服，无远不届，上达穹昊，下漏深泉，
蛟鱼并见，讴歌攸属。况乎长彗横天，已征布新之兆，璧日斯
既，实表更姓之符。七百无常期，皇王非一族。昔木德既季，
而传祚于我有梁。天之历数，允集明哲。式遵前典，广询群议，
王公卿尹，莫不攸属，敬从人只之愿，授帝位于尔躬。四海困
穷，天禄永终，王其允执厥中，轨仪前式，以副溥天之望。禋
郊祀帝，时膺大礼，永固洪业，岂不盛与！又命玺书，遣兼太
保、尚书左仆射王通，兼太尉、司徒左长史王瑒，奉皇帝玺绂，
受终之礼，一依唐、虞故事。是日，梁帝逊于别宫。帝谦让再
三，群臣固请，乃许之。
</p><p>
永定元年冬十月乙亥，皇帝即位于南郊，柴燎告天曰：
</p><p>
皇帝臣霸先，敢用玄牡昭告于皇皇后帝：
</p><p>
梁氏以圮剥荐臻，历运有极，钦若天应，以命于霸先。夫
肇有黎烝，乃树司牧，选贤与能，未常厥姓。有梁末运，仍叶
遘屯，獯丑凭陵，久移神器。承圣在外，非能祀夏，天未悔祸，
复罹寇逆。嫡嗣废黜，宗枝僭诈，天地板荡，纪纲泯绝。霸先
爰初投袂，大拯横流，重举义兵，实戡多难。废王立帝，实有
厥功，安国定社，用尽其力，是谓小康，方期大道。既而烟云
表色，日月呈祥，除旧布新，既彰玄象，迁虞事夏，且协讴歌，
九域八荒，同布衷款，百神群祀，皆有诚愿，梁帝高谢万邦，
授以大宝。霸先自惟菲薄，让德不嗣，至于再三，辞弗获许。
佥以百姓须主，万机难旷，皇灵眷命，非可谦拒。畏天之威，
用膺嘉祚，永言夙志，能无惭德。敬简元辰，升坛受禅，告类
上帝，用答甿心，永保于我有陈，惟明灵尚飨。
</p><p>
先是氛雾雨雪，昼夜晦冥，至是日，景气清晏。礼毕，舆
驾还宫，临太极前殿，大赦，改元。赐百姓爵二级，文武二等。
鳏寡孤独不能自存者，人谷五斛。逋租宿责，皆勿复收。有犯
乡论清议、赃汙婬盗者，皆洗除先注，与之更始。其长徒敕系，
特皆原之。亡官失爵，禁锢夺劳，一依旧典。又诏以江陰郡奉
梁主爲江陰王，行梁正朔，车旗服色，一依前准。梁皇太后爲
江陰国太妃，皇后爲江陰国妃。又诏百司各依位摄职。丙子，
幸锺山，祭蒋帝庙。戊寅，幸华林园览辞讼，临赦囚徒。己卯，
分遣大使宣劳四方。庚辰，诏出佛牙于杜姥宅，集四部设无遮
大会。辛巳，追尊皇考曰景皇帝，庙号太祖，皇妣董太夫人曰
安皇后，前夫人钱氏爲昭皇后，世子克爲孝怀太子。立夫人章
氏爲皇后。癸未，尊景帝陵曰瑞陵、昭皇后陵曰嘉陵，依梁初
园陵故事。立删定郎，刊定律令。戊子，迁景皇帝神主祔于太
庙。
</p><p>
是月，西讨都督周文育、侯安都于郢州败绩，没于王琳。
十一月丙申，封皇兄子长城县侯蒨爲临川郡王，顼袭封始
兴郡王，皇弟子昙朗袭封南康郡王。庚申，都下火。
</p><p>
十二月庚辰，皇后谒太庙。
</p><p>
是岁，周闵帝元年，及九月，冢宰宇文护废闵帝而奉明帝。
又爲明帝元年。
</p><p>
二年春正月乙未，以车骑将军、开府仪同三司侯瑱爲司空。
辛丑，祀南郊；大赦。甲寅，遣中书舍人韦鼎、策吴兴楚王神
爲帝。戊午，祀明堂。
</p><p>
二月壬申，南豫州刺史沈泰奔齐。辛卯，诏司空侯瑱总督
水陆衆军以御齐。
</p><p>
三月，王琳立梁永嘉王萧庄以奉梁后，即位于郢州。
夏四月甲子，祀太庙。乙丑，江陰王殂，陈志也。追諡梁
敬帝。诏太宰吊祭，司空监护丧事。以梁武林侯萧谘子季卿嗣
爲江陰王。戊辰，重云殿东鸱尾有紫烟属天。
</p><p>
五月乙未，都下地震。壬寅，立梁邵陵携王庙室，祭乙太
牢。辛酉，帝幸大庄严寺，舍身。壬戌，群臣表请还宫。
</p><p>
六月己巳，诏司空侯填、领军将军徐度讨王琳。初，侯景
之平也，太极殿被焚，承圣中议欲营之，独阙一柱。秋七月，
有樟木大十八围，长四丈五尺，流泊陶家后渚，监军邹子度以
闻。诏中书令沈衆兼起部尚书，构太极殿。
</p><p>
八月，周文育、侯安都等于王琳所逃归，自劾廷尉，即日
引见，宥之，并复本官。丁亥，加江州刺史周迪平南将军、开
府仪同三司。
</p><p>
冬十月庚午，遣镇南将军周文育都督衆军出豫章，讨馀孝
劢。乙亥，幸庄严寺，发金光明经题。丁酉，加高州刺史黄法
氍平南将军、开府仪同三司。
</p><p>
十二月甲子，幸大庄严寺，设无碍大会，舍乘舆法物，群
臣备法驾奉迎，即日还宫。丙戌，加北江州刺史熊昙朗平西将
军、开府仪同三司。
</p><p>
三年春正月丁酉，镇南将军、广州刺史欧陽頠即本号开府
仪同三司。是夜大雪，及旦，太极殿前有龙迹见。甲子，广州
言仙人见于罗浮山寺小石楼。
</p><p>
二月辛酉，加平西将军、桂州刺史淳于量镇西大将军、开
府仪同三司。
</p><p>
夏闰四月甲午，诏依前代置西省学士，兼取伎术士。是时
久不雨。丙午，幸锺山祭蒋帝庙。是日降雨，迄于月晦。
</p><p>
五月丙辰朔，日有蚀之。有司奏旧仪帝御前殿，服朱纱袍、
通天冠。诏曰：“此乃前代承用，意有未同，合朔仰助太陽，
宜备衮冕之服，自今永可爲准。”丙子，扶南国遣使朝贡。乙
酉，北江州刺史熊昙朗杀都督周文育，举兵反。王琳遣其将常
衆爱、曹庆率兵援馀孝劢。
</p><p>
六月戊子，仪同侯安都败衆爱等于左里，获琳从弟袭、主
帅羊暕等四十馀人，衆爱遁走。庚寅，庐山人斩之，传首建邺。
甲午，衆军凯归。
</p><p>
丁酉，帝不豫，遣兼太宰、尚书右仆射王通以疾告太庙，
兼太宰、中书令谢哲告太社、南北郊。辛丑，帝小瘳。故司空
周文育之柩至自建昌。壬寅，帝素服哭于朝堂，哀甚。癸卯，
上临讯狱讼。是夜，荧惑在天尊，上疾甚。丙午，帝崩于璿玑
殿，时年五十七。遗诏追临川王蒨入缵大业。甲寅，殡于太极
殿西阶。八月甲午，群臣上諡曰武皇帝，庙号高祖。丙申，葬
万安陵。
</p><p>
帝雄武多英略，性甚仁爱。及居阿衡，恒崇宽简。雅尚俭
素，常膳不过数品。私飨曲宴，皆瓦器蚌盘，肴核庶羞，裁令
充足，不爲虚费。初平侯景及立敬帝，子女玉帛皆班将士。其
充闱房者，衣不重采，饰无金翠，声乐不列于前。践阼之后，
弥厉恭俭。故能隆宝茂德，光于江左云。
</p><p>
世祖文皇帝讳蒨，字子华，始兴昭烈王之长子也。少沈敏，
有识量，美容仪，留意经史。武帝甚爱之，常称吾家英秀。梁
太清初，帝梦两日斗，一大一小，大者光灭坠地，色正黄，其
大如斗，帝三分取一怀之。侯景之乱，避地临安县郭文举旧宅。
及武帝举兵南下，景遣吴兴太守信都遵收帝及衡陽献王出都。
帝乃密袖小刀，候见景欲图之。及至，以付郎中王翻幽守，故
其事不遂。武帝围石头，景欲加害者数矣，会景败，乃得出。
起家吴兴太守。武帝之讨王僧辩也，先召帝与谋。时僧辩
婿杜龛据吴兴，兵衆甚盛，武帝密令帝还长城，立栅备之。龛
遣将杜泰乘虚掩至，将士相视失色，帝言笑自若，部分益明，
于是衆心乃定。及武帝遣周文育讨龛，帝遣将军刘澄、蒋元举
攻下龛。拜会稽太守。武帝受禅，立爲临川王。梦梁武帝以宝
刀授己。周文育、侯安都之败于沌口，武帝诏帝入总军政。寻
命率兵城南皖。永定三年六月丙午，武帝崩，皇后称遗诏征帝
入纂皇统。甲寅，至自南皖，入居中书省。皇后令帝嗣膺宝籙，
帝辞让至于再三，公卿固请，其日即皇帝位于太极前殿，大赦，
诏州郡悉停奔赴。
</p><p>
秋七月丙辰，尊皇后爲皇太后。辛酉，以司空侯瑱爲太尉，
以南豫州刺史侯安都爲司空，以南徐州刺史徐度爲侍中、中抚
军将军、开府仪同三司。乙丑，重云殿灾。
</p><p>
八月庚戌，立皇子伯茂爲始兴王，奉昭烈王后，徙封始兴
嗣王顼爲安成王。
</p><p>
九月辛酉，立皇子伯宗爲皇太子，王公以下赐帛各有差。
</p><p>
乙亥，立妃沈氏爲皇后。
</p><p>
冬十月甲子，齐文宣帝殂。
</p><p>
十一月乙卯，王琳寇大雷，诏太尉侯瑱、司空侯安都、仪
同徐度御之。
</p><p>
是岁，周明帝改天王称皇帝，复建年号曰武成元年。
</p><p>
天嘉元年春正月癸丑，大赦，改元。诏赐鳏寡孤独不能自
存者，人粟五斛。孝悌力田，殊行异等，加爵一级。甲寅，分
遣使者宣劳四方。辛酉，祀南郊。诏赐人爵一级。
</p><p>
二月丙申，太尉侯瑱败王琳于梁山，败齐兵于博望，禽齐
将刘伯球。王琳及其主萧庄奔齐。庚子，分遣使者齎玺书宣劳
四方。乙巳，遣太尉侯瑱镇盆城。庚戌，立武帝第六子昌爲衡
陽王。 三月丙辰，萧庄所署郢州刺史孙瑒举州内附。丁巳，江州
刺史周迪平南中，斩贼帅熊昙朗，传首建邺。戊午，齐军弃鲁
山城走，诏南豫州刺史程灵洗守之。丙子，衡陽王昌沈于江。
夏四月丁亥，立皇子伯信爲衡陽王，奉献王后。
</p><p>
辛丑，周明帝崩。
</p><p>
六月辛巳，改諡皇祖妣景安皇后曰景文皇后。壬辰，诏改
葬梁元帝于江宁旧茔，车旗礼章，悉用梁典，仍依魏葬汉献帝
故事。甲午，追策故始兴昭烈王妃曰孝妃。辛丑，国哀周忌，
上临于太极前殿，百僚陪哭。赦建邺殊死以下。
</p><p>
秋七月丙辰，立皇子伯山爲鄱陽王。
</p><p>
八月壬午，齐孝昭帝废其主殷而自立。戊子，诏非兵器及
国容所须，金银珠玉衣服杂玩，悉皆禁断。丁酉，幸正陽堂阅
武。
</p><p>
九月癸丑，彗星见。乙卯，周将独孤盛领水军趣巴、湘，
与贺若敦水陆俱进，太尉侯瑱自寻陽御之。
</p><p>
冬十月癸巳，侯瑱袭破独孤盛于杨叶洲，盛登岸筑城自保。
</p><p>
丁酉，诏司空侯安都率衆会侯瑱南拒周军。
</p><p>
十二月己亥，周巴陵城主尉迟宪降。庚子，独孤盛潜遁走。
</p><p>
二年春正月庚戌，大赦。辛未，周湘州城主殷亮降，湘州
平。
</p><p>
二月庚寅，曲赦湘州诸郡。
</p><p>
三月乙卯，太尉、湘州刺史侯瑱薨。
</p><p>
夏六月己亥，齐人通好。
</p><p>
秋七月丙午，周将贺若敦遁归，武陵、天门、南平、义陽、
河东、宜都郡悉平。
</p><p>
九月甲寅，诏以故太尉侯瑱、故司空周文育、故开府仪同
三司杜僧明、故中护军胡颖、故领军陈拟配食武帝庙庭。
</p><p>
冬十月癸丑，霍州西山蛮率部内属。乙卯，高丽国遣使朝
贡。
</p><p>
十一月甲辰，齐孝昭帝殂。
</p><p>
十二月甲申，立始兴国庙于都下，用王者礼。以国用不足，
立煮海盐赋及榷酤科。先是缙州刺史留异应王琳，丙戌，诏司
空侯安都讨之。
</p><p>
是岁，周武帝保定元年。
</p><p>
三年春正月庚戌，设帷爆于南郊，币告胡公以配天。辛亥，
祀南郊，诏赐人爵一级，孝悌力田加一等。
</p><p>
二月，梁宣帝殂。
</p><p>
闰月己酉，以百济王馀明爲抚东大将军，高丽王高汤爲宁
东将军。江州刺史周迪举兵应留异。甲子，改铸五铢钱。
</p><p>
三月丙子，安成王顼至自周。丁丑，以安右将军吴明彻爲
安南将军、江州刺史，督衆军南讨。甲申，大赦。庚寅，司空
侯安都破留异于桃枝岭，异奔晋安，东陽郡平。
</p><p>
夏四月癸卯，曲赦东陽郡。乙巳，齐人来聘。
</p><p>
秋七月己丑，皇太子纳妃王氏，在位文武赐帛各有差，孝
悌力田爲父后者，赐爵二级。
</p><p>
九月戊辰朔，日有蚀之。以侍中到仲举爲尚书右仆射。丁
亥，周迪请降。
</p><p>
四年春正月丙子，干陀利国遣使朝贡。甲申，周迪走投闽
州，刺史陈宝应纳之。
</p><p>
夏四月辛丑，设无碍大会，舍身于太极前殿。乙卯，加骠
骑将军、扬州刺史安成王顼开府仪同三司。
</p><p>
六月癸巳，司空侯安都赐死。
</p><p>
秋九月壬戌，开府仪同三司、广州刺史欧陽頠薨。癸亥，
曲赦都下。辛未，周迪复寇临川，诏护军将军章昭达讨平之。
</p><p>
冬十二月丙申，大赦。诏昭达进军建安，讨陈宝应。
五年春三月壬午，诏以故护军将军周铁武配食武帝庙庭。
</p><p>
夏五月，周、齐并遣使来聘。
</p><p>
秋七月丁丑，曲赦都下。
</p><p>
九月，城西城。
</p><p>
冬十一月己丑，章昭达禽陈宝应、留异，送建邺，晋安郡
平。甲辰，以护军将军章昭达爲镇军将军、开府仪同三司。
</p><p>
十二月甲子，曲赦建安、晋安二郡。讨陈宝应将士死王事
者，并给棺槥，送还本乡，并复其家。癸未，齐人来聘。
</p><p>
六年春正月甲午，皇太子加元服，王公以下，赐帛各有差，
孝悌力田爲父后者，赐爵一级，鳏寡孤独不能自存者，谷人五
斛。
</p><p>
夏四月甲寅，以开府仪同三司、扬州刺史安成王顼爲司空。
</p><p>
五月，齐武成帝传位于太子纬，自号太上皇帝。
</p><p>
六月辛酉，彗星见于上台北。周人来聘。
</p><p>
秋七月癸未，有大风自西南至，广百余步，激坏灵台候楼。
甲申，仪贤堂无故自坏。丙戌，临川太守骆牙斩周迪，传首建
邺，枭于朱雀航。
</p><p>
八月己卯，立皇子伯固爲新安王，伯恭爲晋安王，伯仁爲
庐陵王，伯义爲江夏王。
</p><p>
九月，新作大航。
</p><p>
冬十月辛亥，齐人来聘。
</p><p>
十二月乙卯，立皇子伯礼爲武陵王。癸亥，曲赦都下。
</p><p>
天康元年春二月丙子，大赦，改元。
</p><p>
三月己卯，以司空安成王顼爲尚书令。
</p><p>
夏四月乙卯，皇孙至泽生，赐在位文武帛各有差，爲父后
者赐爵一级。癸酉，皇帝崩于有觉殿。遗诏皇太子可即君临，
山陵务存俭速，大敛竟，群臣三日一临，公除之制，率依旧典。
六月甲子，群臣上諡曰文皇帝，庙号世祖。丙寅，葬永宁陵。
</p><p>
文帝起自布衣，知百姓疾苦，国家资用，务从俭约。妙识
真僞，下不容奸。一夜内刺闺取外事分判者，前后相续。每鸡
人伺漏传签于殿中者，令投签于阶石上，槍然有声，云：“吾
虽得眠，亦令惊觉。”其自强若此云。
</p><p>
废帝讳伯宗，字奉业，小字药王，文帝嫡长子也。梁承圣
三年五月庚寅生。永定二年二月戊辰，拜临川王世子。三年，
文帝嗣位，八月庚戌，立爲皇太子。自梁室乱离，东宫焚烬，
太子居于永福省。
</p><p>
天康元年四月癸酉，文帝崩，是日太子即皇帝位于太极前
殿，大赦。诏内外文武各复其职，远方悉停奔赴。
</p><p>
五月己卯，尊皇太后曰太皇太后，皇后曰皇太后。庚寅，
以司空、扬州刺史、新除尚书令安成王顼爲司徒、录尚书、都
督中外诸军事。丁酉，以中军大将军、开府仪同三司徐度爲司
空，以镇东将军、东扬州刺史始兴王伯茂爲征东将军、开府仪
同三司。以吏部尚书袁枢爲尚书左仆射。以吴兴太守沈钦爲右
仆射。 秋七月丁酉，立妃王氏爲皇后。
</p><p>
冬十月庚申，享太庙。
</p><p>
十一月乙亥，周人来吊。
</p><p>
十二月甲子，高丽国遣使朝贡。
</p><p>
是岁，周天和元年。
</p><p>
光大元年春正月癸酉，尚书左仆射袁枢卒。乙亥，大赦，
改元，赐孝悌力田爵一级。辛卯，祀南郊。
</p><p>
二月辛亥，南豫州刺史余孝顷谋反，伏诛。
</p><p>
三月甲午，以尚书右仆射沈钦爲侍中、尚书仆射。
</p><p>
夏五月乙未，湘州刺史华皎不从执政，丙申，以中抚军大
将军淳于量爲征南大将军，总舟师讨之。
</p><p>
六月壬寅，以中军大将军、司空徐度爲车骑将军，总督都
下衆军，自步道袭湘州。
</p><p>
秋七月戊申，立皇子至泽爲皇太子，赐天下爲父后者爵一
级，王公以下赉帛各有差。
</p><p>
九月丙辰，百济国遣使朝贡。是月，周将拓拔定入郢州，
与华皎水陆俱进，都督淳于量、吴明彻等大破之，皎单舸奔江
陵，禽定送建邺。
</p><p>
冬十月辛巳，曲赦湘、巴二州爲皎所诖误者。
</p><p>
十一月甲子，中权将军、开府仪同三司王冲薨。
</p><p>
十二月庚寅，以仪同三司兼从事中郎孔英哲爲奉圣亭侯，
奉孔子祀。
</p><p>
二年春正月己亥，司徒、安成王顼进位太傅，领司徒，加
殊礼。以新除征南大将军淳于量爲中军大将军，及安南将军、
湘州刺史吴明彻即本号并开府仪同三司。庚子，诏讨华皎军人
死王事者，并给棺槥，送还本乡，仍复其家。甲子，司空徐度
薨。
</p><p>
夏五月丙辰，太傅安成王顼献玉玺一。
</p><p>
六月丁亥，彗星见。
</p><p>
秋七月戊申，新罗国遣使朝贡。壬戌，立皇弟伯智爲永陽
王，伯谋爲桂陽王。
</p><p>
九月，林邑、狼牙修国并遣使朝贡。
</p><p>
冬十一月甲寅，慈训太后令曰：“伯宗昔在储宫，本无令
问、及居崇极，遂骋凶婬。太傅亲承顾托，义深垣屏，而攒涂
未御，翌日无淹，仍遣刘师知、殷不佞等显言排斥，陰谋祸乱，
赖元相维持，但除君侧。又以馀孝顷密迩京师，便相徵召，宗
社之灵，祅氛是灭。于是密诏华皎，称兵上流，国祚忧惶，几
移丑类。又别敕欧陽纥等攻逼衡州，岭表纷纭，殊淹弦望。但
贼竖皆亡，日望惩改，而悖礼忘德，情性不悛。荡主侯法喜等，
太傅麾下，恒游府内，啖以深利，谋兴肘腋；又荡主孙泰等潜
相连结，大有交通，天诱其衷，自然开发。此诸文迹，今以相 
示，岂可复肃恭禋祀，临御生灵。今可特降爲临海郡王，送还
藩邸。太傅安成王，固天生德，齐圣广深，二后锺心，三灵伫
眷。自前朝不豫，任总邦家，威惠相宣，刑礼兼设。且地彰灵
玺，天表长彗，布新除旧，祯祥咸显。文皇知子之鉴，事甚帝
尧，传弟之怀，久符太伯。今可还申旧志，崇立贤君，外宜依
旧典，奉迎舆驾。”是日，帝出居别第。太建二年四月乙卯薨，
时年十九。
</p><p>
帝性仁弱，无人君之器，及即尊位，政刑皆归冢宰，故宣
太后称文帝遗志而废焉。
</p><p>
论曰：陈武帝以雄毅之姿，属殷忧之运，功存拯溺，道济
横流，应变无方，盖惟人杰。及乎西都荡覆，江表阽危，僧辩
任同伊尹，空结桐宫之恨，贞陽入假秦兵，不息穆嬴之泣。帝
乘隙以举，乃蹈玄机，王业所基，始自于此，柴天改物，盖有
凭云。文帝以宗枝承统，情存兢惕，加以崇尚儒术，爱悦文义，
恭俭行己，勤劳济物，志度弘远，有前哲之风，至于临下明察，
得永平之政矣。临海懦弱，有同于帝挚，文后虽欲不鉴殷道，
盖亦其可得邪。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87947.html' class='pagedaohang'>【上一篇】<i>:卷10	陈本纪下第十</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87945.html' class='pagedaohang'>【下一篇】<i>：卷08	梁本纪下第八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>