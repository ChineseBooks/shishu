<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>南史_卷79	列传第六十九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/nanshi/">南史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/nanshi/'>南史</a> > </div>
<div class="kind">
  <h1 class="h11">卷79	列传第六十九</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87877.html' class='pagedaohang'>【上一篇】<i>:卷80	列传第七十　贼臣</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87875.html' class='pagedaohang'>【下一篇】<i>：卷78	列传第六十八</i></a></span>
</ul>
<div class="articleContent" id="articleContent"> <p>
夷貊下

</p><p>
东夷 西戎 蛮 西域诸国 蠕蠕

</p><p>
东夷之国，朝鲜爲大，得箕子之化，其器物犹有礼乐云。
魏时，朝鲜以东马韩、辰韩之属，世通中国。自晋过江，泛海
来使，有高句丽、百济，而宋、齐间常通职贡，梁兴又有加焉。
扶桑国，在昔未闻也，梁普通中有道人称自彼而至，其言元本
尤悉，故并录焉。
</p><p>
高句丽，在辽东之东千里，其先所出，事详北史。地方可
二千里，中有辽山，辽水所出。汉、魏世，南与朝鲜獩貊、东
与沃沮、北与夫馀接。其王都于丸都山下，地多大山深谷，无
原泽，百姓依之以居，食涧水。虽土着，无良田，故其俗节食，
好修宫室。于所居之左立大屋，祭鬼神，又祠零星、社稷。人
性凶急，喜寇钞。其官有相加、对卢、沛者、古邹加、主簿、
优台、使者、皁衣、先人，尊卑各有等级。言语诸事，多与夫
馀同，其性气衣服有异。本有五族，有消奴部、绝奴部、慎奴
部、灌奴部、桂娄部。本消奴部爲王，微弱，桂娄部代之。其
置官，有对卢则不置沛者，有沛者则不置对卢。俗喜歌舞，国
中邑落，男女每夜群聚歌戏。其人洁净自喜，善藏酿，跪拜申
一脚，行步皆走。以十月祭天大会。其公会衣服皆锦绣金银以 
自饰，大加、主簿头所着似帻而无后，其小加着折风，形如弁。
其国无牢狱，有罪者则会诸加评议，重者便杀之，没入其妻子。
其俗好婬，男女多相奔诱。已嫁娶便稍作送终之衣。其死葬，
有椁无棺。好厚葬，金银财币尽于送死。积石爲封，列植松柏。
兄死妻嫂。其马皆小，便登山。国人尚气力，便弓矢刀矛，有
铠甲，习战斗，沃沮、东濊皆属焉。
</p><p>
晋安帝义熙九年，高丽王高琏遣长史高翼奉表，献赭白马，
晋以琏爲使持节、都督营州诸军事、征东将军、高丽王、乐浪
公。宋武帝践阼，加琏征东大将军，余官并如故。三年，加琏
散骑常侍，增督平州诸军事。少帝景平二年，琏遣长史马娄等
来献方物，遣谒者朱邵伯、王邵子等慰劳之。
</p><p>
元嘉十五年，冯弘爲魏所攻，败奔高丽北丰城，表求迎接。
文帝遣使王白驹、赵次兴迎之，并令高丽资遣。琏不欲弘南，
乃遣将孙漱、高仇等袭杀之。白驹等率所领七千余人生禽漱，
杀仇等二人。琏以白驹等专杀，遣使执送之。上以远国不欲违
其意，白驹等下狱见原。
</p><p>
琏每岁遣使。十六年，文帝欲侵魏，诏琏送马，献八百匹。
</p><p>
孝武孝建二年，琏遣长史董腾奉表，慰国哀再周，并献方
物。大明二年，又献肃慎氏楛矢石砮。七年，诏进琏爲车骑大
将军、开府仪同三司，馀官并如故。明帝泰始、后废帝元徽中，
贡献不绝，历齐并授爵位，百馀岁死。子云立，齐隆昌中，以
爲使持节、散骑常侍、都督营平二州、征东大将军、高丽王、
乐浪公。
</p><p>
梁武帝即位，进云车骑大将军。天监七年，诏爲抚东大将
军、开府仪同三司，持节、常侍、都督、王并如故。十一年、
十五年，累遣使贡献。十七年，云死，子安立。普通元年，诏
安纂袭封爵，持节、督营平二州诸军事、甯东将军。七年，安 
卒，子延立，遣使贡献。诏以延袭爵。中大通四年、六年，大
同元年、七年，累奉表献方物。太清二年，延卒，诏其子成袭
延爵位。
</p><p>
百济者，其先东夷有三韩国：一曰马韩，二曰辰韩，三曰
弁韩。弁韩、辰韩各十二国，马韩有五十四国。大国万馀家，
小柄数千家，总十余万户，百济即其一也。后渐强大，兼诸小
国。其国本与句丽俱在辽东之东千余里，晋世句丽既略有辽东，
百济亦据有辽西、晋平二郡地矣，自置百济郡。
</p><p>
晋义熙十二年，以百济王馀映爲使持节、都督百济诸军事、
镇东将军、百济王。宋武帝践阼，进号镇东大将军。少帝景平
二年，映遣长史张威诣阙贡献。元嘉二年，文帝诏兼谒者闾丘
恩子、兼副谒者丁敬子等往宣旨慰劳，其后每岁遣使奉献方物。
七年，百济王余毗复修贡职，以映爵号授之。二十七年，毗上
书献方物，私假台使冯野夫西河太守，表求易林、式占、腰弩，
文帝并与之。毗死，子庆代立。孝武大明元年，遣使求除授，
诏许之。二年，庆遣上表，言行冠军将军、右贤王余纪十一人
忠勤，并求显进。于是诏并加优进。明帝泰始七年，又遣使贡
献。庆死，立子牟都。都死，立子牟大。齐永明中，除大都督
百济诸军事、镇东大将军、百济王。梁天监元年，进大号征东
将军。寻爲高句丽所破，衰弱累年，迁居南韩地。普通二年，
王馀隆始复遣使奉表，称累破高丽，今始与通好，百济更爲强
国。其年，梁武帝诏隆爲使持节、都督百济诸军事、甯东大将
军、百济王。五年，隆死，诏复以其子明爲持节、督百济诸军
事、绥东将军、百济王。
</p><p>
号所都城曰固麻，谓邑曰檐鲁，如中国之言郡县也。其国
土有二十二檐鲁，皆以子弟宗族分据之。其人形长，衣服洁净。
其国近倭，颇有文身者。言语服章略与高丽同，呼帽曰冠，襦 
曰复衫，裤曰褌。其言参诸夏，亦秦、韩之遗俗云。
</p><p>
中大通六年、大同七年，累遣使献方物，并请涅盘等经义、
毛诗博士并工匠画师等，并给之。太清三年，遣使贡献。及至，
见城阙荒毁，并号恸涕泣。侯景怒，囚执之，景平乃得还国。
</p><p>
新罗，其先事详北史，在百济东南五千馀里。其地东滨大
海，南北与句丽、百济接。魏时曰新卢；宋时曰新罗，或曰斯
罗。其国小，不能自通使聘。梁普通二年，王姓募名泰，始使
使随百济奉献方物。
</p><p>
其俗呼城曰健牟罗，其邑在内曰啄评，在外曰邑勒，亦中
国之言郡县也。国有六啄评、五十二邑勒。土地肥美，宜植五
谷，多桑麻，作缣布，服牛乘马，男女有别。其官名有子贲旱
支、壹旱支、齐旱支、谒旱支、壹吉支、奇贝旱支。其冠曰遗
子礼，襦曰尉解，裤曰柯半，靴曰洗。其拜及行与高丽相类。
无文字，刻木爲信。语言待百济而后通焉。
</p><p>
倭国，其先所出及所在，事详北史。其官有伊支马，次曰
弥马获支，次曰奴往鞮。人种禾、稻、紵、麻，蚕桑织绩，有
姜、桂、橘、椒、苏。出黑雉、真珠、青玉。有兽如牛名山鼠，
又有大蛇吞此兽。蛇皮坚不可斫，其上有孔，乍开乍闭，时或
有光，射中而蛇则死矣。物産略与儋耳、朱崖同。地气温暖，
风俗不婬。男女皆露髫，富贵者以锦绣杂采爲帽，似中国胡公
头。食饮用笾豆。其死有棺无椁，封土作冢。人性皆嗜酒。俗
不知正岁，多寿考，或至八九十，或至百岁。其俗女多男少，
贵者至四五妻，贱者犹至两三妻。妇人不媱妒，无盗窃，少诤
讼。若犯法，轻者没其妻子，重则灭其宗族。
</p><p>
晋安帝时，有倭王赞遣使朝贡。及宋武帝永初二年，诏曰：
“倭赞远诚宜甄，可赐除授。”文帝元嘉二年，赞又遣司马
曹达奉表献方物。赞死，弟珍立，遣使贡献，自称使持节、都 
督倭百济新罗任那秦韩慕韩六国诸军事、安东大将军、倭国王，
表求除正。诏除安东将军、倭国王。珍又求除正倭洧等十三人
平西、征虏、冠军、辅国将军等号，诏并听之。二十年，倭国
王济遣使奉献，复以爲安东将军、倭国王。二十八年，加使持
节、都督倭新罗任那加罗秦韩慕韩六国诸军事，安东将军如故；
并除所上二十三人职。济死，世子兴遣使贡献。孝武大明六年，
诏授兴安东将军、倭国王。兴死，弟武立，自称使持节、都督
倭百济新罗任那加罗秦韩慕韩七国诸军事、安东大将军、倭国
王。顺帝升明二年，遣使上表，言“自昔祖禰，躬擐甲胄，跋
涉山川，不遑宁处。东征毛人五十五国，西服衆夷六十六国，
陵平海北九十五国。王道融泰，廓土遐畿，累叶朝宗，不愆于
岁。道径百济，装饰船舫，而句丽无道，图欲见吞。臣亡考济
方欲大举，奄丧父兄，使垂成之功，不获一篑。今欲练兵申父
兄之志，窃自假开府仪同三司，其馀咸各假授，以劝忠节”。
诏除武使持节、都督倭新罗任那加罗秦韩慕韩六国诸军事、安
东大将军、倭王。齐建元中，除武持节、都督倭新罗任那加罗
秦韩慕韩六国诸军事、镇东大将军。梁武帝即位，进武号征东
大将军。
</p><p>
其南有侏儒国，人长四尺。又南有黑齿国、裸国，去倭四
千馀里，船行可一年至。又西南万里有海人，身黑眼白，裸而
丑，其肉美，行者或射而食之。
</p><p>
文身国在倭东北七千馀里，人体有文如兽，其额上有三文，
文直者贵，文小者贱。土俗欢乐，物丰而贱，行客不齎粮。有
屋宇，无城郭。国王所居，饰以金银珍丽，绕屋爲堑，广一丈，
实以水银，雨则流于水银之上。市用珍宝。犯轻罪者则鞭杖，
犯死罪则置猛兽食之，有枉则兽避而不食，经宿则赦之。
</p><p>
大汉国在文身国东五千馀里，无兵戈，不攻战，风俗并与 
文身国同而言语异。
</p><p>
扶桑国者，齐永元元年，其国有沙门慧深来至荆州，说云：
“扶桑在大汉国东二万馀里，地在中国之东。其土多扶桑木，
故以爲名。扶桑叶似桐，初生如笋，国人食之。实如梨而赤，
绩其皮爲布，以爲衣，亦以爲锦。作板屋，无城郭。有文字，
以扶桑皮爲纸。无兵甲，不攻战。其国法有南北狱，若有犯，
轻罪者入南狱，重罪者入北狱。有赦则放南狱，不赦北狱。在
北狱者男女相配，生男八岁爲奴，生女九岁爲婢。犯罪之身，
至死不出。贵人有罪，国人大会，坐罪人于坑，对之宴饮分诀
若死别焉。以灰绕之，其一重则一身屏退，二重则及子孙，三
重者则及七世。名国王爲乙祁。贵人第一者爲对卢，第二者爲
小对卢，第三者爲纳咄沙。国王行有鼓角导从。其衣色随年改
易，甲乙年青，丙丁年赤，戊己年黄，庚辛年白，壬癸年黑。
有牛角甚长，以角载物，至胜二十斛。有马车、牛车、鹿车。
国人养鹿如中国畜牛，以乳爲酪。有赤梨，经年不坏。多蒲桃。
其地无铁有铜，不贵金银。市无租估。其昏姻法，则婿往女家
门外作屋，晨夕洒扫，经年而女不悦即驱之，相悦乃成昏。昏
礼大抵与中国同。亲丧七日不食，祖父母丧五日不食，兄弟伯
叔姑姊妹三日不食。设座爲神像，朝夕拜奠，不制衰絰。嗣王
立，三年不亲国事。其俗旧无佛法。宋大明二年，罽宾国尝有
比丘五人游行其国，流通佛法经像，教令出家，风俗遂改。”
</p><p>
慧深又云：“扶桑东千馀里有女国，容貌端正，色甚洁白，
身体有毛，发长委地。至二三月竞入水则任娠，六七月産子。
女人胸前无乳，项后生毛，根白，毛中有汁以乳子。百日能行，
三四年则成人矣。见人惊避，偏畏丈夫。食咸草如禽兽。咸草
叶似邪蒿，而气香味咸。梁天监六年，有晋安人度海，爲风所
飘至一岛，登岸，有人居止，女则如中国，而言语不可晓。男 
则人身而狗头，其声如吠。其食有小豆，其衣如布。筑土爲墙，
其形圆，其户如窦云。”
</p><p>
河南、宕昌、邓至、武兴，其本并爲氐、羌之地。自晋南
迁，九州分裂，此等诸国，地分西垂，提挈于魏，时通江左。
今采其旧土，编于西戎云。
</p><p>
河南王者，其先出自鲜卑慕容氏。初，慕容弈洛干有二子，
庶长曰吐谷浑，嫡曰廆洛干。卒，廆嗣位，吐谷浑避之，西徙
上陇，度枹罕，出凉州西南，至赤水而居之。地在河南，故以
爲号。事详北史。其界东至叠川，西邻于阗，北接高昌，东北
通秦岭，方千余里，盖古之流沙地焉。乏草木，少水潦，四时
恒有冰雪，唯六七月雨雹甚盛。若晴则风飘沙砾，常蔽光景。
其地有麦无谷。有青海方数百里，放牝马其侧，辄生驹，土人
谓之龙种，故其国多善马。有屋宇，杂以百子帐，即穹庐也。
着小袖袍，小口裤，大头长裙帽。女子被发爲辫。
</p><p>
其后吐谷浑孙叶延，颇识书记，自谓曾祖弈洛干始封昌黎
公，吾盖公孙之子也。礼以王父字爲氏，因姓吐谷浑，亦爲国
号。至其末孙阿豺，始通江左，受官爵。弟子慕延，宋元嘉末，
又自号河南王。慕延死，从弟拾寅立，乃用书契，起城池，筑
宫殿。其小王并立宅国中。有佛法。拾寅死，子度易侯立。易
侯死，子休留代立。齐永明中，以代爲使持节、都督西秦河沙
三州、镇西将军、护羌校尉、西秦河二州刺史。
</p><p>
梁兴，进代爲征西将军。代死，子伏连筹袭爵位。天监十
三年，遣使献金装马脑锺二口，又表于益州立九层佛寺，诏许
焉。十五年，又遣使献赤舞龙驹及方物。其使或岁再三至，或
再岁一至。其地与益州邻，常通商贾。普通元年，又奉表献方
物。筹死，子呵罗真立。大通三年，诏以爲甯西将军、护羌校
尉、西秦河二州刺史。真死，子佛辅袭爵位，其世子又遣使献 
白龙驹于皇太子。
</p><p>
宕昌国，在河南国之东、益州之西北陇西之地，西羌种也。
宋孝武世，其王梁瑾忽始献方物。梁天监四年，王梁弥博来献
甘草、当归。诏以爲使持节、都督河凉二州诸军事、安西将军、
东羌校尉、河凉二州刺史、陇西公、宕昌王。佩以金章。弥博
死，子弥泰立。大同七年，复策授以父爵位。其衣服风俗与河
南略同。
</p><p>
邓至国，居西凉州界，羌别种也。世号持节、平北将军、
西凉州刺史。宋文帝时，王象屈耽遣使献马。梁天监元年，诏
以邓至王象舒彭爲督西凉州诸军事，进号安北将军。五年，舒
彭遣使献黄耆四百斤，马四匹。其俗呼帽曰突何。其衣服与宕
昌同。 
</p><p>
武兴国，本仇池。杨难当自立爲秦王，宋文帝遣裴方明讨
之，难当奔魏。其兄子文德又聚衆葭芦，宋因授以爵位。魏又
攻之，文德奔汉中。从弟僧嗣又自立，复戍葭芦，卒。文德弟
文度立，以弟文弘爲白水太守，屯武兴。宋世以爲武都王。武
兴之国自于此矣。难当族弟广香又攻杀文度，自立爲陰平王、
葭芦镇主。死，子炅立。炅死，子崇祖立。崇祖死，子孟孙立。
齐永明中，魏南梁州刺史仇池公杨灵珍据泥功山归齐，齐武帝
以灵珍爲北梁州刺史、仇池公。文洪死，以族人集始爲北秦州
刺史、武都王。梁天监初，以集始爲持节、都督秦雍二州诸军
事、辅国将军、平羌校尉、北秦州刺史、武都王。灵珍爲冠军
将军。孟孙爲假节、督沙州诸军事、平羌校尉、沙州刺史、陰
平王。集始死，子绍先袭爵位。二年，以灵珍爲持节、督陇右
诸军事、左将军、北凉州刺史、仇池王。十年，孟孙死，诏赠
安沙将军、北雍州刺史。子定袭封爵。绍先死，子智慧立。大
同元年，克复汉中，智慧遣使上表，求率四千户归梁，诏许焉， 
即以爲东益州。
</p><p>
其国东连秦岭，西接宕昌。其大姓有苻氏、姜氏、梁氏。
言语与中国同。着乌皁突骑帽，长身小袖袍，小口裤，皮裤。
地植九谷。婚姻备六礼。知书疏。种桑麻。出紬绢布漆蜡椒等，
山出铜铁。
</p><p>
书云“蛮夷猾夏”，其作梗也已旧。及于宋之方盛，盖亦
屡兴戍役，岂诗所谓“蠢尔蛮荆，大邦爲雠”者乎。今亦编录
以备诸蛮云尔。
</p><p>
荆、雍州蛮，盘瓠之后也，种落布在诸郡县。宋时因晋于
荆州置南蛮、雍州置甯蛮校尉以领之。孝武初，罢南蛮并大府，
而宁蛮如故。蛮之顺附者，一户输谷数斛，其馀无杂调。而宋
人赋役严苦，贫者不复堪命，多逃亡入蛮。蛮无徭役，强者又
不供官税。结党连郡，动有数百千人，州郡力弱，则起爲盗贼，
种类稍多，户口不可知也。所在多深险。居武陵者有雄溪、樠
溪、辰溪、酉溪、武溪，谓之五溪蛮。而宜都、天门、巴东、
建平、江北诸郡蛮所居皆深山重阻，人迹罕至焉。前世以来，
屡爲人患。
</p><p>
少帝景平二年，宜都蛮帅石宁等一百二十三人诣阙上献。
文帝元嘉六年，建平蛮张维之等五十人，七年，宜都蛮田生等
一百一十三人，并诣阙献见。其后，沔中蛮大动，行旅殆绝。
天门漊中令宋矫之徭赋过重，蛮不堪命。十八年，蛮田向求等
爲寇，破漊中，虏掠百姓。荆州刺史衡陽王义季遣行参军曾孙
念讨破之，免矫之官。二十年，南郡临沮、当陽蛮反，缚临沮
令傅僧骥。荆州刺史南谯王义宣遣中兵参军王谌讨破之。
</p><p>
先是，雍州刺史刘道産善抚诸蛮，前后不附者，皆引出平
土，多缘沔爲居。及道産亡，蛮又反叛。至孝武出爲雍州，群
蛮断道。台遣军主沈庆之连年讨蛮，所向皆平，事在庆之传。 
</p><p>
二十八年正月，龙山雉水蛮寇钞涅陽县，南陽太守朱韶遣
军讨之，失利。韶又遣二千人系之，蛮乃散走。是岁，滍水诸
蛮因险爲寇，雍州刺史随王诞遣使说之，又遣军讨沔北诸蛮。
袭浊山、如口、蜀松三柴，克之，又围斗钱、柏义诸柴。蛮悉
力距战，军大破之。
</p><p>
孝武大明中，建平蛮向光侯寇暴峡川，巴东太守王济、荆
州刺史朱修之遣军讨之。光侯走清江，清江去巴东千馀里。时
巴东、建平、宜都、天门四郡蛮爲寇，诸郡人户流散，百不存
一。明帝、顺帝世尤甚，荆州爲之虚弊云。
</p><p>
豫州蛮，禀君后也。盘瓠、禀君事，并具前史。西陽有巴
水、蕲水、希水、赤亭水、西归水，谓之五水蛮。所在并深岨，
种落炽盛，历世爲盗贼。北接淮、汝，南极江、汉，地方数千
里。
</p><p>
宋元嘉二十八年，西陽蛮杀南川令刘台。二十九年，新蔡
蛮破大雷戍，略公私船入湖。有亡命司马黑石逃在蛮中，共爲
寇。文帝遣太子步兵校尉沈庆之讨之。孝武大明四年，又遣庆
之讨西陽蛮，大克获而反。司马黑石徒党三人，其一名智，黑
石号曰太公，以爲谋主。一人名安陽，号谯王，一人名续之，
号梁王。蛮文山罗等讨禽续之，爲蛮世财所篡，山罗等相率斩
世财父子六人。豫州刺史王玄谟遣殿中将军郭元封慰劳诸蛮，
使缚送亡命。蛮乃执智、安陽二人，送诣玄谟。孝武使于寿陽
斩之。 
</p><p>
明帝初即位，四方反叛，及南贼败于鹊尾，西陽蛮田益之、
田义之、成邪财、田光兴等起义，攻郢州克之。以益之爲辅国
将军，都统四山军事。又以蛮户立宋安、光城二郡。以义之爲
宋安太守，光兴爲光城太守。封益之边城县王，成邪财陽城县
王。成邪财死，子婆思袭爵云。 
</p><p>
玉门以西达于西海，考之汉史，通爲西域，高昌迄于波斯，
则其所也。自晋、宋以还，虽有时而至，论其风土，甚未能详。
今略备西域诸国，编之于次云。
</p><p>
高昌国，初阚氏爲主，其后爲河西王沮渠茂虔弟无讳袭破
之。其王阚爽奔于蠕蠕。无讳据之称王，一世而灭于魏。其国
人又推曲氏爲王，名嘉，魏授爲车骑将军、司空公、都督秦州
诸军事、秦州刺史、金城郡公。在位二十四年卒，国諡曰昭武
王。子子坚，子坚嗣位，魏授使持节、骠骑大将军、散骑常侍、
都督瓜州刺史、西平郡公、开府仪同三司、高昌王。
</p><p>
其国盖车师之故地，南接河南，东近敦煌，西次龟兹，北
邻敕勒。置四十六镇，交河田地高宁临川横截柳婆洿林新兴由
甯始昌笃进白力等镇。官有四镇将军，及置杂号将军、长史、
司马、门下校郎、中兵校郎、通事舍人、通事令史、谘议、谏
议、校尉、主簿。国人言语与华略同。有五经、历代史、诸子
集。面貌类高丽，辫发垂之于背。着长身小袖袍、缦裆裤。女
子头发，辫而不垂，着锦缬缨络环钏。昏姻有六礼。其地高燥，
筑土爲城，架木爲屋，土覆其上。寒暑与益州相似，备植九谷，
人多噉面及牛羊肉。出良马、蒲桃酒、石盐。多草木，有草实
如茧，茧中丝如细纑，名曰白叠子，国人取织以爲布。布甚软
白，交市用焉。有朝乌者，旦旦集王殿前，爲行列，不畏人，
日出然后散去。
</p><p>
梁大同中，子坚遣使献鸣盐枕、蒲桃、良马、氍獀等物。
</p><p>
滑国者，车师之别种也。汉永建元年，八滑从班勇击北虏
有功，勇上八滑爲后部亲汉侯。自魏、晋以来，不通中国。至
梁天监十五年，其王厌带夷栗陀始遣使献方物。普通元年，遣
使献黄师子、白貂裘、波斯锦等物。七年，又奉表贡献。
</p><p>
魏之居代都，滑犹爲小柄，属蠕蠕。后稍强大，征其旁国 
波斯、渴盘陀、罽宾、焉耆、龟兹、疏勒、姑墨、于阗、句般
等国，开地千馀里。土地温暖，多山川，少树木，有五谷。国
人以面及羊肉爲粮。其兽有师子、两脚骆驼，野驴有角。人皆
善骑射，着小袖长身袍，用金玉爲带。女人被裘，头上刻木爲
角，长六尺，以金银饰之。少女子，兄弟共妻。无城郭，毡屋
爲居，东向开户。其王坐金床，随太岁转，与妻并坐接客。无
文字，以木爲契。与旁国通，则使旁国胡爲胡书，羊皮爲纸。
无职官。事天神、火神，每日则出户祀神而后食。其跪一拜而
止。葬以木爲椁。父母死，其子截一耳，葬讫即吉。其言语待
河南人译然后通。
</p><p>
呵跋檀、周古柯、胡密丹等国，并滑旁小柄也。凡滑旁之
国，衣服容貌皆与滑同。普通元年，使使随滑使来贡献方物。
</p><p>
白题国王姓支名史稽毅，其先盖匈奴之别种胡也。汉灌婴
与匈奴战，斩白题骑一人是也。在滑国东，去滑六日行，西极
波斯。土地出粟、麦、瓜果，食物略与滑同。普通三年，遣使
献方物。
</p><p>
龟兹者，西域之旧国也。自晋度江不通，至梁普通二年，
王尼瑞摩珠那胜遣使奉表贡献。
</p><p>
于阗者，西域之旧国也。梁天监九年，始通江左，遣使献
方物。十三年，又献波罗婆步鄣。十八年，又献琉璃罂。大同
七年，又献外国刻玉佛。
</p><p>
渴盘陀国，于阗西小柄也。西邻滑国，南接罽宾国，北连
沙勒。国都在山谷中，城周回十馀里。国有十二城，风俗与于
阗相类。衣古贝布，着长身小袖袍、小口裤。地宜小麦，资以
爲粮。多牛马骆驼羊等。出好毡。王姓葛沙氏，梁中大同元年，
始通江左，遣献方物。
</p><p>
末国，汉世且末国也。胜兵万馀户。北与丁零、东与白题、 
西与波斯接。土人剪发，着氊帽、小袖衣，爲衫则开颈而缝前。
多牛羊骡驴。其王安末深盘，梁普通五年，始通江左，遣使来
贡献。 
</p><p>
波斯国，其先有波斯匿王者，子孙以王父字爲氏，因爲国
号。国有城周回三十二里，城高四丈，皆有楼观。城内屋宇数
百千间，城外佛寺二三百所。西去城十五里有土山，山非过高，
其势连接甚远。中有鹫鸟噉羊，土人极以爲患。国中有优钵昙
花，鲜华可爱。出龙驹马。咸池生珊瑚树，长一二尺。亦有武
魄、马脑、真珠、玫瑰等，国内不以爲珍。市买用金银。昏姻
法，下娉财讫，女婿将数十人迎妇。婿着金线锦袍、师子锦裤，
戴天冠。妇亦如之。妇兄弟便来捉手付度，夫妇之礼，于兹永
毕。国东与滑国、西及南俱与娑罗门国、北与泛栗国接。梁中
大通二年，始通江左，遣使献佛牙。
</p><p>
北狄种类实繁，蠕蠕爲族，盖匈奴之别种也。魏自南迁，
因擅其故地。无城郭，随水草畜牧，以穹庐居。辫发，衣锦小
袖袍、小口裤、深雍韡。其地苦寒，七月流澌亘河。
</p><p>
宋升明中，遣王洪范使焉，引之共谋魏。齐建元三年，洪
范始至。是岁通使，求并力攻魏 。其相国刑基只罗回表，言
“京房谶云：‘卯金卒，草肃应王。’历观图纬，代宋者齐。”
又献师子皮裤褶。其国后稍侵弱，永明中，爲丁零所破，更爲
小柄而南移其居。梁天监十四年，遣使献马、貂裘。普通元年，
又遣使献方物。是后数岁一至焉。大同七年，又献马一匹，金
一斤。 
</p><p>
其国能以术祭天而致风雪，前对皎日，后则泥潦横流，故
其战败莫能追及。或于中夏爲之，则不能雨，问其故，盖以暖
云。
</p><p>
论曰：自晋氏南度，介居江左，北荒西裔，隔碍莫通。至 
于南徼东边。界壤所接，洎宋元嘉抚运，爰命干戈，象浦之捷，
威震冥海。于是鞮译相系，无绝岁时。以洎齐、梁，职贡有序。
及侯景之乱，边鄙日蹙。陈氏基命，衰微已甚，救首救尾，身
其几何。故西赆南琛，无闻竹素，岂所谓有德则来，无道则去
者也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87877.html' class='pagedaohang'>【上一篇】<i>:卷80	列传第七十　贼臣</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87875.html' class='pagedaohang'>【下一篇】<i>：卷78	列传第六十八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>