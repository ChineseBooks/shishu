<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>南史_卷10	陈本纪下第十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/nanshi/">南史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/nanshi/'>南史</a> > </div>
<div class="kind">
  <h1 class="h11">卷10	陈本纪下第十</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87946.html' class='pagedaohang'>【上一篇】<i>:卷11	列传第一　后妃上</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87944.html' class='pagedaohang'>【下一篇】<i>：卷09	陈本纪上第九</i></a></span>
</ul>
<div class="articleContent" id="articleContent"> <p>
高宗孝宣皇帝讳顼，字绍世，小字师利，始兴昭烈王第二
子也。梁中大通二年七月辛酉生，有赤光满室。少宽容，多智
略。及长，美容仪，身长八尺三寸，垂手过膝，有勇力，善骑
射。武帝平侯景，镇京口，梁元帝征武帝子侄入侍，武帝遣帝
赴江陵。累官爲中书侍郎。时有军主李总与帝有旧，每同游处，
帝尝夜被酒，张灯而寐，总适出，寻反，乃见帝是大龙，便惊
走他室。魏平江陵，迁于长安。帝貌若不慧，魏将杨忠门客张
子煦见而奇之，曰：“此人虎头，当大贵也。”
</p><p>
永定元年，遥袭封始兴郡王。文帝嗣位，改封安成王。天
嘉三年，自周还，授侍中、中书监、中卫将军，置佐史。历位
司空、尚书令。废帝即位，拜司徒、录尚书、都督中外诸军事。
光大二年正月，进位太傅，领司徒，加殊礼，剑履上殿。十一
月甲寅，慈训太后黜废帝爲临海王，以帝入缵皇统。
</p><p>
是月，齐武成帝殂。
</p><p>
太建元年春正月甲午，皇帝即位于太极前殿，大赦，改元。
文武赐位一阶，孝悌力田及爲父后者，赐爵一级，鳏寡不能自
存者，人赐谷五斛。复太皇太后尊号曰皇太后。立妃柳氏爲皇
后，世子叔宝爲皇太子。封皇子江州刺史康乐侯叔陵爲始兴王，
奉昭烈王祀。乙未，谒太庙。丁酉，分命大使，观省四方风俗。
以尚书仆射沈钦爲左仆射，度支尚书王劢爲右仆射。辛丑，祀
南郊。壬寅，封皇子建安侯叔英爲豫章王，丰城侯叔坚爲长沙
王。
</p><p>
二月乙亥，耕藉田。
</p><p>
夏五月甲午，齐人来聘。丁巳，以吏部尚书徐陵爲尚书右
仆射。 秋七月辛卯，皇太子纳妃沈氏，王公以下赐帛各有差。
</p><p>
冬十月，新除左卫将军欧陽纥据广州反。辛未，遣开府仪
同三司章昭达讨之。
</p><p>
二年春二月癸未，章昭达禽欧陽纥送都，斩于建康市，广
州平。 三月丙申，皇太后崩。丙午，曲赦广、衡二州。丁未，大
赦。又诏自讨周迪、华皎以来，兵所有死亡者，并令收敛，并
给棺槥，送还本乡。
</p><p>
夏四月乙卯，临海王伯宗薨。戊寅，皇太后祔葬于万安陵。
五月壬午，齐人来吊。
</p><p>
六月戊子，新罗国遣使朝贡。辛卯，大雨雹。乙巳，分遣
大使巡州郡，省冤屈。
</p><p>
冬十一月辛酉，高丽国遣使朝贡。
</p><p>
十二月癸巳，雷。
</p><p>
三年春正月癸丑，以尚书右仆射徐陵爲尚书仆射。辛酉，
祀南郊。
</p><p>
二月辛巳，祀明堂。丁酉，耕藉田。
</p><p>
三月丁丑，大赦。
</p><p>
夏四月壬辰，齐人来聘。
</p><p>
五月辛亥，高丽、新罗、丹丹、天竺、盘盘等国并遣使朝
贡。
</p><p>
六月丁亥，江陰王萧季卿以罪免。甲辰，封东中郎长沙王
府谘议参军萧彜爲江陰王。
</p><p>
冬十月乙酉，周人来聘。
</p><p>
十二月壬辰，司空章昭达薨。
</p><p>
四年春正月丙午，以尚书仆射徐陵爲左仆射，中书监王劢
爲右仆射。
</p><p>
二月乙酉，立皇子叔卿爲建安王。
</p><p>
三月乙丑，扶南、林邑国并遣使朝贡。
</p><p>
夏五月癸卯，尚书右仆射王劢卒。
</p><p>
是月周人诛冢宰宇文护。
</p><p>
秋八月辛未，周人来聘。
</p><p>
九月庚子朔，日有蚀之。辛亥，大赦。丙寅，以故太尉徐
度，仪同三司杜棱、程灵洗配食武帝庙庭；故司空章昭达配食
文帝庙庭。
</p><p>
冬十一月己亥，地震。
</p><p>
是岁，周建德元年。
</p><p>
五年春正月癸酉，以吏部尚书沈君理爲尚书右仆射，领吏
部。辛巳，祀南郊。
</p><p>
二月辛丑，祀明堂。乙卯夜，有白气如虹，自北方贯北斗
紫宫。 三月壬午，以开府仪同三司吴明彻都督征讨诸军事，略地
北边。丙戌，西衡州献马生角。己丑，皇孙胤生，内外文武赐
帛各有差，爲父后者赐爵一级。
</p><p>
夏六月癸亥，周人来聘。
</p><p>
秋九月癸未，尚书右仆射沈君理卒。壬辰晦，夜明。
</p><p>
冬十月己亥，以特进周弘正爲尚书右仆射。乙巳，吴明彻
克寿陽城，斩王琳，传首建邺，枭于朱雀航。
</p><p>
十二月壬辰，诏熊昙朗、留异、陈宝应、周迪、邓绪等及
王琳首并还亲属，以弘广宥。乙巳，立皇子叔明爲宜都王，叔
献爲河东王。
</p><p>
是岁，诸军略地，所在克捷。
</p><p>
六年春正月壬戌，赦江右淮北诸州。甲申，周人来聘。高
丽国遣使朝贡。
</p><p>
二月壬辰朔，日有蚀之。辛亥，耕藉田。
</p><p>
夏四月庚子，彗星见。
</p><p>
六月壬辰，尚书右仆射周弘正卒。
</p><p>
冬十一月乙亥，诏北边行军之所，并给复十年。
</p><p>
十二月戊戌，以吏部尚书王瑒爲尚书右仆射。
</p><p>
七年春正月辛未，祀南郊。
</p><p>
三月辛未，诏豫、二兖、谯、徐、合、霍、南司、定九州
及南豫、江、郢所部在江北诸郡，置云旗义士，往大军及诸镇
备防。 夏四月丙戌，有星孛于大角。庚寅，监豫州陈桃根献青牛，
诏以还百姓。乙未，桃根又上织成罗纹锦被表各二，诏于云龙
门外焚之。壬子，郢州献瑞锺六。
</p><p>
六月丙戌，诏爲北行将士死王事者，克日举哀。壬辰，以
尚书右仆射王瑒爲尚书仆射。己酉，改作云龙、神兽门。
</p><p>
秋八月癸卯，周人来聘。
</p><p>
闰九月壬辰，都督吴明彻大破齐军于吕梁。是月，甘露频
降乐游苑。丁未，舆驾幸苑采甘露，宴群臣，诏于苑龙舟山立
甘露亭。
</p><p>
冬十月己巳，立皇子叔齐爲新蔡王，叔文爲晋熙王。
</p><p>
十二月壬戌，以尚书仆射王瑒爲左仆射，太子詹事陆缮爲
右仆射。甲子，南康郡献瑞锺一。
</p><p>
八年春二月壬申，以开府仪同三司吴明彻爲司空。
</p><p>
夏五月庚寅，尚书左仆射王瑒卒。
</p><p>
六月甲寅，以尚书右仆射陆缮爲左仆射，新除晋陵太守王
克爲右仆射。
</p><p>
秋九月戊戌，立皇子叔彪爲淮南王。
</p><p>
九年春正月乙亥，齐主传位于其太子恒，自号太上皇。
</p><p>
是月，周灭齐。
</p><p>
二月壬子，耕藉田。
</p><p>
秋七月己卯，百济国遣使朝贡。庚辰，大雨，震万安陵华
表。己丑，震慧日寺刹及瓦官寺重门，一女子震死。
</p><p>
冬十月戊午，司空吴明彻破周将梁士彦于吕梁。
</p><p>
十二月戊申，东宫成，皇太子移于新宫。
</p><p>
十年春二月甲子，周军救梁士彦，大败司空吴明彻于吕梁，
及将卒皆见囚俘不反。
</p><p>
三月辛未，震武库。丙子，分命衆军以备周。乙酉，大赦。
</p><p>
夏四月庚戌，诏絓在军者，并赐爵二级。又诏御府堂署所
营造，礼乐仪服军器之外，悉皆停息。掖庭常供，王侯妃主诸
有奉恤者，并各量减。庚申，大雨雹。
</p><p>
六月丁酉，周武帝崩。
</p><p>
闰六月丁卯，大雨，震大皇寺刹、庄严寺露盘、重陽阁东
楼、千秋门内槐树及鸿胪府门。
</p><p>
秋七月戊戌，新罗国遣使朝贡。
</p><p>
八月戊寅，陨霜杀稻菽。
</p><p>
九月乙巳，立方明坛于娄湖。戊申，以扬州刺史始兴王叔
陵兼王官伯，临盟。甲寅，幸娄湖，临誓衆。乙卯，分遣大使
以盟誓班下四方，以上下相警。
</p><p>
冬十月戊子，以尚书左仆射陆缮爲尚书仆射。
</p><p>
十二月乙亥，合州庐江蛮田伯兴出寇枞陽，刺史鲁广达讨
平之。 是岁，周宣政元年。
</p><p>
十一年春正月丁酉，南兖州言龙见。
</p><p>
二月癸亥，耕藉田。
</p><p>
秋七月辛卯，初用大货六铢钱。
</p><p>
八月丁卯，幸大壮观阅武。
</p><p>
冬十月甲戌，以尚书仆射陆缮爲尚书左仆射，以祠部尚书
晋安王伯恭爲右仆射。十一月辛卯，大赦。戊戌，周将梁士彦
围寿陽，克之。辛亥，又克霍州。癸丑，以扬州刺史始兴王叔
陵爲大都督，总督水步衆军。
</p><p>
十二月乙丑，南、北兖、晋三州及盱眙、山陽、陽平、马
头、秦、历陽、沛、北谯、南梁等九郡民并自拔向建邺。周又
克谯、北徐二州。自是淮南之地，尽遍于周矣。己巳，诏非军
国所须，多所减损，归于俭约。
</p><p>
是岁，周宣帝大象元年。
</p><p>
十二年夏四月癸亥，尚书左仆射陆缮卒。己卯，大雩。壬
午，雨。
</p><p>
五月癸巳，以尚书右仆射晋安王伯恭爲尚书仆射。己酉，
周宣帝崩。
</p><p>
六月壬戌，大风，吹坏臯门中闼。
</p><p>
秋八月己未，周郧州总管司马消难以所统九州八镇之地来
降。诏因以消难爲大都督，加司空，封随郡公。庚申，诏镇西
将军樊毅进督沔、汉诸军事。遣南豫州刺史任忠率衆趋历陽，
超武将军陈慧纪爲前军都督，趋南兖州。戊辰，以司空司马消
难爲大都督水陆诸军事。庚午，通直散骑常侍淳于陵克临江郡。
癸酉，智武将军鲁广达克郭默城。甲戌，大雨霖。丙子，淳于
陵克佑州城。
</p><p>
九月癸未，周临江太守刘显光率衆来降。是夜，天东南有
声，如风水相激，三夜乃止。丁亥，周将王延贵率衆援历陽，
任忠击破之，禽延贵等。己酉，周广陵义军主曹药率衆来降。
</p><p>
冬十月癸丑，大雨，震电。
</p><p>
十二月庚辰，南徐州刺史河东王叔献薨。
</p><p>
十三年春正月壬午，以中权将军、护军将军鄱陽王伯山即
本号开府仪同三司。以尚书仆射晋安王伯恭爲左仆射，吏部尚
书袁宪爲右仆射。
</p><p>
二月乙亥，耕藉田。
</p><p>
秋九月癸亥夜，大风从西北来，发屋拔树，大雨雹。
</p><p>
冬十月壬寅，丹丹国遣使朝贡。
</p><p>
十二月辛巳，彗星见西南。
</p><p>
是岁，周静帝大定元年，逊位于隋文帝，改元开皇元年。
</p><p>
十四年春正月己酉，上弗豫。甲寅，崩于宣福殿，时年五
十三。遗诏：“凡厥终制，事从省约，金银之饰，不以入圹，
明器皆用瓦。以日易月及公除之制，悉依旧准。在位百司，三
日一临。四方州镇，五等诸侯，各守所职，并停奔赴。”二月
辛卯，群臣上諡曰孝宣皇帝，庙号高宗 。癸巳，葬显宁陵。
帝之在田，本有恢弘之度，及居尊位，实允天人之属。于
时国步初弭，创痍未复，淮南之地，并入于齐。帝志复旧境，
意反侵地，强弱之形，理则县绝，犯斯不韪，适足爲禽。及周
兵灭齐，乘胜而举，略地还至江际，自此惧矣。既而修饰都城，
爲扞御之备，获铭云：“二百年后，当有痴人修破吾城者。”
时莫测所从云。
</p><p>
后主讳叔宝，字元秀，小字黄奴，宣帝嫡长子也。梁承圣
二年十一月戊寅，生于江陵。明年，魏平江陵，宣帝迁于长安，
留后主于穰城。天嘉三年，归建邺，立爲安成王世子。光大二
年，累迁侍中。
</p><p>
太建元年正月甲午，立爲皇太子。十四年正月甲寅，宣帝
崩。乙卯，始兴王叔陵构逆伏诛。丁巳，太子即皇帝位于太极
前殿，大赦，在位文武及孝悌力田爲父后者，并赐爵一级，孤
老鳏寡不能自存者，赐谷人五斛、帛二匹。癸亥，以侍中、丹
陽尹、长沙王叔坚爲骠骑将军、开府仪同三司、扬州刺史。乙
丑，尊皇后爲皇太后。丁卯，立皇弟叔重爲始兴王，奉昭烈王
祀。己巳，立妃沈氏爲皇后。辛未，立皇弟叔俨爲寻陽王，叔
慎爲岳陽王，叔达爲义陽王，叔熊爲巴山王，叔虞爲武昌王。
甲戌，设无碍大会于太极前殿。
</p><p>
三月癸亥，诏内外衆官九品以上，各荐一人。又诏求忠谠，
无所隐讳。己巳，以新除翊左将军永陽王伯智爲尚书仆射。
</p><p>
夏四月丙申，立皇子永康公胤爲皇太子，赐天下爲父后者
爵一级，王公以下赉帛各有差。庚子，诏：“镂金银薄、庶物
化生、土木人、彩华之属，及布帛短狭轻疏者，并伤财废业，
尤成蠹患。又僧尼道士，挟邪左道，不依经律，人间婬祀祅书
诸珍怪事，详爲条制，并皆禁绝。”
</p><p>
秋七月辛未，大赦。是月，自建邺至荆州，江水色赤如血。
</p><p>
八月癸未，天有声如风水相激。乙酉夜，又如之。
</p><p>
九月丙午，设无碍大会于太极前殿，舍身及乘舆御服，大
赦。辛亥夜，天东北有声如虫飞，渐移西北。丙寅，以骠骑将
军、开府仪同三司、扬州刺史长沙王叔坚爲司空，征南将军、
江州刺史豫章王叔英即本号开府仪同三司。
至德元年春正月壬寅，大赦，改元。以征南将军、江州刺
史豫章王叔英爲中卫大将军；以司空、骠骑将军、开府仪同三
司、扬州刺史长沙王叔坚爲江州刺史；征东将军、开府仪同三
司、东扬州刺史司马消难进号车骑将军。癸卯，立皇子深爲始
安王。 秋八月丁卯，以骠骑将军、开府仪同三司长沙王叔坚爲司
空。
</p><p>
九月丁巳，天东南有声如虫飞。
</p><p>
冬十一月丁酉，立皇弟叔平爲湘东王，叔敖爲临贺王，叔
宣爲陽山王，叔穆爲西陽王，叔俭爲南安王，叔澄爲南郡王，
叔兴爲沅陵王，叔韶爲岳山王，叔纯爲新兴王。
</p><p>
十二月丙辰，头和国遣使朝贡。司空、长沙王叔坚有罪免。
戊午夜，天开，自西北至东南，其内有青黄杂色，隆隆若雷声。
</p><p>
二年春正月丁卯，分遣大使，巡省风俗。癸巳，大赦。
</p><p>
夏五月戊子，以吏部尚书江总爲尚书仆射。
</p><p>
秋七月壬午，皇太子加元服，在位文武赐帛各有差。孝悌
力田爲父后者，赐爵一级；鳏寡癃老不能自存者，人谷五斛。
</p><p>
冬十一月丙寅，大赦。是月，盘盘、百济国并遣使朝贡。
</p><p>
三年春正月戊午朔，日有蚀之。庚午，镇左将军长沙王叔
坚即本号开府仪同三司。
</p><p>
三月辛酉，前丰州刺史章大宝举兵反。
</p><p>
夏四月庚戌，丰州义军主陈景详斩大宝，传首建邺。
</p><p>
冬十月己丑，丹丹国遣使朝贡。
</p><p>
十一月己未，诏修复仲尼庙。辛巳，幸长干寺，大赦。
</p><p>
十二月癸卯，高丽国遣使朝贡。
</p><p>
是岁，梁明帝殂。
</p><p>
四年春正月甲寅，诏王公以下各荐所知，无隔舆皁。
二月丙申，立皇弟叔谟爲巴东王，叔显爲临江王，叔坦爲
新会王，叔隆爲新甯王。
</p><p>
夏五月丁巳，立皇子庄爲会稽王。
</p><p>
秋九月甲午，幸玄武湖，肄舻舰阅武。丁未，百济国遣使
朝贡。 
</p><p>
冬十月癸亥，以尚书仆射江总爲尚书令，吏部尚书谢侑爲
尚书仆射。
</p><p>
十一月己卯，大赦。
祯明元年春正月戊寅，大赦，改元。乙未，地震。
秋九月庚寅，梁太傅安平王萧岩、荆州刺史萧瓛，遣其都
官尚书沈君公诣荆州刺史陈慧纪请降。辛卯，岩等帅其文武官
男女济江。甲午，大赦。
</p><p>
冬十一月丙子，以萧岩爲平东将军、开府仪同三司、东扬
州刺史。丁亥，以骠骑大将军、开府仪同三司豫章王叔英爲兼
司徒。 
</p><p>
十二月丙辰，以前镇卫大将军、开府仪同三司、东扬州刺
史鄱陽王伯山爲镇卫大将军、开府仪同三司。
</p><p>
二年春正月辛巳，立皇子恮爲东陽王，恬爲钱唐王。
</p><p>
夏四月戊申，有群鼠无数，自蔡洲岸入石头，渡淮至于青
塘两岸，数日自死，随流出江。是月，郢州南浦水黑如墨。
</p><p>
五月甲午，东冶铸铁，有物赤色，大如数升，自天坠鎔所，
有声隆隆如雷，铁飞出墙外，烧人家。
</p><p>
六月戊戌，扶南国遣使朝贡。庚子，废皇太子胤爲吴兴王，
立扬州刺史始安王深爲皇太子。辛丑，以太子詹事袁宪爲尚书
仆射。丁巳，大风自西北激涛水入石头城，淮渚暴溢，漂没舟
乘。
</p><p>
冬十月己亥，立皇子藩爲吴王。己酉，幸莫府山，大校猎。
</p><p>
十一月丁卯，诏克日于大政殿讯狱。丙子，立皇弟叔荣爲
新昌王，叔匡爲太原王。
</p><p>
初隋文帝受周禅，甚敦邻好，宣帝尚不禁侵掠。太建末，
隋兵大举，闻宣帝崩，乃命班师，遣使赴吊，修敌国之礼，书
称姓名顿首。而后主益骄，书末云：“想彼统内如宜，此宇宙
清泰。”隋文帝不说，以示朝臣。清河公杨素以爲主辱，再拜
请罪，及襄邑公贺若弼并奋求致讨。后副使袁彦聘隋，窃图隋
文帝状以归，后主见之，大骇曰：“吾不欲见此人。”每遣间
谍，隋文帝皆给衣马，礼遣以归。
</p><p>
后主愈骄，不虞外难，荒于酒色，不恤政事，左右嬖佞珥
貂者五十人，妇人美貌丽服巧态以从者千馀人。常使张贵妃、
孔贵人等八人夹坐，江总、孔范等十人预宴，号曰“狎客”。
先令八妇人襞采笺，制五言诗，十客一时继和，迟则罚酒。君
臣酣饮，从夕达旦，以此爲常。而盛修宫室，无时休止。税江
税市，征取百端。刑罚酷滥，牢狱常满。
</p><p>
覆舟山及蒋山柏林，冬月常多采醴，后主以爲甘露之瑞。
前后灾异甚多。有神自称老子，游于都下，与人对语而不见形，
言吉凶多验，得酒辄釂之，经三四年乃去。船下有声云“明年
乱”。视之，得婴儿长三尺而无头 。蒋山衆鸟鼓两翼以拊膺，
曰“奈何帝！奈何帝！”又建邺城无故自坏 。青龙出建陽门，
井涌雾，赤地生黑白毛，大风拔朱雀门，临平湖草旧塞，忽然
自通。后主又梦黄衣人围城，乃尽去绕城橘树。又见大蛇中分，
首尾各走。夜中索饮，忽变爲血。有血沾阶至于坐床头而火起。
有狐入其床下，捕之不见。以爲祅，乃自卖于佛寺爲奴以禳之。
于郭内大皇佛寺起七层塔，未毕，火从中起，飞至石头，烧死
者甚衆。又采木湘州，拟造正寝，筏至牛渚矶，尽没水中，既
而渔人见筏浮于海上。起齐云观，国人歌曰：“齐云观，寇来
无际畔。”始北齐末，诸省辟人多称省主，未几而灭。至是举
朝亦有此称，识者以爲省主，主将见省之兆。
</p><p>
隋文帝谓仆射高熲曰：“我爲百姓父母，岂可限一衣带水
不拯之乎？”命大作战船。人请密之，隋文帝曰：“吾将显行
天诛，何密之有！使投柿于江，若彼能改，吾又何求。”及纳
梁萧瓛、萧岩，隋文愈忿，以晋王广爲元帅，督八十总管致讨。
乃送玺书，暴后主二十恶。又散写诏书，书三十万纸，遍喻江
外。
</p><p>
诸军既下，江滨镇戍相继奏闻。新除湘州刺史施文庆、中
书舍人沈客卿掌机密，并抑而不言。
</p><p>
初萧岩、萧瓛之至也，德教学士沈君道梦殿前长人，朱衣
武冠，头出栏上，攘臂怒曰：“那忽受叛萧误人事。”后主闻
之，忌二萧，故远散其衆，以岩爲东扬州刺史，瓛爲吴州刺史。
使领军任忠出守吴兴郡，以襟带二州。使南平王嶷镇江州，永
嘉王彦镇南徐州。寻召二王赴期明年元会，命缘江诸防船舰，
悉从二王还都爲威势，以示梁人之来者，由是江中无一斗船。
上流诸州兵，皆阻杨素军不得至。都下甲士尚十余万人。及闻
隋军临江，后主曰：“王气在此，齐兵三度来，周兵再度至，
无不摧没。虏今来者必自败。”孔范亦言无渡江理。但奏伎纵
酒，作诗不辍。
</p><p>
三年春正月乙丑朔，朝会，大雾四塞，入人鼻皆辛酸。后
主昏睡，至晡时乃罢。是日，隋将贺若弼自北道广陵济，韩擒
趋横江济，分兵晨袭采石，取之。进拔姑孰，次于新林。时弼
攻下京口，缘江诸戍望风尽走，弼分兵断曲阿之冲而入。丙寅，
采石戍主徐子建至告变。戊辰，乃下诏曰：“犬羊陵纵，侵窃
郊畿，蜂虿有毒，宜时扫定，朕当亲御六师，廓清八表，内外
并可戒严。”于是以萧摩诃爲皇畿大都督，樊猛爲上流大都督，
樊毅爲下流大都督，司马消难、施文庆并爲大监军，重立赏格，
分兵镇守要害，僧尼道士尽皆执役。
</p><p>
庚午，贺若弼攻陷南徐州。辛未，韩擒又陷南豫州。隋军
南北道并进。辛巳，贺若弼进军锺山，顿白土冈之东南，衆军
败绩。弼乘胜进军宫城，烧北掖门。是时，韩擒率衆自新林至
石子冈，镇东大将军任忠出降擒，仍引擒经朱雀航趣宫城，自
南掖门入。城内文武百司皆遁出，唯尚书仆射袁宪、后合舍人
夏侯公韵侍侧。宪劝端坐殿上，正色以待之。后主曰：“锋刃
之下，未可及当，吾自有计。”乃逃于井。二人苦谏不从，以
身蔽井，后主与争久之方得入。沈后居处如常。太子深年十五，
闭合而坐，舍人孔伯鱼侍焉。戍士叩合而入，深安坐劳之曰：
“戎旅在涂，不至劳也。”既而军人窥井而呼之，后主不应。
欲下石，乃闻叫声。以绳引之，惊其太重，及出，乃与张贵妃、
孔贵人三人同乘而上。隋文帝闻之大惊。开府鲍宏曰：“东井
上于天文爲秦，今王都所在，投井其天意邪。”先是江东谣多
唱王献之桃叶辞，云：“桃叶复桃叶，度江不用烜，但度无所
苦，我自接迎汝。”及晋王广军于六合镇，其山名桃叶，果乘
陈船而度。丙戌，晋王广入据台城，送后主于东宫。
</p><p>
三月己巳，后主与王公百司，同发自建邺，之长安。隋文
帝权分京城人宅以俟，内外修整，遣使迎劳之，陈人讴咏，忘
其亡焉。使还奏言：“自后主以下，大小在路，五百里累累不
绝。”隋文帝嗟叹曰：“一至于此。”及至京师，列陈之舆服
器物于庭，引后主于前，及前后二太子、诸父诸弟衆子之爲王
者，凡二十八人；司空司马消难、尚书令江总、仆射袁宪、骠
骑萧摩诃、护军樊毅、中领军鲁广达、镇军将军任忠、吏部尚
书姚察、侍中中书令蔡征、左卫将军樊猛，自尚书郎以上二百
余人，文帝使纳言宣诏劳之。次使内史令宣诏让后主，后主伏
地屏息不能对，乃见宥。隋文帝诏陈武、文、宣三帝陵，总给
五户分守之。
</p><p>
初，武帝始即位，其夜奉朝请史普直宿省，梦有人自天而
下，导从数十，至太极殿前，北面执玉策金字曰：“陈氏五帝
三十二年。”及后主在东宫时，有妇人突入，唱曰“毕国主”。
有鸟一足，集其殿庭，以嘴画地成文，曰：“独足上高台，盛
草变爲灰，欲知我家处，朱门当水开。”解者以爲独足盖指后
主独行无衆，盛草言荒秽，隋承火运，草得火而灰。及至京师，
与其家属馆于都水台，所谓上高台当水也。其言皆验。或言后
主名叔宝，反语爲“少福”，亦败亡之征云。
</p><p>
既见宥，隋文帝给赐甚厚，数得引见，班同三品。每预宴，
恐致伤心，爲不奏吴音。后监守者奏言：“叔宝云，‘既无秩
位，每预朝集，愿得一官号’。”隋文帝曰：“叔宝全无心肝。”
监者又言：“叔宝常耽醉，罕有醒时。”隋文帝使节其酒，
既而曰：“任其性；不尔，何以过日。”未几，帝又问监者叔
宝所嗜。对曰：“嗜驴肉。”问饮酒多少？对曰：“与其子弟
日饮一石。”隋文帝大惊。及从东巡，登芒山，侍饮，赋诗曰：
“日月光天德，山川壮帝居，太平无以报，愿上东封书。”
并表请封禅，隋文帝优诏谦让不许。后从至仁寿宫，常侍宴，
及出，隋文帝目之曰：“此败岂不由酒；将作诗功夫，何如思
安时事。当贺若弼度京口，彼人密啓告急，叔宝爲饮酒，遂不
省之。高熲至日，犹见啓在床下，未开封。此亦是可笑，盖天
亡也。昔苻氏所征得国，皆荣贵其主。苟欲求名，不知违天命，
与之官，乃违天也。”
</p><p>
隋文帝以陈氏子弟既多，恐京下爲过，皆分置诸州县，每
岁赐以衣服以安全之。
</p><p>
后主以隋仁寿四年十一月壬子，终于洛陽，时年五十二。
赠大将军，封长城县公，諡曰炀。葬河南洛陽之芒山。
</p><p>
论曰：陈宣帝器度弘厚，有人君之量。文帝知冢嗣仁弱，
早存太伯之心，及乎弗悆，咸已委托矣。至于缵业之后，拓土
开疆，盖德不逮文，智不及武，志大不已，晚致吕梁之败，江
左日蹙，抑此之由也。后主因削弱之余，锺灭亡之运，刑政不
树，加以荒婬。夫以三代之隆，历世数十，及其亡也，皆败于
妇人。况以区区之陈，外邻明德，覆车之迹，尚且追踪叔季，
其获支数年，亦爲幸也。虽忠义感慨，致恸井隅，何救麦秀之
深悲，适足取笑乎千祀。嗟乎！始梁末童谣云：“可怜巴马子，
一日行千里。不见马上郎，但见黄尘起。黄尘汙人衣，皁荚相
料理。”及僧辩灭，群臣以谣言奏闻，曰：僧辩本乘巴马以击
侯景，马上郎，王字也，尘谓陈也；而不解皁荚之谓。既而陈
灭于隋，说者以爲江东谓羖羊角爲皁荚，隋氏姓杨，杨，羊也，
言终灭于隋。然则兴亡之兆，盖有数云。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87946.html' class='pagedaohang'>【上一篇】<i>:卷11	列传第一　后妃上</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87944.html' class='pagedaohang'>【下一篇】<i>：卷09	陈本纪上第九</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>