<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>南史_卷58	列传第四十八</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/nanshi/">南史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/nanshi/'>南史</a> > </div>
<div class="kind">
  <h1 class="h11">卷58	列传第四十八</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87898.html' class='pagedaohang'>【上一篇】<i>:卷59	列传第四十九</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87896.html' class='pagedaohang'>【下一篇】<i>：卷57	列传第四十七</i></a></span>
</ul>
<div class="articleContent" id="articleContent"> <p>
韦叡 裴邃

</p><p>
叡事继母以孝闻。祖征累爲郡守，每携叡之职，视之如子。
时叡内兄王憕、姨弟杜恽并有乡里盛名，祖征谓叡曰：“汝自
谓何如憕、恽？”叡谦不敢对。祖征曰：“汝文章或小减，学
识当过之。然干国家，成功业，皆莫汝逮也。”外兄杜幼文爲
梁州刺史，要叡俱行。梁土富饶，往者多以贿败，叡虽幼，独
以廉闻。
</p><p>
宋永光初，袁顗爲雍州刺史，见而异之，引爲主簿。顗到
州，与邓琬起兵，叡求出爲义成郡，故免顗之祸。累迁齐兴太
守，本州别驾，长水校尉，右军将军。齐末多故，欲还乡里，
求爲上庸太守。
</p><p>
俄而太尉陈显达、护军将军崔慧景频逼建邺，人心惶骇。
西土人谋之，叡曰：“陈虽旧将，非高人才，崔颇更事，懦而
不武。天下真人，殆兴吾州矣。”乃遣其二子自结于梁武。及
兵起檄至，叡率郡人伐竹爲筏，倍道来赴，有衆二千，马二百
匹。帝见叡甚悦，抚几曰：“佗日见君之面，今日见君之心，
吾事就矣。”师克郢、鲁，平加湖，叡多建策，皆见用。
</p><p>
大军发郢，谋留守将，上难其人。久之，顾叡曰：“弃骐 
骥而不乘，焉遑遑而更索。”即日以爲江夏太守，行郢州府事。
初，郢城之拒守也，男女垂十万，闭垒经年，疾疫死者十七八，
皆积尸于床下，而生者寝处其上，每屋盈满。叡料简隐恤，咸
爲营理，百姓赖之。
</p><p>
梁台建，征爲大理。武帝即位，迁廷尉，封都梁子。天监
二年，改封永昌，再迁豫州刺史，领历陽太守。魏遣衆来伐，
叡率州兵击走之。
</p><p>
四年侵魏，诏叡都督衆军。叡遣长史王超宗、梁郡太守冯
道根攻魏小岘城，未能拔。叡巡行围栅，魏城中忽出数百人陈
于门外，叡欲击之。诸将皆曰：“向本轻来，请还授甲而后战。”
叡曰：“魏城中二千馀人，闭门坚守，足以自保 。今无故出
人于外，必其骁勇，若能挫之，其城自拔。”衆犹迟疑，叡指
其节曰：“朝廷授此，非以爲饰，韦叡之法，不可犯也。”乃
进兵，魏军败，因急攻之，中宿而城拔。遂进讨合肥。
</p><p>
先是右军司马胡景略至合肥,久未能下,叡案行山川，曰：
“吾闻‘汾水可以灌平陽’，即此是也。”乃堰肥水 。顷之堰
成水通，舟舰继至。魏初分筑东西小城，夹合肥 。叡先攻二
城。既而魏援将杨灵胤帅军五万奄至，衆惧不敌，请表益兵。
叡曰：“贼已至城下，方复求军。且吾求济师，彼亦征衆。‘师
克在和’，古人之义也。”因战，破之，军人少安。
</p><p>
初，肥水堰立，使军主王怀静筑城于岸守之，魏攻陷城，
乘胜至叡堤下。军监潘灵佑劝叡退还巢湖，诸将又请走保三釜。
叡怒曰：“将军死绥，有前无却。”因令取伞扇麾幢树之堤下，
示无动志。叡素羸，每战不尝骑马，以板舆自载，督励衆军。
魏兵凿堤，叡亲与争。魏军却，因筑垒于堤以自固。起斗舰高
与合肥城等，四面临之。城溃，俘获万馀，所获军实，无所私
焉。初，胡景略与前军赵祖悦同军交恶，志相陷害，景略一怒， 
自齧其齿，齿皆流血。叡以将帅不和，将致患祸，酌酒自劝景
略曰：“且愿两武勿复私斗。”故终于此役得无害焉。
</p><p>
叡每昼接客旅，夜算军书，三更起张灯达曙，抚循其衆，
常如不及，故投募之士争归之。所至顿舍修立，馆宇藩篱墉壁
皆应准绳。
</p><p>
合肥既平，有诏班师，去魏军既近，惧爲所蹑。叡悉遣辎
重居前，身乘小舆殿后，魏人服叡威名，望之不敢逼，全军而
还。于是迁豫州于合肥。
</p><p>
五年，魏中山王元英攻北徐州，围刺史昌义之于锺离，衆
兵百万，连城四十馀。武帝遣征北将军曹景宗拒之。次邵陽洲，
筑垒相守，未敢进。帝怒，诏叡会焉，赐以龙环御刀，曰 ：
“诸将有不用命者斩之。”叡自合肥径陰陵大泽,过涧谷，辄飞
桥以济师。人畏魏军盛，多劝叡缓行。叡曰：“锺离今凿穴而
处，负户而汲，车驰卒奔，犹恐其后，而况缓乎。”旬日而至
邵陽。初，帝敕景宗曰：“韦叡卿乡望，宜善敬之。”景宗见
叡甚谨。帝闻曰：“二将和，师必济矣。”叡于景宗营前二十
里，夜掘长堑，树鹿角，截洲爲城，比晓而营立。元英大惊，
以杖击地曰：“是何神也！”景宗虑城中危惧，乃募军士言文
达、洪骐驎等齎敕入城，使固城守，潜行水底，得达东城。城
中战守日苦，始知有援，于是人百其勇。
</p><p>
魏将杨大眼将万余骑来战，大眼以勇冠三军，所向皆靡。
叡结车爲阵，大眼聚骑围之。叡以强弩二千一时俱发，洞甲穿
中，杀伤者衆。矢贯大眼右臂，亡魂而走。明旦，元英自率衆
来战，叡乘素木舆，执白角如意以麾军，一日数合，英甚惮其
强。魏军又夜来攻城，飞矢雨集。叡子黯请下城以避箭，叡不
许。军中惊，叡于城上厉声呵之乃定。
</p><p>
魏人先于邵陽洲两岸爲两桥，树栅数百步，跨淮通道。叡 
装大舰，使梁郡太守冯道根、庐江太守裴邃、秦郡太守李文钊
等爲水军。会淮水暴长，叡即遣之，斗舰竞发，皆临贼垒。以
小船载草，灌之以膏，从而焚其桥。风怒火盛，敢死之士拔栅
斫桥，水又漂疾，倏忽之间，桥栅尽坏。道根等皆身自搏战，
军人奋勇，呼声动天地，无不一当百。魏人大溃，元英脱身遁
走。魏军趋水死者十余万，斩首亦如之，其馀释甲稽颡乞爲囚
奴犹数十万。叡遣报昌义之，义之且悲且喜，不暇答，但叫曰
“更生！包生！”帝遣中书郎周舍劳军于淮上 。叡积所获于军
门，舍观之，谓叡曰：“君此获复与熊耳山等矣。”以功进爵
爲侯。 
</p><p>
七年，迁左卫将军，俄爲安西长史、南郡太守。会司州刺
史马仙琕自北还军，爲魏人所蹑，三关扰动。诏叡督衆军援焉。
叡至安陆，增筑城二丈馀，更开大堑，起高楼。衆颇讥其示弱，
叡曰：“不然，爲将当有怯时。”是时，元英复追仙琕，将复
邵陽之耻，闻叡至乃退，帝亦诏罢军。
</p><p>
十三年，爲丹陽尹，以公事免。十四年，爲雍州刺史。初，
叡起兵乡中，客陰双光泣止叡，叡还爲州，双光道候。叡笑曰：
“若从公言，乞食于路矣。”饷耕牛十头。叡于故旧无所惜，
士大夫年七十以上，多与假板县令，乡里甚怀之。
</p><p>
十五年，拜表致仕，优诏不许。征拜护军，给鼓吹一部，
入直殿省。居朝廷恂恂，未尝忤视，武帝甚礼敬之。性慈爱，
抚孤兄子过于己子，历官所得禄赐，皆散之亲故，家无馀财。
后爲护军，居家无事，慕万石、陆贾之爲人，因画之于壁以自
玩。时虽老，暇日犹课诸儿以学。第三子棱尤明经史，世称其
洽闻。叡每坐使棱说书，其所发擿，棱犹弗之逮。武帝方锐意
释氏，天下咸从风而化。叡自以信受素薄，位居大臣，不欲与
衆俯仰，所行略如佗日。 
</p><p>
普通元年，迁侍中、车骑将车，未拜，卒于家，年七十九。
遗令薄葬，敛以时服。武帝即日临器甚恸，赠车骑将军、开府
仪同三司，諡曰严。
</p><p>
叡雅有旷世之度，莅人以爱惠爲本，所居必有政绩。将兵
仁爱，士卒营幕未立，终不肯舍，井竈未成，亦不先食。被服
必于儒者，虽临阵交锋，常缓服乘舆，执竹如意以麾进止，与
裴邃俱爲梁世名将，余人莫及。
</p><p>
初，邵陽之役，昌义之甚德叡，请曹景宗与叡会，因设钱
二十万官赌之。景宗掷得雉，叡徐掷得卢，遽取一子反之，曰
“异事”，遂作塞。景宗时与群帅争先啓之捷，叡独居后，其
不尚胜率多如是，世尤以此贤之。
</p><p>
叡兄纂、阐，并早知名。纂仕齐位司徒记室、特进，沈约
尝称纂于上曰：“恨陛下不与此人同时，其学非臣辈也。”阐
爲建宁县，所得俸禄百余万，还家悉委伯父处分，乡里宗事之。
位通直郎。
</p><p>
叡子放字元直，身长七尺七寸，腰带八围，容貌甚伟。袭
封永昌县侯，位竟陵太守。在郡和理，爲吏人所称。
</p><p>
大通元年，武帝遣兼领军曹仲宗等攻涡陽，又以放爲明威
将军，总兵会之。魏大将军费穆帅衆奄至，放军营未立，麾下
止有二百馀人。放从弟洵骁果有勇力，单骑击刺，屡折魏军，
洵马亦被伤不能进，放胄又三贯矢。衆皆失色，请放突去。放
厉声叱之曰：“今日唯有死尔。”乃免胄下马，据胡床处分。
士卒皆殊死战，莫不一当百，逐北至涡陽。魏又遣常山王元昭、
大将军李奖、乞伏宝、费穆等五万人来援，放大破之。涡陽城
主王纬以城降。魏人弃诸营垒，一时奔溃。衆军乘之，斩获略
尽，禽穆弟超并王纬送建邺，还爲太子右卫率。
</p><p>
中大通二年，徙北徐州刺史。卒于镇，諡曰宜侯。 
</p><p>
放性弘厚笃实，轻财好施，于诸弟尤雍穆。每将远别及行
役初还，常同一室卧起，时比之三姜。初，放与吴郡张率皆有
侧室怀孕，因指爲昏姻。其后各産男女，未及成长而率亡，遗
嗣孤弱，放常赠恤之。及爲北徐州，时有贵族请昏者，放曰：
“吾不失信于故友。”及以息岐娶率女，又以女适率子，时称
放能笃旧。子粲。
</p><p>
粲字长倩，少有父风，好学仗气，身长八尺，容观甚伟。
初爲云麾晋安王行参军，后爲外兵参军兼中兵。时潁川庾仲容、
吴郡张率前辈才名，与粲同府，并忘年交好。及王爲皇太子，
粲自记室迁步兵校尉，入爲东宫领直，后袭爵永昌县侯，累迁
左卫率，领直。粲以旧恩，任寄绸密，虽居职累徙，常留宿卫。
颇擅权诞倨，不爲时辈所平。右卫朱异尝于酒席厉色谓粲曰：
“卿何得已作领军面向人！”大同中，帝尝不豫，一日暴剧，
皇太子以下并入侍疾，内外咸云帝崩。粲将率宫甲度台，微有
喜色，问所由那不见办长梯。以爲大行幸前殿，须长梯以复也。
帝后闻之，怒曰：“韦粲愿我死。”有司奏推之，帝曰：“各
爲其主，不足推。”故出爲衡州刺史。皇太子出饯新亭，执粲
手曰：“与卿不爲久别。”久之，帝复召还爲散骑常侍。
</p><p>
还至庐陵，闻侯景作逆，便简阅部下，倍道赴援。至豫章，
即就内史刘孝仪共谋之。孝仪曰：“必如此，当有敕，安可轻
信单使，妄相惊动。或恐不然。”时孝仪置酒，粲怒以杯抵地
曰：“贼已度江，便逼宫阙，水陆阻断，何暇有报；假令无敕，
岂得自安。韦粲今日何情饮酒。”即驰马出，部分将发。会江
州刺史当陽公大心遣使要粲，粲乃分麾下配第八弟助、第九弟
警爲前军。粲驰往见大心曰：“上游蕃镇，江州去都最近，殿
下情计，实宜在先。但中流任重，当须应接，不可阙镇。今宜
张军声势，移镇盆城，遣偏将赐随，于事便足。”大心然之， 
遣中兵柳昕帅兵二千随粲。粲悉留家累于江州，以轻舸就路。
至南洲，粲外弟司州刺史柳仲礼亦帅步骑万馀人至横江。粲即
送粮仗给之，并散私金帛以赏其战士。
</p><p>
先是，安北鄱陽王范亦自合肥遣西豫州刺史裴之高与其世
子嗣帅江西之衆赴都，屯于张公洲，待上流诸军。至是，之高
遣船度仲礼，与粲合军进屯新林王游苑。粲建议推仲礼爲大都
督，报下流衆军。裴之高自以年位高，耻居其下。乃云：“柳
节下已是州将，何须我复鞭板。”累日不决。粲乃抗言于衆曰：
“今同赴国难，义在除贼，所以推柳司州者，政以久捍边疆，
先爲侯景所惮。且士马精锐，无出其前。若论位次，柳在粲下，
语其年齿，亦少于粲，直以社稷之计，不得复论。今日贵在将
和，若人心不同，大事去矣。裴公朝之旧齿，岂应复挟私以阻
大计。粲请爲诸君解释之。”乃单舸至之高营切让之。之高泣
曰：“吾荷国荣，自应帅先士卒，顾恨衰老，不能效命，企望
柳使君共平凶逆。前谓衆议已定，无俟老夫尔。若必有疑，当
剖心相示。”于是诸将定议，仲礼方得进军。次新亭，贼列阵
于中兴寺，相持至晚各解归。
</p><p>
是夜，仲礼入粲营部分衆军，旦日将战，诸将各有据守。
令粲顿青塘，当石头中路。粲虑栅垒未立，贼争之，颇以爲惮，
谓仲礼曰：“下官才非御侮，直欲以身徇国，节下善量其宜，
不可致有亏丧。”仲礼曰：“青塘立营，迫近淮渚，欲以粮储
船乘尽就迫之。此事大，非兄不可。若疑兵少，当更差军相助。”
粲帅所部水陆俱进。时昏雾，军人失道，比及青塘，夜已过
半，垒栅至晓未合。景登禅灵寺门，望粲营未立，便率锐卒来
攻。军败，乘胜入营，左右高冯牵粲避贼，粲不动，兵死略尽，
遂见害。粲子尼及三弟助、警、构、从弟昂皆战死，亲戚死者
数百人。贼传粲首阙下，以示城内。简文闻之流涕，谓御史中 
丞萧恺曰：“社稷所寄，唯在韦公，如何不幸，先死行阵。”
诏赠护军将军。元帝平侯景，追諡忠贞。
</p><p>
子谅，以学业爲陈始兴王叔陵所引，爲中录事参军兼记室。
叔陵败，伏诛。放弟正。
</p><p>
正字敬直，位襄陵太守。初，正与东海王僧孺善，及僧孺
爲吏部郎，参掌大选，宾友故人莫不倾意，正独澹然。及僧孺
摈废，正复笃素分，有踰曩日，论者称焉。卒于给事黄门侍郎。
子载。 
</p><p>
载字德基，少聪慧，笃志好学。年十二，随叔父棱见沛国
刘显，显问汉书十事，载随问应无疑滞。及长，博涉文史，沈
敏有器局。仕梁爲尚书三公郎。
</p><p>
侯景之乱，元帝承制，以爲中书侍郎。寻爲寻陽太守，随
都督王僧辩东讨侯景。景平，历位琅邪、义兴太守。陈武帝诛
王僧辩，乃遣周文育袭载，载婴城自守。载所属县卒，并陈武
旧兵，多善用弩，载收得数十人，系以长锁，令所亲监之，使
射文育军。约曰：“十发不两中者死。”每发辄中，所中皆毙，
相持数旬。陈武帝闻文育军不利，以书喻载以诛王僧辩意，并
奉梁敬帝敕，敕载解兵。载得书，乃以衆降。陈武帝引载恒置
左右，与之谋议。
</p><p>
徐嗣徽、任约等引齐军济江，据石头城，帝问计于载。载
曰：“齐军若分兵先据三吴之路，略地东境，则时事去矣。今
可急于淮南即侯景故垒筑城，以通东道转输，别令轻兵绝其粮
运，使进无所虏，退无所资，则齐将之首，旬日可致。”帝从
之。
</p><p>
永定中，位散骑常侍、太子右卫率。天嘉元年，以疾去官。
载有田十馀顷，在江乘县之白山，至是遂筑室而居，屏绝人事，
吉凶庆吊，无所往来，不入篱门者几十载。卒于家。载弟鼎。 
鼎字超盛，少通晓，博涉经史，明陰陽逆剌，尤善相术。
仕梁起家湘东王法曹参军。遭父忧，水浆不入口者五日，哀毁
过礼，殆将灭性。服阕，爲邵陵王主簿。侯景之乱，鼎兄昂于
京口战死，鼎负尸出，寄于中兴寺，求棺无所得。鼎哀愤恸哭，
忽见江中有物流至鼎所，窃异之，往视乃新棺也，因以充敛。
元帝闻之，以爲精诚所感。
</p><p>
侯景平，司徒王僧辩以爲户曹属。累迁中书侍郎。陈武帝
在南徐州，鼎望气知其当王，遂寄孥焉。因谓陈武帝曰：“明
年有大臣诛死，后四岁，梁其代终。天之历数，当归舜后。昔
周灭殷氏，封嬀汭于宛丘，其裔子孙，因爲陈氏。仆观明公，
天纵神武，继绝统者无乃是乎。”武帝陰有图僧辩意，闻其言
大喜，因而定策。及受禅，拜黄门侍郎。太建中，以廷尉卿爲
聘周使，加散骑常侍。后爲太府卿。
</p><p>
至德初，鼎尽货田宅，寓居僧寺。友人大匠卿毛彪问其故，
答曰：“江东王气，尽于此矣。吾与尔当葬长安，期运将及，
故破産尔。”
</p><p>
初，鼎之聘周也，尝遇隋文帝，谓曰：“观公容貌，不久
必大贵，贵则天下一家。岁一周天,老夫当委质，愿深自爱。”
及陈亡，驿召入京，授上仪同三司，待遇甚厚，每公宴，鼎
恒预焉。性简贵，虽爲亡国之臣，未尝俯仰当世。时吏部尚书
韦世康兄弟显贵，隋文帝从容谓鼎曰：“世康与公远近？”对
曰：“臣宗族南徙，昭穆非臣所知。”帝曰：“卿百代卿族，
岂忘本也。”命官给酒肴，遣世康请鼎还杜陵。鼎乃自楚太傅
孟以下二十馀世，并考论昭穆，作韦氏谱七卷示之，欢饮十馀
日乃还。时兰陵公主寡，上爲之求夫，选亲卫柳述及萧瑒等以
示鼎，鼎曰：“瑒当封侯，而无贵妻之相；述亦通显，而守位
不终。”上曰：“位由我尔。”遂以主降述。上又问鼎，诸儿 
谁爲嗣位。答曰：“至尊皇后所最爱者，当与之，非臣敢预知
也。”上笑曰：“不肯显言乎？”
</p><p>
开皇十三年，除光州刺史，以仁义教导，务弘清静。州中
有土豪，外修边幅，而内行不轨，常爲劫盗。鼎于都会时谓之
曰：“卿是好人，那忽作贼。”因条其徒党奸谋逗遛，其人惊
惧，即自首伏。又有人客游，通主家之妾，及其还去，妾盗珍
物，于夜逃亡，寻于草中爲人所杀。主家知客与妾通，因告客
杀之。县司鞫问，具得奸状，因断客死。狱成，上于鼎，鼎览
之，曰：“此客实奸，而不杀也。乃某寺僧眩妾盗物，令奴杀
之，赃在某处。”即放此客，遣人掩僧，并获赃物。自是部内
肃然，咸称其神，道无拾遗。寻追入京，顷之，而卒于长安，
年七十九。正弟棱。
</p><p>
棱字威直，性恬素，以书史爲业，博物强记，当世士咸就
质疑。位终光禄卿。着汉书续训三卷。棱弟黯。
</p><p>
黯字务直，性强正，少习经史，位太府卿。侯景济江，黯
屯六门，寻改爲都督城西面诸军。时景于城外起东西二土山，
城内亦应之，简文亲自负土，哀太子以下，躬执畚锸。黯守西
土山，昼夜苦战。以功授轻车将军，加持节，卒于城内。
</p><p>
初，黯爲太仆卿，而兄子粲爲左卫率，黯以故常怏怏，谓
人曰：“韦粲已落骅骝前，朝廷是能用才不？”识者颇以此窥
之。
</p><p>
裴邃字深明，河东闻喜人，魏冀州刺史徽之后也。祖寿孙，
寓居寿陽，爲宋武帝前军长史。父仲穆，骁骑将军。
</p><p>
邃十岁能属文，善左氏春秋。齐东昏践阼，始安王萧遥光
爲扬州刺史，引邃爲参军。遥光败，邃还寿陽，会刺史裴叔业
以寿陽降魏，邃遂随衆北徙。魏宣武帝雅重之。仕魏爲魏郡太
守。魏遣王肃镇寿陽，邃固求随肃，密图南归。梁天监初，自 
拔南还，除后军谘议参军。邃求边境自效，以爲庐江太守。
</p><p>
五年，征邵陽洲，魏人爲长桥断淮以济，邃筑垒逼桥，每
战辄克，于是密作没突舰。会甚雨，淮水暴溢，邃乘舰径造桥
侧，进击，大破之。以功封夷陵县子。
</p><p>
迁广陵太守，与乡人共入魏武庙，因论帝王功业。其妻甥
王篆之密啓梁武帝云：“裴邃多大言，有不臣迹。”由是左迁
始安太守。邃志立功边陲，不愿闲远，乃致书于吕僧珍曰 ：
“昔阮咸、顔延有二始之叹，吾才不逮古人，今爲三始，非其
愿也，将如之何！”后爲竟陵太守，开置屯田,公私便之。再迁
西戎校尉、北梁秦二州刺史，复开创屯田数千顿，仓廪盈实，
省息边运，人吏获安。乃相率饷绢千馀匹，邃从容曰：“汝等
不应尔，吾又不可逆。”纳其二匹而已。入爲大匠卿。
</p><p>
普通二年，义州刺史文僧明以州入魏，魏军来援，以邃爲
信武将军，督衆军讨焉。邃深入魏境，出其不意。魏所署义州
刺史封寿据檀公岘，邃击破之，遂围其城。寿请降，义州平。
除豫州刺史，加督，镇合肥。
</p><p>
四年，大军北侵，以邃督征讨诸军事，先袭寿陽，攻其郛，
斩门而入，一日战九合，爲后军蔡秀成失道不至，邃以援绝拔
还。于是邃复整兵，收集士卒，令诸将各以服色相别。邃自爲
黄袍骑，先攻拔狄丘、甓城、黎浆，又屠安成、马头、沙陵等
戍。明年，略地至汝、潁间，所在回应。魏寿陽守将长孙承业、
河间王元琛出城挑战，邃临淮叹曰：“今日不破河间，方爲谢
玄所笑。”乃爲四甄以待之。令直阁将军李祖怜僞遁以引承业，
承业等悉衆追之，四甄竞发，魏衆大败，斩首万馀级。承业奔
走，闭门不敢复出。
</p><p>
在军疾笃，命衆军守备，送丧还合肥。寻卒，赠侍中、左
卫将军，进爵爲侯，諡曰烈。 
</p><p>
邃沈深有思略，爲政宽明，能得士心，居身方正，有威重。
将吏惮之，少敢犯法。及卒，淮、肥间莫不流涕，以爲邃不死，
当大辟土宇。子之礼嗣。
</p><p>
之礼字子义，美容仪，能言玄理。爲西豫州刺史。母忧居
丧，唯食麦饭。邃庙在光宅寺西，堂宇弘敞，松柏郁茂。范云
庙在三桥，蓬蒿不翦。梁武帝南郊，道经二庙，顾而叹曰 ：
“范爲已死，裴爲更生。”大同初,都下旱蝗，四篱门外桐柏凋
尽，唯邃墓犬牙不入，当时异之。历位黄门侍郎。
</p><p>
武帝设无遮会，舞象惊，排突陛卫，王公皆散，唯之礼与
散骑常侍臧盾不动。帝壮之，以之礼爲壮勇将军、北徐州刺史，
盾兼中领军将军。
</p><p>
之礼卒于少府卿，諡曰壮。子政，承圣中位给事黄门侍郎。
魏克江陵，随例入长安。
</p><p>
之高字如山，邃兄中散大夫髦之子也。颇读书，少负意气，
常随叔父邃征讨，所在立功，甚爲邃所器重，戎政咸以委焉。
寿陽之役，邃卒于军所，之高隶夏侯夔平寿陽，仍除梁郡
太守，封都城县男。时魏汝陰来附，敕之高应接，仍除潁州刺
史。父忧还都，起爲光远将军，令讨平陰陵盗，以爲谯州刺史。
</p><p>
侯景之乱，之高爲西豫州刺史，率衆入援。南豫州刺史鄱
陽嗣王范命之高总督江右援军诸军事，顿张公洲。柳仲礼至横
江，之高遣船舸迎致仲礼，与韦粲等俱会青塘。及城陷，之高
还合肥，与鄱陽王范西上。元帝遣召之，以爲侍中、护军将军，
到江陵。
</p><p>
时之高第六弟之悌在侯景中。或传之悌斩侯景，元帝使兼
中书舍人黄罗汉报之高，之高竟无言，直云：“贼自杀贼，非
之高所闻。”元帝深嗟其介直。承制除特进、金紫光禄大夫。
卒，諡曰恭。 
</p><p>
子畿，官至太子右卫率。魏克江陵，力战死之。
</p><p>
之高第五弟之平字如原，少倜傥有志略，以军功封费县侯。
承圣中，累迁散骑常侍、太子詹事。陈文帝初，除光禄大夫、
慈训宫卫尉，并不就。乃筑山穿池，植以卉木，居处其中，有
终焉志。天康元年卒，諡曰僖子。子忌。
</p><p>
忌字无畏，少聪敏，有识量，颇涉史传，爲当时所称。侯
景之乱，招集勇力，乃随陈武帝征讨。及陈武帝诛王僧辩，僧
辩弟僧智举兵据吴郡，陈武帝遣黄他攻之，不能克。命忌勒部
下精兵，自钱唐直趣吴郡，夜至城下，鼓噪薄之。僧智疑大军
至，轻舟奔杜龛，忌入据吴郡。陈武帝嘉之，表授吴郡太守。
</p><p>
天嘉五年，累迁卫尉卿，封东兴县侯。及华皎称兵上流，
宣帝时爲录尚书辅政，尽命衆军出讨，委忌总知中外城防诸军
事。宣帝即位，改封乐安县侯。历位都官尚书。及吴明彻督衆
北伐，诏忌以本官监明彻军。淮南平，授豫州刺史。忌善于绥
抚，甚得人和。及明彻进军彭、汴，以忌爲都督，与明彻俱进。
吕梁军败，见囚于周，授上开府。隋开皇十四年，卒于长安，
年七十三。之高第十二弟之横。
</p><p>
之横字如岳，少好宾游，重气侠，不事産业。之高以其纵
诞，乃爲狭被蔬食以激厉之。之横叹曰：“大丈夫富贵，必作
百幅被。”遂与僮属数百人于芍陂大营田墅，遂致殷积。梁简
文在东宫，闻而要之，以爲河东王常侍。迁直合将军。
</p><p>
侯景之乱，隶鄱陽王范讨景，景济江，仍与范世子嗣入援
台城。城陷，退还合肥。侯景遣任约逼晋熙，范令之横下援。
未及至，范薨，之横乃还。时寻陽王大心在江州，范副梅思立
密要大心袭盆城，之横斩思立而拒大心。大心以州降侯景，之
横与兄之高归元帝，位廷尉卿、河东内史，随王僧辩拒侯景。
景退，迁东徐州刺史，封豫甯侯。又随僧辩破景，景东奔，僧 
辩命之横与杜崱入守台城。及陆纳据湘州叛，又隶僧辩南讨，
斩纳将李贤明，平之。又破武陵王于峡口。还除吴兴太守，乃
作百幅被以成其志。
</p><p>
魏克江陵，齐遣上党王高涣挟贞陽侯明攻东关。晋安王承
制，以之横爲徐州刺史，都督衆军，出守蕲城。之横营垒未周，
而齐军大至，兵尽矢穷，遂于阵没。赠司空，諡曰忠壮。子凤
宝嗣。 
</p><p>
论曰：韦、裴少年励操，俱以学尚自立，晚节驱驰，各着
功于戎马。观叡制胜之道，谓爲魁梧之杰，然而形甚羸瘠，身
不跨鞍，板舆指麾，隐如敌国，其器分有在，隆名岂虚得乎。
邃自效边疆，盛绩克举，其志不遂，良可悲夫。二门子弟，各
着名节，与梁终始，克荷隆惫。“将门有将”，斯言岂曰妄乎。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87898.html' class='pagedaohang'>【上一篇】<i>:卷59	列传第四十九</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87896.html' class='pagedaohang'>【下一篇】<i>：卷57	列传第四十七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>