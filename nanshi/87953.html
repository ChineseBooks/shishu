<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>南史_卷02	宋本纪中第二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/nanshi/">南史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/nanshi/'>南史</a> > </div>
<div class="kind">
  <h1 class="h11">卷02	宋本纪中第二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87954.html' class='pagedaohang'>【上一篇】<i>:卷03	宋本纪下第三</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87952.html' class='pagedaohang'>【下一篇】<i>：卷01	宋本纪上第一</i></a></span>
</ul>
<div class="articleContent" id="articleContent"> <p>
太祖文皇帝讳义隆，小字车儿，武帝第三子也。晋义熙三
年生于京口。十一年，封彭城县公。永初元年，封宜都郡王，
位镇西将军、荆州刺史，加都督，时年十四。长七尺五寸，博
涉经史，善隶书。是岁来朝，会武帝当听讼，仍遣上讯建康狱
囚，辩断称旨，武帝甚悦。
</p><p>
景平初，有黑龙见西方，五色云随之。二年，江陵城上有
紫云。望气者皆以爲帝王之符，当在西方。其年少帝废，百官
议所立，徐羡之、傅亮等以祯符所集，备法驾奉迎，入奉皇统。
行台至江陵，尚书令傅亮奉表进玺绂，州府佐吏并称臣，请题
榜诸门，一依宫省，上皆不许。教州、府、国纲纪宥所统内见
刑。是时，司空徐羡之等新有弑害，及銮驾西迎，人怀疑惧，
惟长史王昙首、司马王华、南蛮校尉到彦之共期朝臣未有异志。
帝曰：“诸公受遗，不容背贰；且劳臣旧将，内外充满，今兵
力又足以制物，夫何所疑！”
</p><p>
甲戌，乃发江陵，命王华知州府，留镇陕西，令到彦之监
襄陽。车驾在道，有黑龙跃负上所乘舟，左右莫不失色，上谓
王昙首曰：“此乃夏禹所以受天命，我何德以堪之。”及至都，
群臣迎拜于新亭。先谒初宁陵，还次中堂，百官奉玺绂，冲让
未受，劝请数四，乃从之。
</p><p>
元嘉元年秋八月丁酉，皇帝即位于中堂，备法驾入宫，御
太极前殿，大赦，改元，文武赐位二等。戊戌，拜太庙。诏追
复庐陵王先封，奉迎灵柩。辛丑，谒临川烈武王陵。癸卯，进
司空徐羡之位司徒，江州刺史王弘位司空，尚书令傅亮左光禄
大夫、开府仪同三司。甲辰，追尊所生胡婕妤爲章皇太后，封
皇弟义恭爲江夏王，义宣爲竟陵王，义季爲衡陽王。己酉，减
荆、湘二州今年税布之半。
</p><p>
九月丙子，立妃袁氏爲皇后。
</p><p>
是岁，魏太武皇帝始光元年。
</p><p>
二年春正月丙寅，司徒徐羡之、尚书令傅亮奉表归政，上
始亲览万机。辛未，祀南郊，大赦。
</p><p>
秋八月乙酉，骠骑将军、南徐州刺史彭城王义康以本号开
府仪同三司，改授司空王弘车骑大将军、开府仪同三司。
</p><p>
冬十一月癸酉，以武都王世子杨玄爲北秦州刺史，袭封武
都王。 是岁，赫连屈丐死。
</p><p>
三年春正月丙寅，司徒徐羡之、尚书令傅亮有罪伏诛。遣
中领军到彦之、征北将军檀道济讨荆州刺史谢晦，上亲率六师
西征。大赦。丁卯，以江州刺史王弘爲司徒、录尚书事。
</p><p>
二月戊午，以金紫光禄大夫王敬弘爲尚书左仆射，豫章太
守郑鲜之爲右仆射。戊辰，到彦之、檀道济大破谢晦于隐矶。
</p><p>
丙子，车驾自芜湖反旆。己卯，禽晦于延头，送都伏诛。
</p><p>
夏五月乙未，以征北将军、南兖州刺史檀道济爲征南大将
军、开府仪同三司、江州刺史。乙巳，骠骑大将军、凉州牧大
且渠蒙逊改爲车骑大将军。诏大使巡行四方，观省风俗。丙午，
临延贤堂听讼，自是每岁三讯。秋，旱且蝗。
</p><p>
冬十二月，前吴郡太守徐佩之谋反，伏诛。
</p><p>
四年春正月乙亥朔，曲赦建邺百里内。辛巳，祀南郊。
二月乙卯，行幸丹徒，谒京陵。
</p><p>
三月丙子，宴丹徒宫，帝乡父老咸与焉。蠲丹徒今年租布，
原五岁刑以下。丁亥，车驾还宫。戊子，尚书右仆射郑鲜之卒。
壬寅，采富陽令诸葛阐议，禁断夏至日五丝命缕之属。
</p><p>
夏五月，都下疾疫，遣使存问，给医药，死无家属者，赐
以棺器。
</p><p>
六月癸卯朔，日有蚀之。
</p><p>
五年春正月乙亥，诏以陰陽愆序，求谠言。甲申，临玄武
馆阅武。戊子，都下大火，遣使巡慰振恤。
</p><p>
夏六月庚戌，司徒王弘降爲卫将军、开府仪同三司。都下
大水。乙卯，遣使检行振赡。
</p><p>
十二月，天竺国遣使朝贡。
</p><p>
是岁，魏神鹿元年，太武皇帝伐赫连昌，灭之。乞伏炽盘
死。
</p><p>
六年春正月辛丑，祀南郊。癸丑，以荆州刺史彭城王义康
爲司徒、录尚书事。
</p><p>
三月丁巳，立皇子劭爲皇太子。戊午，大赦，赐文武位一
等。
</p><p>
夏四月癸亥，以尚书左仆射王敬弘爲尚书令，丹陽尹临川
王义庆爲尚书左仆射，吏部尚书江夷爲右仆射。
</p><p>
五月壬辰朔，日有蚀之。
</p><p>
秋七月，百济国遣使朝贡。
</p><p>
冬十一月己丑朔，日有蚀之，星昼见。
</p><p>
十二月，河西、河南国并遣使朝贡。
</p><p>
七年春二月壬戌，雪且雷。
</p><p>
三月戊子，遣右将军到彦之侵魏。
</p><p>
夏六月己卯，封氐杨难当爲武都王。
</p><p>
冬十月戊午，立钱署，铸四铢钱。戊寅，魏克金墉城。
</p><p>
十一月癸未，又克虎牢。壬辰，遣征南大将军檀道济拒魏，
</p><p>
右将军到彦之自滑台奔退。
</p><p>
十二月，都下火，延烧于太社北墙。
</p><p>
是岁，冯跋死。倭、百济、呵罗单、林邑、呵罗他、师子
等国并遣使朝贡。吴兴、晋陵、义兴大水，遣使巡行振恤。
</p><p>
八年春二月辛酉，魏克滑台。癸酉，檀道济引军还，自是
河南复亡。
</p><p>
三月，大雩。
</p><p>
夏六月乙丑，大赦，旱故。又大雩。
</p><p>
闰六月乙巳，遣使省行狱讼，简息徭役。
</p><p>
九年春二月辛卯，诏曰：“故太傅长沙景王、故大司马临
川烈武王、故司徒南康文宣公穆之、卫将军华容公弘、征南大
将军永修公道济、故左将军龙陽侯镇恶，或履道广深、执德冲
邈；或雅量高劭，风鉴明远；或识准弘正，才略开迈。咸文德
以弘帝载，武功以隆景业。而太常未铭，从祀阙享，寤寐属虑，
永言兴怀。便宜配祭庙庭，勒功天府。”
</p><p>
三月庚戌，进卫将军王弘爲太保。丁巳，加江州刺史檀道
济爲司空。
</p><p>
夏五月壬申，新除太保王弘薨。
</p><p>
六月癸未，置积射、强弩将军官。乙未，以征西将军、沙
州刺史吐谷浑慕璝爲征西大将军、西秦河二州刺史、陇西王。
壬寅，以抚军将军江夏王义恭爲征北将军、开府仪同三司、南
兖州刺史。
</p><p>
秋七月庚午，以领军将军殷景仁爲尚书仆射。
</p><p>
冬十二月庚寅，立皇子绍爲庐陵王，奉孝献王祀；江夏王
义恭子朗爲南丰王，奉营陽王祀。
</p><p>
是岁，魏延和元年。
</p><p>
十年春正月甲寅，改封竟陵王义宣爲南谯王。己未，大赦。
夏，林邑、闍婆娑州、诃罗单国并遣使朝贡。
</p><p>
秋七月戊戌，曲赦益、梁、秦三州。
</p><p>
冬十一月，氐杨难当据有梁州。是月，且渠蒙逊死。
</p><p>
十一年夏四月，梁、秦二州刺史萧思话破氐，梁州平。
</p><p>
五月丁卯，曲赦梁、南秦二州剑阁以北。戊寅，以大且渠
茂虔爲征西大将军、凉州刺史，封河西王。
</p><p>
是岁，林邑、扶南、诃罗单国并遣使朝贡。
十二年春正月辛酉，大赦。辛未，祀南郊。癸酉，封冯弘
爲燕王。
</p><p>
夏四月丙辰，诏内外举士。都下地震。
</p><p>
六月，禁酒。师子国遣使朝贡。丹陽、淮南、吴、吴兴、
义兴大水，都下乘船。己酉，以徐豫南兖三州、会稽宣城二郡
米谷百万斛，赐五郡遭水人。
</p><p>
秋七月辛酉，闍婆娑达、扶南国并遣使朝贡。
八月乙亥，原除遭水郡诸逋负。
</p><p>
九月，蜀贼张寻爲寇。
</p><p>
是岁，魏太延元年。
</p><p>
十三年春正月癸丑朔，上有疾，不朝会。
</p><p>
三月己未，诛司空江州刺史檀道济。庚申，大赦。
夏六月，高丽、武都等国并遣使朝贡。
</p><p>
秋七月己未，零陵王太妃殂，追崇爲晋皇后，葬以晋礼。
九月癸丑，立皇子浚爲始兴王、骏爲武陵王。
</p><p>
是岁，冯弘奔高丽。
</p><p>
十四年春正月辛卯，祀南郊，大赦。戊戌，凤凰二见于都
下，衆鸟随之，改其地曰凤凰里。
</p><p>
夏四月，蜀贼张寻、赵广降，迁之建邺。
</p><p>
冬十二月辛酉，初停贺雪。河南、河西、诃罗单国并遣使
朝贡。十五年春二月，以平东将军吐谷浑慕延爲镇西将军、秦河
二州刺史，封陇西王。
</p><p>
秋七月辛未，地震。新作东宫。
</p><p>
是岁，武都、河南、高丽、倭、扶南、林邑等国并遣使朝
贡。立儒学馆于北郊，命雷次宗居之。
</p><p>
十六年春正月戊寅，阅武于北郊。庚寅，进彭城王义康爲
大将军、领司徒，以开府仪同三司江夏王义恭爲司空。
</p><p>
夏六月己酉，改封陇西王吐谷浑慕延爲河南王。
</p><p>
秋八月庚子，立皇子铄爲南平王。
</p><p>
九月，魏灭且渠茂虔。
</p><p>
冬十二月乙亥，皇太子冠，大赦。
</p><p>
是岁，武都、河南、林邑、高丽等国并遣使朝贡。上好儒
雅，又命丹陽尹何尚之立玄素学，着作佐郎何承天立史学，司
徒参军谢元立文学，各聚门徒，多就业者。江左风俗，于斯爲
美，后言政化，称元嘉焉。
</p><p>
十七年夏四月戊午朔，日有蚀之。
</p><p>
秋七月壬子，皇后袁氏崩。
</p><p>
八月，徐、兖、青、冀四州大水，遣使振恤。
</p><p>
九月壬子，葬元皇后于长宁陵。
</p><p>
冬十月戊午，前丹陽尹刘湛有罪伏诛。大赦，文武赐爵一
级。以大将军、领司徒、录尚书事彭城王义康爲江州刺史，大
将军如故。甲戌，以司空江夏王义恭爲司徒、录尚书事。
十一月，尚书仆射、扬州刺史殷景仁卒。
</p><p>
十二月癸亥，以光禄大夫王球爲尚书仆射。戊辰，武都、
河南、百济等国并遣使朝贡。
</p><p>
是岁，魏太平真君元年。
</p><p>
十八年春三月庚子，雨雹。戊申，置尚书删定郎官。
夏五月壬午，卫将军南兖州刺史临川王义庆、征北将军南
徐州刺史南谯王义宣，并开府仪同三司。甲申，沔水泛溢，害
居人。 六月戊辰，遣使巡行赈赡。
</p><p>
冬十一月戊子，尚书仆射王球卒。己亥，以丹陽尹孟顗爲
尚书仆射。氐杨难当寇汉川。
</p><p>
十二月，晋甯太守爨松子举兵反，甯州刺史徐循讨平之。
是岁，河南、肃特、高丽、苏摩黎、林邑等国并遣使来朝
贡。
</p><p>
十九年夏四月甲戌，上以久疾愈，始奉初礿，大赦。
五月庚寅，梁秦二州刺史刘真道、龙骧将军裴方明破杨难
当，仇池平。
</p><p>
闰月，都下水，遣使巡行赈恤。
</p><p>
六月，以大且渠无讳爲征西大将军、凉州刺史，封河西王。
秋七月甲戌晦，日有蚀之。
</p><p>
九月丙辰，有客星在北斗，因爲彗，入文昌，贯五车，扫
毕，拂天节，经天苑，季冬乃灭。
</p><p>
冬十二月丙申，诏奉圣之胤，速议承袭；及令修庙，四时
飨祀；并命蠲近墓五家供洒扫，栽松柏六百株。
</p><p>
是岁，蠕蠕、河南、扶南、婆皇国并遣使朝贡。西凉武昭
王孙李宝始归于魏。
</p><p>
二十年春正月辛亥，祀南郊。
</p><p>
二月甲申，阅武于白下。魏军克仇池。
</p><p>
夏四月甲午，立皇子诞爲广陵王。
</p><p>
秋七月癸丑，以杨文德爲征西将军、北秦州刺史，封武都
王。
</p><p>
冬十月，雷。
</p><p>
十二月壬午，置藉田。
</p><p>
是岁，河西、高丽、百济、倭国并遣使朝贡。自去岁至是，
诸州郡水旱伤稼。人大饥，遣使开仓赈恤。
</p><p>
二十一年春正月己亥，南徐、南兖、南豫州、扬州之浙江
西，并禁酒。辛酉，亲耕藉田，大赦。
</p><p>
二月己丑，司徒、录尚书事江夏王义恭进位太尉，领司徒。
辛卯，立皇子宏爲建平王。
</p><p>
秋八月戊辰，以荆州刺史衡陽王义季爲征北大将军、开府
仪同三司、南兖州刺史。
</p><p>
九月甲辰，以大且渠安周爲征西将军、凉州刺史，封河西
王。
</p><p>
冬十月己亥，命刺史郡守修东耕。丙子，雷且电。
</p><p>
二十二年春正月辛卯朔，改用御史中丞何承天元嘉新历。
</p><p>
二月甲戌，立皇子褘爲东海王，昶爲义陽王。
</p><p>
秋七月己未，以尚书仆射孟顗爲左仆射，中护军何尚之爲
右仆射。
</p><p>
九月己未，开酒禁。癸酉，宴于武帐堂，上将行，敕诸子
且勿食，至会所赐馔。日旰，食不至，有饥色 。上诫之曰 ：
“汝曹少长丰佚，不见百姓艰难，今使尔识有饥苦，知以节俭
期物。”
</p><p>
冬十二月乙未，太子詹事范晔谋反，及党与皆伏诛。丁酉，
免大将军彭城王义康爲庶人，绝属籍。
</p><p>
是冬，浚淮，起湖熟废田千馀顷。
</p><p>
二十三年夏四月丁未，大赦。
</p><p>
六月癸未朔，日有蚀之。交州刺史檀和之伐林邑国，克之。
是岁，大有年。筑北堤，立玄武湖于乐游苑北，兴景陽山
于华林园，役重人怨。
</p><p>
二十四年春正月甲戌，大赦，赐文武位一等。
</p><p>
夏四月，河、济俱清。
</p><p>
六月，都下疫疠，使巡省傍医药。以货贵，制大钱，一当
两。
</p><p>
秋八月乙未，徐州刺史衡陽王义季薨。
</p><p>
冬十一月甲寅，立皇子浑爲汝陰王。
</p><p>
是岁，徐、兖、青、冀四州大水。
</p><p>
二十五年春闰二月己酉，大搜于宣武场。
</p><p>
三月庚辰，校猎。
</p><p>
夏四月乙巳，新作阊阖、广莫二门，改先广莫门曰承明，
开陽门曰津陽。
</p><p>
五月己卯，罢当两大钱。
</p><p>
六月庚戌，零陵王司马元瑜薨。丙寅，加荆州刺史南谯王
义宣位司空。
</p><p>
八月甲子，立皇子彧爲淮陽王。
</p><p>
九月辛未，以尚书右仆射何尚之爲左仆射。
</p><p>
冬，青州城南远望，见地中如水，有影，谓之“地镜”。
</p><p>
二十六年春正月辛巳，祀南郊。
</p><p>
二月己亥，幸丹徒，谒京陵。
</p><p>
三月丁巳，宴于丹徒宫，大赦；复丹徒县侨旧今岁租布之
半，行所经过，蠲田租之半。癸亥，使祭晋故司空忠肃公何无
忌墓。
</p><p>
五月壬午，至自丹徒。丙戌，婆皇国，壬辰，婆达国并遣
使朝贡。
</p><p>
冬十月庚子，改封广陵王诞爲随郡王。癸卯，彗星见于太
微。甲辰，以扬州刺史始兴王浚爲征北将军、开府仪同三司、
徐兖二州刺史。
</p><p>
二十七年春正月辛卯，百济国遣使朝贡。
二月，魏军攻县瓠。以军兴，减百官奉禄三分之一。
三月乙丑，淮南太守诸葛阐求减奉禄，同内百官，于是诸
州郡县丞尉并悉同减。戊寅，罢国子学。
</p><p>
秋七月庚午，遣甯朔将军王玄谟拒魏，太尉江夏王义恭出
次彭城，总统诸军。
</p><p>
冬十一月丁未，大赦。
</p><p>
十二月庚午，魏太武帝率大衆至瓜步，声欲度江，都下震
惧，咸荷担而立。壬午，内外戒严，缘江六七百里舳舻相接。
始议北侵，朝士多有不同，至是，帝登烽火楼极望，不悦，谓
江湛曰：“北伐之计，同议者少，今日士庶劳怨，不得无惭。
贻大夫之忧，在予过矣。”甲申，使馈百牢于魏。
</p><p>
二十八年春正月丁亥，魏太武帝自瓜步退归，俘广陵居人
万余家以北，徐、豫、青、冀、二兖六州杀略不可胜算，所过
州郡，赤地无馀。
</p><p>
二月甲戌，降太尉、领司徒江夏王义恭爲骠骑将军、开府
仪同三司。壬午，幸瓜步。是日，解严。
</p><p>
三月乙酉，车驾还宫。丙申，拜初宁陵。大旱。
</p><p>
夏四月癸酉，婆达国遣使朝贡。己卯，彗星见于昴。是月，
都下疾疫，使巡省傍医药。
</p><p>
五月乙酉，亡命司马顺则自号齐王，据梁邹城。丁巳，婆
皇国，戊戌，河南国并遣使朝贡。戊申，以尚书左仆射何尚之
爲尚书令，太子詹事徐湛之爲左仆射、护军将军。壬子，彗星
见太微中，对帝坐。
</p><p>
秋七月甲辰，进安东将军倭王绥济爲安东大将军。
</p><p>
八月癸亥，梁邹平，斩司马顺则。是秋，猛兽入郭内爲灾。
冬十月癸亥，高丽国遣使朝贡。
</p><p>
十一月壬寅，曲赦二兖、徐、豫、青、冀六州，徙彭城流
人于瓜步，淮西流人于姑孰，合万许家。
</p><p>
是岁，魏正平元年。
</p><p>
二十九年春正月甲午，诏经寇六州，仍逢灾涝，可量加救
赡。
</p><p>
二月乙卯，雷且雪。戊午，立皇子休仁爲建安王。
</p><p>
三月壬午，大风拔木，都下火。
</p><p>
夏四月戊午，诃罗单国遣使朝贡。
</p><p>
秋七月壬辰，改封汝陰王浑爲武昌王，淮陽王彧爲湘东王。
丁酉，省大司农、太子仆、廷尉监官。
</p><p>
九月丁亥，以平西将军吐谷浑拾寅爲安西将军、秦河二州
刺史，封河南王。
</p><p>
冬十一月壬寅，扬州刺史庐陵王绍薨。
</p><p>
十二月戊辰，黄雾四塞。辛未，以南兖州刺史江夏王义恭
爲大将军、南徐州刺史，录尚书如故。
</p><p>
是岁，魏中常侍宗爱构逆，太武皇帝崩，乃奉南安王馀爲
帝，改元爲承平，后又贼馀；于是殿中尚书长孙渴侯、尚书陆
丽奉皇孙，是爲文成皇帝，改元曰兴安。
</p><p>
三十年春正月乙亥朔，会群臣于太极前殿，有青黑气从东
南来，覆映宫上。戊寅，以司空、荆州刺史南谯王义宣爲司徒、
中军将军、扬州刺史。壬午，以南徐州刺史始兴王浚爲卫将军、
开府仪同三司、荆州刺史。戊子，使江州刺史武陵王骏统衆军
伐西陽蛮。
</p><p>
二月甲子，元凶劭构逆，帝崩于合殿，时年四十七。諡景
皇帝，庙号中宗。三月癸巳，葬长宁陵。孝武帝践阼，追改諡
曰文帝，庙号太祖。
</p><p>
帝聪明仁厚，雅重文儒，躬勤政事，孜孜无怠，加以在位
日久，惟简靖爲心。于时政平讼理，朝野悦睦，自江左之政，
所未有也。又性存俭约，不好奢侈。车府令尝以辇莑故，请改
易之；又辇席旧以乌皮缘故，欲代以紫皮，上以竹莑未至于坏，
紫色贵，并不听改。其率素如此云。
</p><p>
世祖孝武皇帝，讳骏，字休龙，小字道人，文帝第三子也。
元嘉七年八月庚午夜生，有光照室。少机颖，神明爽发，读书
七行俱下，才藻甚美，雄决爱武，长于骑射。
</p><p>
十二年，立爲武陵王，二十二年，累迁雍州刺史。自晋江
左以来，襄陽未有皇子重镇，时文帝欲经略关、河，故有此授。
及魏太武大举至淮南，时帝镇彭城，魏使尚书李孝伯至，帝遣
长史张畅与语，而帝改服观之。孝伯目帝不辍，及出，谓人曰：
“张侯侧有人风骨视瞻，非常士也。”二十八年，爲都督、江
州刺史。时缘江蛮爲寇，文帝遣太子步兵校尉沈庆之等伐之，
使上总统衆军。
</p><p>
三十年正月，出次西陽之五洲，会元凶弑逆，上率衆入讨。
荆州刺史南谯王义宣、雍州刺史臧质并举义兵。
</p><p>
三月乙未，建牙于军门。是时多不悉旧仪，有一翁斑白，
自称少从武帝征伐，颇悉其事，因使指麾，事毕，忽失所在。
自冬至春，常东北风，连陰不霁，其日牙立之后，风转而西南，
景色开霁，有紫云二荫于牙上。
</p><p>
四月辛酉，上次溧洲。丙寅，次江宁。丁卯，大将军江夏
王义恭来奔，奉表上尊号。戊辰，上至新亭。己巳，即皇帝位，
大赦，改文帝号諡。以大将军江夏王义恭爲太尉、南徐州刺史。
庚午，以荆州刺史南谯王义宣爲中书监、丞相、扬州刺史，并
录尚书六条事。以安东将军随王诞爲卫将军、荆州刺史。加雍
州刺史臧质车骑将军、江州刺史。并开府仪同三司。抚军将军
萧思话爲尚书左仆射。壬申，以征虏将军王僧达爲右仆射。改
新亭爲中兴亭。
</p><p>
夏五月乙亥，辅国将军朱修之克东府。丙子，克建邺，二
凶及同逆并伏诛。庚辰，诏分遣大使巡省方俗。是日解严。辛
巳，幸东府城。甲申，尊所生路淑媛爲皇太后。乙酉，立妃王
氏爲皇后。壬辰，以太尉江夏王义恭爲太傅，领大司马。甲午，
谒初甯陵，曲赦建邺二百里内，并蠲今年租税。戊戌，以抚军
将军南平王铄爲司空，建平王宏爲尚书左仆射。
</p><p>
六月丙午，车驾还宫。初置殿门及上合门屯兵。庚午，以
丹陽尹褚湛之爲尚书右仆射。庚申，诏有司论功班赏各有差。
辛酉，安西将军、西秦河二州刺史吐谷浑拾寅进号镇西大将军、
开府仪同三司。辛未，改封南谯王义宣爲南郡王，随王诞爲竟
陵王。 闰月丙子，遣兼散骑常侍乐询等十五人巡行风俗。庚申，
加太傅江夏王义恭录尚书事，以荆州刺史竟陵王诞爲侍中、骠
骑大将军、开府仪同三司、扬州刺史。甲申，蠲寻陽、西陽郡
租布三年。是月，置卫尉官。
</p><p>
秋七月辛丑朔，日有蚀之。辛酉，诏崇俭约，禁婬侈。己
巳，司空南平王铄薨，以侍中南郡王世子恢爲尚书右仆射。
</p><p>
冬十月癸未，听讼于阅武堂。
</p><p>
十一月丙辰，停台省衆官朔望问讯。丙寅，高丽国遣使朝
贡。
</p><p>
十二月甲戌，省都水使者官，置水衡令官。癸未，以将置
东宫，省太子率更令、步兵、翊军校尉、旅贲中郎将、冗从仆
射、左右积弩将军官。中庶子、中舍人、庶子、舍人、洗马各
减旧员之半。
</p><p>
孝建元年春正月己亥朔，祀南郊，大赦，改元。壬戌，更
铸四铢钱。丙寅，立皇子子业爲皇太子，赐天下爲父后者爵一
级。是月，起正光殿。
</p><p>
二月庚午，豫州刺史鲁爽，车骑将军、江州刺史臧质，丞
相、荆州刺史南郡王义宣，兖州刺史徐遗宝举兵反。壬午，曲
赦豫州。
</p><p>
三月己亥，内外戒严。
</p><p>
夏五月甲寅，义宣等攻梁山，左卫将军王玄谟大破之。己
未，解严。癸亥，以吴兴太守刘延孙爲尚书右仆射。
</p><p>
六月戊辰，臧质走至武昌，爲人所斩，传首建邺。甲戌，
抚军将军柳元景进号抚军大将军，及镇北大将军沈庆之并开府
仪同三司。癸未，罢南蛮校尉官。戊子，省录尚书官。庚寅，
义宣于江陵赐死。
</p><p>
秋七月丙申朔，日有蚀之，既。丙辰，大赦，赐文武爵一
级。
</p><p>
冬十月戊寅，诏开建仲尼庙，制同诸侯之礼，详择爽垲，
厚给祭秩。
</p><p>
十一月癸卯，复置都水使者官。始课南徐州侨人租。
</p><p>
是岁，魏兴光元年。
</p><p>
二年春二月己丑，婆皇国遣使朝贡。丙寅，以南兖州刺史
沈庆之爲左光禄大夫、开府仪同三司。
</p><p>
夏四月壬申，河南国遣使朝贡。
五月乙未，荧惑入南斗。戊戌，以湘州刺史刘遵考爲尚书
右仆射。
</p><p>
六月甲子，以国哀除释，大赦。
</p><p>
秋七月癸巳，立皇弟休佑爲山陽王、休茂爲海陵王、休业
爲鄱陽王。己酉，盘盘国遣使朝贡。
</p><p>
八月庚申，雍州刺史武昌王浑有罪，废爲庶人，自杀。辛
酉，干陀利国遣使朝贡。三吴饥，诏所在振贷。
</p><p>
九月丁亥，阅武于宣武场。
</p><p>
冬十月壬午，以扬州刺史竟陵王诞爲司空、南徐州刺史，
以尚书左仆射建平王宏爲尚书令。
</p><p>
十一月辛亥，高丽国遣使朝贡。
</p><p>
是岁，魏太安元年。
</p><p>
三年春正月庚寅，立皇弟休范爲顺陽郡王，休若爲巴陵郡
王。戊戌，立皇子子尚爲西陽郡王。辛丑，祀南郊。以骠骑将
军建昌忠公到彦之，卫将军、左光禄大夫新建文宣侯王华，豫
甯文侯王昙首配飨文帝庙庭。壬子，皇太子纳妃。甲寅，大赦。
群臣上礼。
</p><p>
二月丁丑，制朔望临西堂，接群下，受奏事。
</p><p>
闰三月癸酉，鄱陽王休业薨。
</p><p>
夏四月甲子，初禁人车及酒肆器用铜。
</p><p>
五月辛酉，制荆、徐、兖、豫、雍、青、冀七州统内，家
有马一匹者，蠲复一丁。
</p><p>
秋九月壬戌，以丹陽尹刘遵考爲尚书右仆射。
</p><p>
冬十月丙午，太傅江夏王义恭进位太宰，领司徒。
</p><p>
大明元年春正月辛亥朔，大赦，改元。庚午，都下雨水。
辛未，遣使检行，赐以樵米。
</p><p>
三月壬戌，制大臣加班剑者不得入宫城门。
</p><p>
夏四月，都下疾疫。丙申，遣使巡，赐给医药；死而无收
敛者，官爲敛埋。
</p><p>
五月，吴兴、义兴大水，人饥。乙卯，遣使开仓振恤。癸
酉，听讼于华林园。自是，非巡狩军役，则车驾岁三临讯。丙
寅，芳香琴堂东西有双橘连理，景陽楼上层西南梁栱间有紫气，
清暑殿西甍鸱尾中央生嘉禾，一株五茎。改景陽楼爲庆云楼，
清暑殿爲嘉禾殿，芳香琴堂爲连理堂。乙亥，以辅国将军梁瑾
葱爲河州刺史，封宕昌王。
</p><p>
秋七月辛未，土断雍州诸侨郡县。
</p><p>
九月，建康、秣陵二县各置都官从事一人，司水、火、劫、
盗。
</p><p>
冬十月甲辰，以百济王余庆爲镇东大将军。
</p><p>
十二月丁亥，改封顺陽王休范爲桂陽王。
</p><p>
二年春正月辛亥，祀南郊。丙辰，复郡县田秩，并九亲禄
奉。壬戌，拜初宁陵。
</p><p>
二月丙戌，卫将军、尚书令建平王宏以本号开府仪同三司，
以丹陽尹褚湛之爲尚书左仆射。
</p><p>
三月丁未，尚书令建平王宏薨。乙卯，以田农要月，命太
官停杀牛。
</p><p>
夏四月甲申，立皇子子绥爲安陆王。辛丑，地震。
</p><p>
六月戊寅，增置吏部尚书一人，省五兵尚书官。丁亥，加
左光禄大夫何尚之开府仪同三司。
</p><p>
秋八月丙戌，中书令王僧达下狱死。
</p><p>
九月壬戌，襄陽大水，遣使巡行振恤。庚午，置武卫将军、
武骑常侍官。
</p><p>
冬十二月己亥，制诸王及妃主庶姓位从公者，丧事听设凶
门，馀悉断。
</p><p>
是岁，河南、高丽、林邑等国并遣使朝贡。
</p><p>
三年春正月己丑，以领军将军柳元景爲尚书令。
</p><p>
二月乙卯，以扬州所统六郡爲王畿，以东扬州爲扬州。甲
子，复置廷尉监官。
</p><p>
夏四月乙卯，司空、南兖州刺史竟陵王诞有罪，贬爵，诞
不受命，据广陵反。以沈庆之爲车骑大将军、开府仪同三司、
南兖州刺史，讨诞。
</p><p>
秋七月己巳，克广陵城，斩诞，悉诛城内男丁，以女口爲
军赏。是日解严。辛未，大赦。丙子，以丹陽尹刘秀之爲尚书
右仆射。丙戌，加南兖州刺史沈庆之位司空。
</p><p>
九月壬辰，于玄武湖北立上林苑。甲午，移南郊坛于牛头
</p><p>
山，以正陽位。
</p><p>
冬十一月甲子，立皇后蚕宫于西郊。
</p><p>
十二月辛酉，置谒者仆射官。
</p><p>
是岁，婆皇、河西、高丽、肃慎等国各遣使朝贡。西域献
舞马。 四年春正月辛未，祀南郊。甲戌，宕昌国遣使朝贡。乙亥，
亲耕藉田，大赦。庚寅，立皇子子勋爲晋安王，子房爲寻陽王，
子顼爲历陽王，子鸾爲襄陽王。
</p><p>
三月甲申，皇后亲桑于西郊。
</p><p>
夏四月丙午，诏四时供限，详减太半。辛亥，太宰江夏王
义恭等表请封岱宗，诏不从。辛酉，诏以都下疾疫，遣使存问，
并给医药。其亡者随宜赈恤。
</p><p>
五月丙戌，尚书左仆射褚湛之卒。
</p><p>
秋七月甲戌，左光禄大夫、开府仪同三司何尚之薨。
</p><p>
八月，雍州大水，甲寅，遣加赈恤。
</p><p>
九月丁亥，改封襄陽王子鸾爲新安王。
</p><p>
冬十月庚寅，遣新除司空沈庆之讨缘江蛮。
</p><p>
十一月戊辰，改细作署令爲左右御府令。丙戌，复置大司
农官。 十二月辛丑，幸廷尉寺，宥系囚。魏遣使通和。丁未，幸
建康县，原放狱囚。倭国遣使朝贡。
</p><p>
是岁，魏和平元年。
</p><p>
五年春正月戊午朔，华雪降，散爲六出，上悦，以爲瑞。
</p><p>
二月癸巳，阅武，军幢以下，普加班锡，多所原宥。
</p><p>
三月甲戌，行幸江乘，遣祭故太保王弘、光禄大夫王昙首
墓。
</p><p>
夏四月癸巳，改封西陽王子尚爲豫章王。丙申，加尚书令
柳元景左光禄大夫、开府仪同三司。丙午，雍州刺史海陵王休
茂杀司马庾深之，举兵反，参军尹玄庆起义，斩之，传首建邺。
</p><p>
五月，起明堂于国学南丙巳之地。癸亥，制帝室期亲，官
非禄官者，月给钱十万。
</p><p>
秋七月丁卯，高丽国遣使朝贡。庚午，曲赦雍州。
八月戊子，立皇子子仁爲永嘉王，子真爲始安王。己丑，
诏以来岁修葺庠序，旌延国胄。庚寅，制方镇所假白板郡县，
年限依台除，食禄三分之一，不给送故。卫将军东海王褘以本
号开府仪同三司。
</p><p>
九月甲寅，日有蚀之。丁卯，行幸琅邪郡，原遣囚系。庚
午，河、济清。
</p><p>
闰月丙申，初立驰道，自阊阖门至于朱雀门，又自承明门
至于玄武湖。壬寅，改封历陽王子顼爲临海王。
</p><p>
冬十月甲寅，以南徐州刺史刘延孙爲尚书左仆射。
</p><p>
十二月壬申，以领军将军刘遵考爲尚书右仆射。甲戊，制
天下人户岁输布四匹。
</p><p>
六年春正月辛卯，祀南郊。是日，又宗祀文皇帝于明堂，
以配上帝。大赦。乙未，置五官中郎将、左右中郎将官。
</p><p>
二月乙卯，复百官禄。
</p><p>
三月庚寅，立皇子子元爲邵陵王。壬寅，以倭世子兴爲安
东将军、倭国王。
</p><p>
夏四月庚申，新作大航门。
</p><p>
五月丙戌，置淩室于覆舟山，修藏冰之礼。
</p><p>
六月辛酉，尚书左仆射刘延孙卒。
</p><p>
秋七月甲申，地震，有声如雷，兖州尤甚，于是鲁郡山摇
者二。乙未，立皇子子云爲晋陵王。
</p><p>
八月乙丑，置清台令官。
</p><p>
九月，制沙门致敬人主。乙未，以尚书右仆射刘遵考爲左
仆射，以丹陽尹王僧朗爲右仆射。
</p><p>
冬十月丁卯，诏上林苑内士庶丘墓欲还合葬者，勿禁。
</p><p>
十一月己卯，陈留王曹虔秀薨。
</p><p>
七年春正月癸未，诏克日于玄武湖大阅水师，并巡江右，
讲武校猎。丁亥，以右卫将军顔师伯爲尚书左仆射。
</p><p>
二月甲寅，车驾巡南豫、南兖二州。丁巳，校猎乌江。己
未，登乌江县六合山。壬戌，大赦，行幸所经，无出今年租布，
赐人爵一级，女子百户牛酒，郡守邑宰及人夫从搜者，普加沾
赉。又诏蠲历陽郡租输三年，遣使巡慰，问人疾苦。癸亥，行
幸尉氏，观温泉。壬申，车驾至都，拜二庙，乃还宫。
</p><p>
夏四月甲子，诏自今非临军战阵，一不得专杀；其罪入重
辟者，皆依旧先上须报，有司严加听察，犯者以杀人罪论。
五月丙子，诏自今刺史守宰动人兴军，皆须手诏施行；惟
边隅外警及奸衅内发，变起仓卒者，不从此例。
</p><p>
六月戊申，蠕蠕、高丽等国并遣使朝贡。
</p><p>
秋七月乙亥，进高丽王高琏位车骑大将军、开府仪同三司。
</p><p>
八月乙丑，立皇子子孟爲淮南王、子産爲临贺王。车驾幸
建康、秣陵县讯狱囚。
</p><p>
九月庚寅，以南徐州刺史新安王子鸾爲兼司徒。乙未，幸
廷尉讯狱囚。丙申，立皇子子嗣爲东平王。
</p><p>
冬十月壬寅，皇太子冠，赐王公以下帛各有差。戊申，车
驾巡南豫州，奉太后以行。癸丑，行幸江宁县讯狱囚。加车骑
将军、扬州刺史豫章王子尚开府仪同三司。癸亥，以开府仪同
三司东海王褘爲司空，加中军将军义陽王昶开府仪同三司。己
巳，校猎于姑孰。
</p><p>
十一月丙子，曲赦南豫州殊死以下。巡幸所经，详减今岁
田租。乙酉，诏祭晋大司马桓温、征西将军毛璩墓。上于行所
讯溧陽、永世、丹陽县囚。癸巳，祀梁山，大阅水师。于中江，
有白雀二集华盖，有司奏改元爲神雀，诏不许。乙未，原放行
狱徒系。浙江东诸郡大旱。
</p><p>
十二月壬寅，遣使开仓赈恤，听受杂物当租。丙午，行幸
历陽。甲寅，大赦，赐历陽郡女子百户牛酒，蠲郡租十年。己
未，加太宰江夏王义恭尚书令。于博望梁山立双阙。癸亥，至
自历陽。
</p><p>
八年春正月辛巳，祀南郊。是日，还宗祀文帝于明堂。甲
戌，诏曰：“东境去岁不稔，宜广商货，远近贩鬻米粟者，可
停道中杂税。其以仗自防，悉勿禁。”
</p><p>
夏闰五月壬寅，乙太宰江夏王义恭领太尉。庚申，帝崩于
玉烛殿，时年三十五。七月丙午，葬于丹陽秣陵县岩山景宁陵。
</p><p>
帝末年爲长夜之饮，每旦寝兴，盥嗽毕，仍复命饮，俄顷
数斗，凭几惛睡，若大醉者。或外有奏事，便肃然整容，无复
酒色。外内服其神明，莫敢弛惰。
</p><p>
前废帝讳子业，小字法师，孝武帝长子也。元嘉二十六年
正月甲申生。孝武镇寻陽，帝留都下。三十年，孝武入伐，元
凶囚帝于侍中下省，将加害者数矣，卒得无恙。及孝武践阼，
立爲皇太子。始未之东宫，中庶子、二率并入直永福省。大明
</p><p>
二年，出居东宫。七年，加元服。
八年闰五月庚申，孝武崩，其日，太子即皇帝位，大赦。
加骠骑大将军柳元景尚书令。甲子，置录尚书官，乙太宰江夏
王义恭录尚书事，加骠骑大将军柳元景开府仪同三司。
</p><p>
秋七月庚戌，婆皇国遣使朝贡。崇皇太后爲太皇太后，皇
后曰皇太后。乙卯，罢南北二驰道，改孝建以来所变制度，还
依元嘉。丙辰，追崇献妃爲献皇后。
</p><p>
八月己丑，皇太后崩。
</p><p>
九月乙卯，文穆皇后祔葬景宁陵。
</p><p>
冬十二月乙酉，以尚书左仆射顔师伯爲尚书仆射。壬辰，
以王畿诸郡爲扬州，以扬州爲东扬州。癸巳，加车骑将军、扬
州刺史豫章王子尚位司徒。
去岁及是岁，东诸郡大旱，甚者米一斗数百，都下亦至百
余，饿死者十六七。孝建以来，又立钱署铸钱，百姓因此盗铸，
钱转僞小，商货不行。
</p><p>
景和元年春正月乙未朔，大赦，改元爲永光。乙巳，省诸
州台传。
</p><p>
二月乙丑，减州郡县田禄之半。庚寅，铸二铢钱。
</p><p>
夏五月，魏文成皇帝崩。
</p><p>
秋八月庚午，以尚书仆射顔师伯爲左仆射，吏部尚书王景
文爲右仆射。癸酉，帝自率宿卫兵诛太宰江夏王义恭、尚书令
柳元景、左仆射顔师伯、廷尉刘德愿。改元爲景和。甲戌，以
司徒、扬州刺史豫章王子尚领尚书令。乙亥，帝释素服，御锦
衣。以始兴公沈庆之爲太尉。庚辰，以石头城爲长乐宫，东府
城爲未央宫。甲申，以北邸爲建章宫，南第爲长杨宫。己丑，
复立南北二驰道。
</p><p>
九月癸巳，幸湖熟，奏鼓吹。戊戌，还宫。帝自以爲昔在
东宫，不爲孝武所爱，及即位，将掘景宁陵，太史言于帝不利
而止。乃纵粪于陵，肆骂孝武帝爲“齇奴”，又遣发殷贵嫔墓，
忿其爲孝武所宠。初，贵嫔薨，武帝爲造新安寺，乃遣坏之。
又欲诛诸远近僧尼。辛丑，免南徐州刺史新安王子鸾爲庶人，
赐死。丁未，加卫将军湘东王彧开府仪同三司。己酉，车驾讨
徐州刺史义陽王昶，内外戒严，昶奔魏。戊午，解严。开百姓
铸钱。 冬十月癸亥，曲赦徐州。丁卯，东陽太守王藻下狱死。以
文帝第十女新蔡公主爲贵嫔夫人，改姓谢氏。加武贲鈒戟，鸾
辂龙旗，出警入跸。矫言公主薨，空设丧事焉。乙酉，以豫州
刺史山陽王休佑爲镇军大将军、开府仪同三司。
</p><p>
十一月壬辰，甯朔将军何迈下狱死。癸巳，杀新除太尉沈
庆之。壬寅，立皇后路氏，四厢奏乐。曲赦扬、南徐二州。丁
未，皇子生，少府刘蒙之子也。大赦，赃汙婬盗，悉皆原荡，
赐爲父后者爵一级。壬子，以护军将军建安王休仁爲骠骑大将
军、开府仪同三司。戊午，南平王敬猷、庐陵王敬先、安南侯
敬深并赐死。
</p><p>
时帝凶悖日甚，诛杀相继，内外百官，不保首领。先是，
讹言湘中出天子，帝将南巡荆、湘以厌之，期旦诛除四叔，然
后发引。是夜湘东王彧与左右阮佃夫、王道隆、李道儿密结帝
左右寿寂之、姜産之等十一人，谋共废帝。先是，帝好游华林
园竹林堂，使妇人裸身相逐，有一妇人不从命，斩之。经少时，
夜梦游后堂，有一女子骂曰：“帝悖虐不道，明年不及熟矣。”
帝怒，于宫中求得似所梦者一人戮之。其夕复梦所戮女骂曰：
“汝枉杀我，已诉上帝。”至是，巫觋云“此堂有鬼”。帝与山
陰公主及六宫彩女数百人随群巫捕鬼，屏除侍卫，帝亲自射之。
事毕，将奏靡靡之声，寿寂之怀刀直入，姜産之爲副，诸姬迸
逸，废帝亦走。追及之，大呼：“寂！寂！”如此者三，手不
能举，乃崩于华光殿，时年十七。太皇太后令奉湘东王彧纂承
皇统。于是葬帝于丹陽秣陵县南郊坛西。
</p><p>
帝蜂目鸟喙，长颈锐下，幼而狷急，在东宫每爲孝武所责。
孝武西巡，帝啓参承起居，书迹不谨，上诘让之曰：“书不长
进，此是一条耳。闻汝比素业都懈，狷戾日甚，何以顽固乃尔！”
初践阼，受玺绂，傲然无哀容。蔡兴宗退而叹曰：“昔鲁昭不
戚，叔孙请死，国家之祸，其在此乎。”帝始犹难诸大臣及戴
法兴等，既杀法兴，诸大臣莫不震慑。于是又诛群公，元、凯
以下，皆被殴捶牵曳，内外危惧，殿省騷然。太后疾笃，遣呼
帝，帝曰：“病人间多鬼，可畏，那可往！”太后怒，语侍者
曰：“将刀来破我腹，那得生甯馨儿！”及太后崩后数日，帝梦
太后谓曰：“汝不仁不孝，本无人君之相，子尚愚悖如此，亦
非运祚所及。孝武险虐灭道，怨结人神，儿子虽多，并无天命；
大命所归，应还文帝之子。”故帝聚诸叔都下，虑在外爲患。
</p><p>
山陰公主婬恣过度，谓帝曰：“妾与陛下虽男女有殊，俱
托体先帝，陛下后宫数百，妾惟驸马一人，事不均平，一何至
此！”帝乃爲立面首左右三十人，进爵会稽郡长公主，秩同郡
王，汤沐邑二千户，给鼓吹一部，加班剑二十人。帝每出，公
主与朝臣常共陪辇。
</p><p>
帝少好读书，颇识古事，粗有文才，自造孝武帝诔及杂篇
章，往往有辞采。以魏武有发丘中郎将、摸金校尉，乃置此二
官，以建安王休仁、山陽王休佑领之，其馀事迹，分见诸列传。
</p><p>
论曰：文帝幼年特秀，自禀君德。及正位南面，历年长久，
纲维备举，条禁明密，罚有恒科，爵无滥品。故能内清外晏，
四海谧如。而授将遣师，事乖分阃。才谢光武，而遥制兵略，
至于攻战日时，咸听成旨，虽覆师丧旅，将非韩、白，而延寇
蹙境，抑此之由。及至言泄衾衽，难结凶竖，虽祸生非虑，盖
亦有以而然。夫尽人命以自养，盖惟桀、纣之行；观夫大明之
世，其将尽人命乎。虽周公之才之美，亦当终之以乱，由此言
之，得殁亦爲幸矣。至如废帝之事，行着于篇，假以中才之君，
有一于此，足以致霣，况乎兼斯衆恶，不亡其可得乎！
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/nanshi/87954.html' class='pagedaohang'>【上一篇】<i>:卷03	宋本纪下第三</i></a></span><span class="tomenu"><a href="https://ChineseBooks.github.io/shishu/nanshi/" title="南史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/nanshi/87952.html' class='pagedaohang'>【下一篇】<i>：卷01	宋本纪上第一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>