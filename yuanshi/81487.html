<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>元史_志第十五  地理六</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/yuanshi/">元史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/yuanshi/'>元史</a> > </div>
<div class="kind">
  <h1 class="h11">志第十五  地理六</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuanshi/81488.html' class='pagedaohang'>【上一篇】<i>:志第十六  河渠一</i></a></span><span class="tomenu"><a href="https://ChineseBooks.github.io/shishu/yuanshi/" title="元史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuanshi/81486.html' class='pagedaohang'>【下一篇】<i>：志第十四  地理五</i></a></span>
</ul>
<div class="articleContent" id="articleContent"> <p><b class=maintext>志第十五  地理六</b></p><p>
湖广等处行中书省，为路三十、州十三、府三、安抚司十五、军三，属府三，属州十七，属县一百五十，管番民总管一。本省陆站一百处，水站七十三处。</p><p>江南湖北道肃政廉访司</p><p>武昌路，上。唐初为鄂州，又改江夏郡，又升武昌军。宋为荆湖北路。元宪宗末年，世祖南伐，自黄州陽罗洑，横桥梁，贯铁锁，至鄂州之白鹿矶，大兵毕渡，进薄城下，围之数月，既而解去，归即大位。至元十一年，丞相伯颜从陽罗洑南渡，权州事张晏然以城降，自是湖北州郡悉下。是年，立荆湖等路行中书省，并本道安抚司。十三年，设录事司。十四年，立湖北宣慰司，改安抚司为鄂州路总管府，并鄂州行省入潭州行省。十八年，迁潭州行省于鄂州，移宣慰司于潭州。十九年，随省处例罢宣慰司，本路隶行省。大德五年，以鄂州首来归附，又世祖亲征之地，改武昌路。户一十一万四千六百三十二，口六十一万七千一百一十八。至元二十七年抄籍数。领司一、县七。</p><p>录事司。</p><p>县七</p><p>江夏，中。倚郭。咸宁，下。嘉鱼，下。蒲圻，中。崇陽，中。通城，中。武昌。下。宋升寿昌军，以其为江西冲要地也。元因之。至元十四年，升散府，治本县。后革府，以县属本路。户一万五千八百五，口六万四千五百九十八。</p><p>岳州路，上。唐巴州，又改岳州。宋为岳陽军。元至元十二年归附。十三年，立岳州路总管府。户一十三万七千五百八，口七十八万七千七百四十三。领司一、县三、州一。</p><p>录事司。</p><p>县三</p><p>巴陵，上。倚郭。临湘，中。华容。中。</p><p>州一</p><p>平江州，下。唐平江县，宋因之。元元贞元年升州。</p><p>常德路，上。唐朗州。宋常德府。元至元十二年，置常德府安抚司。十四年，改为总管府。户二十万六千四百二十五，口一百二万六千四十二。领司一、县一、州二。州领一县。</p><p>录事司。</p><p>县一</p><p>武陵。上。</p><p>州二</p><p>桃源州，中。宋置县，元元贞元年升州。</p><p>龙陽州，下。宋辰陽县，元元贞元年升州。领一县：</p><p>沅江。下。本属朗州。后来属。</p><p>澧州路，上。唐改澧陽郡，复改澧州。元至元十二年，立安抚司。十四年，改澧州路总管府。户一十万九千九百八十九，口一百一十一万一千五百四十三。领司一、县三、州二。</p><p>录事司。</p><p>县三</p><p>澧陽，上。倚郭。石门，上。安乡。下。</p><p>州二</p><p>慈利州，中。唐、宋皆为县，元元贞元年升州。</p><p>柿溪州。下。</p><p>辰州路，下。唐改卢溪郡，复改辰州。宋因之。元改辰州路。户八万三千二百二十三，口一十一万五千九百四十五。领县四：</p><p>沅陵，中。辰溪，下。卢溪。下。叙浦。下。</p><p>沅州路，下。唐巫州，又改沅州，又为潭陽郡，又改叙州。宋为镇远州。元至元十二年，立沅州安抚司。十四年，改沅州路总管府。户四万八千六百三十二，口七万九千五百四十五。领县三：</p><p>卢陽，下。黔陽，下。麻陽。下。</p><p>兴国路，下。本隋永兴县。宋置永兴军，又改兴国军。元至元十四年，升兴国路总管府，旧隶江西。三十年，自江西割隶湖广。户五万九百五十二，口四十万七千六百一十六。领司一、县三。</p><p>录事司。至元十七年立。</p><p>县三</p><p>永兴，下。倚郭。大冶，下。通山。下。</p><p>汉陽府，唐初为沔州，又改沔陽郡。宋为汉陽军。咸淳十年，郡守孟琦以城来归。元至元十四年，升汉陽府。户一万四千四百八十六，口四万八百六十六。领县二：</p><p>汉陽，至元二十二年，升中县。汉川。下。</p><p>归州，下。唐初为归州，又改巴东郡，又复为归州。宋端平三年，元兵至江北，遂迁郡治于江南曲沱，次新滩，又次白沙南浦，今州治是也。德祐初归附。元至元十二年，立安抚司。十四年，改归州路总管府。十六年，降为州。户七千四百九十二，口一万九百六十四。领县三：</p><p>秭归，下。倚郭。巴东，下。兴山。</p><p>靖州路，下。唐为夷、播、叙三州之境。宋为诚州，复改靖州。元至元十二年，立安抚司，明年，改靖州路总管府。户二万六千五百九十四，口六万五千九百五十五。领县三：</p><p>永平，下。会同，下。通道。下。</p><p>湖南道宣慰司</p><p>岭北湖南道肃政廉访司</p><p>天临路，上。唐为潭州长沙郡。宋为湖南安抚司。元至元十三年，立安抚司。十四年，立行省，改潭州路总管府。十八年，迁行省于鄂州，徙湖南道宣慰司治潭州。天历二年，以潜邸所幸，改天临路。户六十万三千五百一，口一百八万一千一十。领司一、县五、州七。</p><p>录事司。宋有兵马司，都监领之。元至元十四年改置。</p><p>县五</p><p>长沙，上。倚郭。善化，倚郭。衡山，上。南岳衡山在焉。宁乡，上。安化。下。</p><p>州七</p><p>醴陵州，中。唐、宋皆为县。元元贞元年升州。</p><p>浏陽州，中。唐、宋皆为县。元元贞元年升州。</p><p>攸州，中。唐为县，属南云州。宋属潭州。元元贞元年升州。</p><p>湘乡州，下。唐、宋皆为县。元元贞元年升州。</p><p>湘潭州，中。唐、宋皆为县。元元贞元年升州。</p><p>益陽州，中。唐新康县。宋安化县。元元贞元年，升为益陽州。</p><p>湘陰州，下。唐、宋皆为县。元元贞元年升州。</p><p>衡州路，上。唐初为衡州，又改衡陽郡，又仍为衡州。宋因之。元至元十三年，置安抚司。十四年，改衡州路总管府。十五年，置湖南宣慰司，以衡州为治所。十八年，移司于潭，衡州隶焉。户一十一万三千三百七十三，口二十万七千五百二十三。领司一、县三。本路屯田一百二十顷。</p><p>录事司。宋立兵马司，分在城民户为五厢。元至元十三年改立。</p><p>县三</p><p>衡陽，上。倚郭。安仁，下。酃县。下。</p><p>道州路，下。唐为南营州，复改道州，复为江华郡。宋仍为道州。元至元十三年，置安抚司。十四年，改道州路总管府。户七万八千一十八，口一十万九百八十九。领司一、县四。</p><p>录事司。</p><p>县四</p><p>营道，中。倚郭。宁远，中。江华，中。永明。下。</p><p>永州路，下。唐改零陵郡为永州，宋因之。元至元十三年，置安抚司。十四年，改永州路总管府。户五万五千六百六十六，口一十万五千八百六十四。领司一、县三。本路屯田一百三顷。</p><p>录事司。</p><p>县三</p><p>零陵，上。倚郭。东安，上。祁陽。中。</p><p>郴州路，下。唐改桂陽郡为郴州，宋因之。元至元十三年，置安抚司。十四年，改郴州路总管府。户六万一千二百五十九，口九万五千一百一十九。领司一、县六。</p><p>录事司。旧有兵马司，至元十四年改立。</p><p>县六</p><p>郴陽，中。倚郭。旧为敦化县，至元十三年，改今名。宜章，中。永兴，中。兴宁，下。桂陽，下。桂东。下。</p><p>全州路，下。石晋于清湘县置全州，宋因之。元至元十三年，置安抚司。十四年，改全州路总管府。户四万一千六百四十五，口二十四万五百一十九。领司一、县二。</p><p>录事司。旧有兵马司，至元十五年改立。</p><p>县二</p><p>清湘，上。倚郭。灌陽。下。</p><p>宝庆路，下。唐邵州，又为邵陽郡。宋仍为邵州，又升宝庆府。元至元十二年，立安抚司。十四年，改宝庆路总管府。户七万二千三百九，口一十二万六千一百五。领司一、县二。</p><p>录事司。</p><p>县二</p><p>邵陽，上。倚郭。新化。中。</p><p>武冈路，下。唐武冈县。宋升为军。元至元十三年，置安抚司。十四年，升武冈路总管府。户七万七千二百七，口三十五万六千八百六十三。领司一、县三。本路屯田八十六顷。</p><p>录事司。旧有兵马司，领四厢，至元十五年改立。</p><p>县三</p><p>武冈，上。倚郭。新宁，下。绥宁。下。</p><p>桂陽路，下。唐郴州。宋升桂陽军。元至元十二年，置安抚司。十四年，升桂陽路总管府。户六万五千五十七，口一十万二千二百四。领司一、县三。</p><p>录事司。</p><p>县三</p><p>平陽，上。临武，中。蓝山。下。</p><p>茶陵州，下。唐为县，隶南云州。宋隶衡州，升为军，复为县。元至元十九年，升为州。户三万六千六百四十二，口一十七万七千二百二。</p><p>耒陽州，下。唐、宋皆为县，隶湘东郡。元至元十九年，升为州。户二万五千三百一十一，口一十一万一十。</p><p>常宁州，下。唐为县，隶衡州。宋因之。元至元十九年，升为州。户一万八千四百三十一，口六万九千四百二。</p><p>广西两江道宣慰使司都元帅府大德二年，广西两江道宣慰司都元帅府言：“比者黄圣许叛乱，逃窜交趾，遗弃水田五百四十五顷，请募溪洞徭、獞民丁，于上浪、忠州诸处开屯耕种，缓急则令击贼，深为便益。”从之。</p><p>岭南广西道肃政廉访司</p><p>静江路，上。唐初为桂州，又改始安郡，又改建陵郡，又置桂管，又升静江军。宋仍为静江军。元至元十三年，立广西道宣抚司。十四年，改宣慰司。十五年，为静江路总管府。元贞元年，并左右两江宣慰司都元帅府为广西两江道宣慰司都元帅府，仍分司邕州。户二十一万八百五十二，口一百三十五万二千六百七十八。领司一、县十。</p><p>录事司。</p><p>县十</p><p>临桂，上。倚郭。兴安，下。灵川，下。理定，下。义宁，下。修仁，下。荔浦，下。陽朔，下。永福，下。古县。下。</p><p>南宁路，下。唐初为南晋州，又改邕州，又为永宁郡。元至元十三年，立安抚司。十六年，改为邕州路总管府兼左右两江溪洞镇抚。泰定元年，改为南宁路。户一万五百四十二，口二万四千五百二十。领司一、县二。</p><p>录事司。</p><p>县二</p><p>宣化，下。武缘。下。</p><p>梧州路，下。唐改苍梧郡，又仍为梧州。宋因之。元至元十四年，置安抚司。十六年，改梧州路总管府。户五千二百，口一万九百一十。领县一：</p><p>苍梧。下。</p><p>浔州路，下。唐改浔江郡，又仍为浔州。元至元十三年，置安抚司。十六年，改为总管府。户九千二百四十八，口三万八十九。领县二：</p><p>桂平，下。平南。下。</p><p>柳州路，下。唐改龙城郡，又改柳州。元至元十三年，置安抚司。十六年，改柳州路总管府。户一万九千一百四十三，口三万六百九十四。领县三：</p><p>柳城，下。倚郭。马平，下。洛容。下。</p><p>庆远南丹溪洞等处军民安抚司，唐为龙水郡，又改粤州。宋为庆远府。元至元十三年，置安抚司。十六年，改庆远路总管府。大德元年，中书省臣言：“南丹州安抚司及庆远路相去为近，所隶户少，请省之。”遂立庆远南丹溪洞等处军民安抚司。户二万六千五百三十七，口五万二百五十三。领县五：</p><p>宜山，下。忻城，下。天河，下。思恩，下。河池。下。</p><p>平乐府，唐以平乐县置乐州，复改昭州，又为平乐郡，又仍为昭州。宋因之。元改为平乐府。户七千六十七，口三万三千八百二十。领县四：</p><p>平乐，下。倚郭。恭城，下。立山，下。龙平。下。</p><p>郁林州，下。唐为南尹州，又改贵州，又为郁林州。宋因之。元至元十四年，仍行州事。户九千五十三，口五万一千五百二十八。领县三：</p><p>南流，下。兴业，下。博白。下。</p><p>容州，下。唐改铜州为容州，又改普宁郡，又置管内经略使。宋为宁远军。至元十三年，改安抚司。十六年，改容州路总管府。户二千九百九十九，口七千八百五十四。领县三：</p><p>普宁，下。北流，下。陆川。下。</p><p>象州，下。唐改为象郡，又改象州。元至元十三年，立安抚司。十五年，改象州路总管府。户一万九千五百五十八，口九万二千一百二十六。领县三：</p><p>陽寿，下。来宾，下。武仙。下。</p><p>宾州，下。唐以岭方县地置南方州，又为宾州，又改安城郡，又改岭方郡，又仍为宾州。元至元十三年，置安抚司。十六年，改下路总管府。户六千一百四十八，口三万八千八百七十九。领县三：</p><p>岭方，下。倚郭。上林，下。迁江。下。</p><p>横州，下。唐初为简州，又改南简州，又改横州，又为宁浦郡。元至元十四年，立安抚司。十六年，改总管府。户四千九十八，口三万一千四百七十六。领县二：</p><p>宁浦，下。倚郭。永淳。下。</p><p>融州，下。唐初为融州，又改融水郡，后仍为融州。宋为清远军。元至元十四年，置安抚司。十六年，改融州路总管府。二十二年，改散州。户二万一千三百九十三，口三万九千三百三十四。领县二：</p><p>融水，下。怀远。下。</p><p>藤州，下。唐改感义郡，后仍为藤州。宋徙州治于大江西岸。元至元十三年，仍行州事。户四千二百九十五，口一万一千二百一十八。领县二：</p><p>镡津，下。岑溪。下。</p><p>贺州，下。唐改临贺郡，后仍为贺州。宋因之。元至元十三年，仍行州事。户八千六百七十六，口三万九千二百三十五。领县四：</p><p>临贺，下。倚郭。富川，下。桂岭，下。怀集，下。宋属广州，至元十五年，以隶本州。</p><p>贵州，下。唐改怀泽郡，后仍为贵州。元至元十四年，领郁林县。大德九年，省县，止行州事。户八千八百九十一，口二万八百一十一。贵州地接八番，与播州相去二百余里，乃湖广、四川、云南喉衿之地。大德六年，云南行省右丞刘深征八百媳妇，至贵州科夫，致宋隆济等纠合诸蛮为乱，水东、水西、罗鬼诸蛮皆叛，刘深伏诛。</p><p>左江。左江出源州界，至合江镇与右江水合为一，流入横州号郁江。</p><p>思明路，户四千二百二十九，口一万八千五百一十。</p><p>太平路，户五千三百一十九，口二万二千一百八十六。</p><p>右江。右江源出峨利州，与大理大盘水通。大盘在大理之威楚州。</p><p>田州路军民总管府，户二千九百九十一，口一万六千九百一。</p><p>来安路军民总管府。</p><p>镇安路。以上并阙。</p><p>海北海南道宣慰司</p><p>海北海南道肃政廉访司至元三十年立。</p><p>雷州路，下。唐初为南合州，又更名东合州，又为海康郡，又改雷州。元至元十五年，平章政事阿里海牙南征海外四州，雷州归附，初置安抚司。十七年，即此州为海北海南道宣慰司治所，改安抚司为总管府，隶宣慰司。户八万九千五百三十五，口一十二万五千三百一十。本路屯田一百六十五顷有奇。领县三：</p><p>海康，中。徐闻，下。遂溪。下。</p><p>化州路，下。唐置罗州、辩州。宋废罗州入辩州。复改辩州曰化州。元至元十五年，立安抚司。十七年，改总管府。户一万九千七百四十九，口五万二千三百一十七。本路屯田五十五顷有奇。领县三：</p><p>石龙，下。吴川，下。石城。下。</p><p>高州路，下。唐为高凉郡，又为高州。宋废高州入窦州，后复置。元至元十五年，置安抚司。十七年，改总管府。户一万四千六百七十五，口四万三千四百九十三。本路屯田四十五顷。领县三：</p><p>电白，下。茂名，下。信宜。下。</p><p>钦州路，下。唐为宁越郡，又为钦州。宋因之。元至元十五年，置安抚司。十七年，改总管府。户一万三千五百五十九，口六万一千三百九十三。领县二：</p><p>安远，下。灵山。下。</p><p>廉州路，下。唐为合浦郡，又改廉州。元至元十七年，设总管府。户五千九百九十八，口一万一千六百八十六。本路屯田四顷有奇。领县二：</p><p>合浦，下。倚郭。石康。下。</p><p>乾宁军民安抚司，唐以崖州之琼山置琼州，又为琼山郡。宋为琼管安抚都监。元至元十五年，隶海北海南道宣慰司。天历二年，以潜邸所幸，改乾宁军民安抚司。户七万五千八百三十七，口一十二万八千一百八十四。本路屯田二百九十余顷。领县七：</p><p>琼山，下。倚郭。澄迈，下。临高，下。文昌，下。乐会，下。会同，下。定安。下。</p><p>南宁军，唐儋州，改昌化郡。宋改昌化军，又改南宁军。元至元十五年，隶海北海南道宣慰司。户九千六百二十七，口二万三千六百五十二。领县三：</p><p>宜伦，下。昌化，下。感恩。下。</p><p>万安军，唐万安州。宋更为军。元至元十五年，隶海北海南道宣慰司。户五千三百四十一，口八千六百八十六。领县二：</p><p>万安，下。倚郭。陵水。下。</p><p>吉陽军，唐振州。宋改崖州，又为硃崖郡，又改吉陽军。元至元收附后，隶海北海南道宣慰司。户一千四百三十九，口五千七百三十五。领县一：</p><p>宁远。下。</p><p>八番顺元蛮夷官。至元十六年，潭州行省遣两淮招讨司经历刘继昌招降西南诸番，以龙方零为小龙番静蛮军安抚使，龙文求卧龙番南宁州安抚使，龙延三大龙番应天府安抚使，程延随程番武盛军安抚使，洪延暢洪番永盛军安抚使，韦昌盛方番河中府安抚使，石延异石番太平军安抚使，卢延陵卢番静海军安抚使，罗阿资罗甸国遏蛮军安抚使，并怀远大将军、虎符，仍以兵三千戍之。是年，宣慰使塔海以西南八番、罗氏等国已归附者，具以来上，洞寨凡千六百二十有六，户凡十万一千一百六十有八。西南五番千一百八十六寨，户八万九千四百。西南番三百一十五寨，大龙番三百六十寨。二十八年，从杨胜请，割八番洞蛮，自四川行省隶湖广行省。三十年，四川行省辟言：“思、播州元隶四川，近改入湖广，今土人愿仍其旧。”有旨遣问，还云，田氏、杨氏言，昨赴阙廷，取道湖广甚便，况百姓相邻，驿传已立，愿隶平章答剌罕。</p><p>罗番遏蛮军安抚司。</p><p>程番武盛军安抚司。</p><p>金石番太平军安抚司。</p><p>卧龙番南宁州安抚司。</p><p>小龙番静蛮军安抚司。</p><p>大龙番应天府安抚司。</p><p>木瓜犵狫蛮夷军民长官。</p><p>韦番蛮夷长官。</p><p>洪番永盛军安抚司。</p><p>方番河中府安抚司。</p><p>卢番静海军安抚司。</p><p>卢番蛮夷军民长官。</p><p>定远府。</p><p>桑州。</p><p>章龙州。</p><p>必化州。</p><p>小罗州。</p><p>下思同州。</p><p>朝宗县。 上桥县。 新安县。 麻峡县。 甕蓬县。 小罗县。 章龙县。  乌山县。 华山县。都云县。 罗博县。</p><p>管番民总管。</p><p>小程番。以下各设蛮夷军民长官。</p><p>中嶆百纳等处。</p><p>底窝紫江等处。</p><p>甕眼纳八等处。</p><p>独塔等处。</p><p>客当刻地等处。</p><p>天台等处。</p><p>梯下。</p><p>党兀等处。</p><p>勇都硃砂古瓦等处。</p><p>大小化等处。</p><p>洛甲洛屯等处。</p><p>低当低界等处。</p><p>独石寨。</p><p>百眼佐等处。</p><p>罗来州。</p><p>那历州。</p><p>重州。</p><p>阿孟州。</p><p>上龙州。</p><p>峡江州。</p><p>罗赖州。</p><p>桑州。</p><p>白州。</p><p>北岛州。</p><p>罗那州。</p><p>龙里等寨。</p><p>六寨等处。</p><p>帖犵狫等处。</p><p>本当三寨等处。</p><p>山斋等处。</p><p>羡塘带夹等处。</p><p>都云桑林独立等处。</p><p>六洞柔远等处。</p><p>竹古弄等处。</p><p>中都云板水等处。</p><p>金竹府。古瓦县。</p><p>都云军民府。</p><p>万平等处。</p><p>南宁。</p><p>丹竹等处。</p><p>陈蒙。</p><p>李稍李殿等处。</p><p>陽安等处。</p><p>八千蛮。</p><p>恭焦溪等处。</p><p>都镇。</p><p>平溪等处。</p><p>平月。</p><p>李崖等处。</p><p>陽并等处。</p><p>卢山等处。</p><p>乖西军民府。皇庆元年立，以土官阿马知府事，佩金符。</p><p>顺元等路军民安抚司。至元二十年，四川行省讨平九溪十八洞，以其酋长赴阙，定其地之可以设官者与其人之可以入官者，大处为州，小处为县，并立总管府，听顺元路宣慰司节制。</p><p>雍真乖西葛蛮等处。</p><p>葛蛮雍真等处。</p><p>曾竹等处。大德七年，顺元同知宣抚事阿重尝为曾竹蛮夷长官，以其叔父宋隆济结诸蛮为乱，弃家朝京师，陈其事宜，深入乌撒、乌蒙，至于水东，招谕木楼苗、狫，生获隆济以献。</p><p>龙平寨。</p><p>骨龙等处。</p><p>底寨等处。</p><p>茶山百纳等处。</p><p>纳坝紫江等处。</p><p>磨坡雷波等处。</p><p>漕泥等处。</p><p>青山远地等处。</p><p>木窝普冲普得等处。</p><p>武当等处。</p><p>养龙坑宿徵等处。</p><p>骨龙龙里清江水楼雍眼等处。</p><p>高桥青塘鸭水等处。</p><p>落邦札佐等处。</p><p>平迟安德等处。</p><p>六广等处。</p><p>贵州等处。</p><p>施溪样头。</p><p>朵泥等处。</p><p>水东。</p><p>市北洞。</p><p>思州军民安抚司。婺川县。</p><p>镇远府。</p><p>楠木洞。</p><p>古州八万洞。</p><p>偏桥中寨。</p><p>野鸡平。</p><p>德胜寨偏桥四甲等处。</p><p>思印江等处。</p><p>石千等处。</p><p>晓爱泸洞赤溪等处。</p><p>卑带洞大小田等处。</p><p>黄道溪。</p><p>省溪坝场等处。</p><p>金容金达等处。</p><p>台蓬若洞住溪等处。</p><p>洪安等处。</p><p>葛章葛商等处。</p><p>平头著可通达等处。</p><p>溶江芝子平茶等处。</p><p>亮寨。</p><p>沿河。</p><p>龙泉平。思州旧治龙泉，及火其城，即移治清江。至元十七年，敕徙安抚司还旧治。</p><p>佑溪。</p><p>水特姜。</p><p>杨溪公俄等处。</p><p>麻勇洞。</p><p>恩勒洞。</p><p>大万山苏葛办等处。</p><p>五寨铜人等处。</p><p>铜人大小江等处。</p><p>德明洞。</p><p>鸟罗龙干等处。</p><p>西山大洞等处。</p><p>秃罗。</p><p>浦口。</p><p>高丹。</p><p>福州。</p><p>永州。</p><p>乃州。</p><p>銮州。</p><p>程州。</p><p>三旺州。</p><p>地州。</p><p>忠州。</p><p>天州。</p><p>文州。</p><p>合凤州。</p><p>芝山州。</p><p>安习州。</p><p>茆惸等团。</p><p>荔枝。</p><p>安化上中下蛮。</p><p>曹滴等洞。</p><p>洛卜寨。</p><p>麦着土村。</p><p>衙迪洞。</p><p>会溪施容等处。</p><p>感化州等处。</p><p>契锄洞。</p><p>腊惹洞。</p><p>劳岩洞。</p><p>驴迟洞。</p><p>来化州。</p><p>客团等处。</p><p>中古州乐墩洞。</p><p>上里坪。</p><p>洪州泊李等洞。</p><p>张家洞。</p><p>沿边溪洞宣慰使司。至元二十八年，播州杨赛因不花言：“洞民近因籍户，怀疑窜匿，乞降诏招集。”又言：“向所授安抚职任，隶顺元宣慰司，其所管地，于四川行省为近，乞改为军民宣抚司，直隶四川行省。”从之。以播州等处管军万户杨汉英为绍庆珍州南平等处沿边宣慰使，行播州军民宣抚使、播州等处管军万户，仍虎符。汉英即赛因不花也。仍颁所请诏旨，诏曰：“爰自前宋归附，十五余年，阅实户数，乃有司当知之事，诸郡皆然，非独尔播。自今以往，咸奠厥居，流移失所者，招谕复业，有司常加存恤，毋致烦扰，重困吾民。”</p><p>播州军民安抚司。</p><p>黄平府。</p><p>平溪上塘罗骆家等处。</p><p>水军等处。</p><p>石粉罗家永安等处。</p><p>六洞柔远等处。</p><p>锡乐平等处。</p><p>白泥等处。</p><p>南平綦江等处。</p><p>珍州思宁等处。</p><p>水烟等处。</p><p>溱洞涪洞等处。</p><p>洞天观等处。</p><p>葛浪洞等处。</p><p>赛坝垭黎焦溪等处。</p><p>小泵单张。</p><p>倒柞等处。</p><p>乌江等处。</p><p>旧州草堂等处。</p><p>恭溪杳洞。</p><p>水囤等处。</p><p>平伐月石等处。</p><p>下坝。</p><p>寨章。</p><p>横坡。</p><p>平地寨。</p><p>寨劳。</p><p>寨勇。</p><p>上塘。</p><p>寨坦。</p><p>岑奔。</p><p>平莫。</p><p>林种密秀。</p><p>沿河佑溪等处。</p><p>新添葛蛮安抚司。大德元年，授葛蛮安抚驿券一。</p><p>南渭州。</p><p>落葛谷鹅罗椿等处。</p><p>昔不梁骆杯密约等处。</p><p>乾溪吴地等处。</p><p>哝耸古平等处。</p><p>甕城都桑等处。</p><p>都镇马乃等处。</p><p>平普乐重墺等处。</p><p>落同当等处。</p><p>平族等处。</p><p>独禄。</p><p>三陂地蓬等处。</p><p>小梆龙洛邦到骆豆虎等处。</p><p>罗月和。</p><p>麦傲。</p><p>大小田陂带等处。</p><p>都云洞。</p><p>洪安画剂等处。</p><p>谷霞寨。</p><p>刺客寨。</p><p>吾狂寨。</p><p>割利寨。</p><p>必郎寨。</p><p>谷底寨。</p><p>都谷郎寨。</p><p>犵狫寨。</p><p>平伐等处。大德元年，平伐酋领内附，乞隶于亦奚不薛，从之。</p><p>安剌速。</p><p>思楼寨。</p><p>落暮寨。</p><p>梅求望怀寨。</p><p>甘长寨。</p><p>桑州郎寨。</p><p>永县寨。</p><p>平里县寨。</p><p>锁州寨。</p><p>双隆。</p><p>思母。</p><p>归仁。</p><p>各丹。</p><p>木当。</p><p>雍郎客都等处。</p><p>雍门犵狫等处。</p><p>栖求等处仲家蛮。</p><p>娄木等处。</p><p>乐赖蒙囊吉利等处。</p><p>华山谷津等处。</p><p>青塘望怀甘长不列独娘等处。</p><p>光州。</p><p>者者寨。</p><p>安化思云等洞。</p><p>北遐洞。</p><p>茅难思风北郡都变等处。</p><p>必际县。</p><p>上黎平。</p><p>潘乐盈等处。</p><p>诚州富盈等处。</p><p>赤畲洞。</p><p>罗章特团等处。</p><p>福水州。</p><p>允州等处。</p><p>钦村。</p><p>硬头三寨等处。</p><p>颜村。</p><p>水历吾洞等处。</p><p>顺东。</p><p>六龙图。</p><p>推寨。</p><p>橘叩寨。</p><p>黄顶寨。</p><p>金竹等寨。</p><p>格慢等寨。</p><p>客芦寨。</p><p>地省等寨。</p><p>平魏。</p><p>白崖。</p><p>雍门客当乐赖蒙囊大化木瓜等处。</p><p>嘉州。</p><p>分州。</p><p>平硃。</p><p>洛河洛脑等处。</p><p>宁溪。</p><p>甕除。</p><p>麦穰。</p><p>孤顶得同等处。</p><p>甕包。</p><p>三陂。</p><p>控州。</p><p>南平。</p><p>独山州。</p><p>木洞。</p><p>瓢洞。</p><p>窖洞。</p><p>大青山骨记等处。</p><p>百佐等处。</p><p>九十九寨蛮。</p><p>当桥山齐硃谷列等处。</p><p>虎列谷当等处。</p><p>真滁杜珂等处。</p><p>杨坪杨安等处。</p><p>棣甫都城等处。</p><p>杨友阆。</p><p>百也客等处。</p><p>阿落傅等寨。</p><p>蒙楚。</p><p>公洞龙木。</p><p>三寨猫犵剌等处。</p><p>黑土石。</p><p>洛宾洛咸。</p><p>益轮沿边蛮。</p><p>割和寨。</p><p>王都谷浪寨。</p><p>王大寨。</p><p>只蛙寨。</p><p>黄平下寨。</p><p>林拱章秀拱江等处。</p><p>密秀丹张。</p><p>林种拱帮。</p><p>西罗剖盆。</p><p>杉木箐。</p><p>各郎西。</p><p>恭溪望成崖岭等处。</p><p>孤把。</p><p>焦溪笃住等处。</p><p>草堂等处。</p><p>上桑直。</p><p>下桑直。</p><p>米坪。</p><p>令其平尾等处。</p><p>保靖州。</p><p>特团等处。</p><p>征东等处行中书省，领府二、司一、劝课使五。大德三年，立征东行省，未几罢。至治元年复立，命高丽国王为左丞相。</p><p>高丽国。事迹见《高丽传》。至元十八年，王睶言：“本国置站凡四十，民畜凋弊。”敕并为二十站。三十年，沿海立水驿，自耽罗至鸭绿江并杨村、海口凡三十所。</p><p>沈陽等路高丽军民总管府。</p><p>征东招讨司。</p><p>各道劝课使。</p><p>庆尚州道。</p><p>东界交州道。</p><p>全罗州道。</p><p>忠清州道。</p><p>西海道。</p><p>耽罗军民总管府。大德五年立。</p><p>河源附录</p><p>河源古无所见。《禹贡》导河，止自积石。汉使张骞持节，道西域，度玉门，见二水交流，发葱岭，趋于阗，汇盐泽，伏流千里，至积石而再出。唐薛元鼎使吐蕃，访河源，得之于闷磨黎山。然皆历岁月，涉艰难，而其所得不过如此。世之论河源者，又皆推本二家。其说怪迂，总其实，皆非本真。意者汉、唐之时，外夷未尽臣服，而道未尽通，故其所往，每迂回艰阻，不能直抵其处而究其极也。</p><p>元有天下，薄海内外，人迹所及，皆置驿传，使驿往来，如行国中。至元十七年，命都实为招讨使，佩金虎符，往求河源。都实既受命，是岁至河州。州之东六十里，有宁河驿。驿西南六十里，有山曰杀马关，林麓穹隘，举足浸高，行一日至巅。西去愈高，四阅月，始抵河源。是冬还报，并图其城传位置以闻。其后翰林学士潘昂霄从都实之弟阔阔出得其说，撰为《河源志》。临川硃思本又从八里吉思家得帝师所藏梵字图书，而以华文译之，与昂霄所志，互有详略。今取二家之书，考定其说，有不同者，附注于下。按河源在土蕃朵甘思西鄙，有泉百余泓，沮洳散涣，弗可逼视，方可七八十里，履高山下瞰，灿若列星，以故名火敦脑兒。火敦，译言星宿也。思本曰：“河源在中州西南，直四川马湖蛮部之正西三千余里，云南丽江宣抚司之西北一千五百余里，帝师撒思加地之西南二千余里。水从地涌出如井。其井百余，东北流百余里，汇为大泽，曰火敦脑兒。”群流奔辏，近五七里，汇二巨泽，名阿剌脑兒。自西而东，连属吞噬，行一日，迤逦东骛成川，号赤宾河。又二三日，水西南来，名亦里出，与赤宾河合。又三四日，水南来，名忽阑。又水东南来，名也里术，合流入赤宾，其流浸大，始名黄河，然水犹清，人可涉。思本曰：“忽阑河源，出自南山。其地大山峻岭，绵亘千里，水流五百余里，注也里出河。也里出河源，亦出自南山。西北流五百余里，始与黄河合。”又一二日，歧为八九股，名也孙斡论，译言九渡，通广五七里，可度马。又四五日，水浑浊，土人抱革囊，骑过之。聚落纠木干象舟，傅髦革以济，仅容两人。自是两山峡束，广可一里、二里或半里，其深叵测。朵甘思东北有大雪山，名亦耳麻不莫剌，其山最高，译言腾乞里塔，即昆仑也。山腹至顶皆雪，冬夏不消。土人言，远年成冰时，六月见之。自八九股水至昆仑，行二十日。思本曰：“自浑水东北流二百余里，与怀里火秃河合。怀里火秃河源自南山，水正北偏西流八百余里，与黄河合，又东北流一百余里，过郎麻哈地。又正北流一百余里，乃折而西北流二百余里，又折而正北流一百余里，又折而东流，过昆仑山下，番名亦耳麻不莫剌。其山高峻非常，山麓绵亘五百余里，河随山足东流，过撒思加阔即、阔提地。”</p><p>河行昆仑南半日，又四五日，至地名阔即及阔提，二地相属。又三日，地名哈剌别里赤兒，四达之冲也，多寇盗，有官兵镇之。近北二日，河水过之。思本曰：“河过阔提，与亦西八思今河合。亦西八思今河源自铁豹岭之北，正北流凡五百余里，而与黄河合。”昆仑以西，人简少，多处山南。山皆不穹峻，水亦散漫，兽有髦牛、野马、狼、狍、羱羊之类。其东，山益高，地亦渐下，岸狭隘，有狐可一跃而越之处。行五六日，有水西南来，名纳邻哈剌，译言细黄河也。思本曰：“哈剌河自白狗岭之北，水西北流五百余里，与黄河合。”又两日，水南来，名乞兒马出。二水合流入河。思本曰：“自哈剌河与黄河合，正北流二百余里，过阿以伯站，折而西北流，经昆仑之北二百余里，与乞里马出河合。乞里马出河源自威、茂州之西北，岷山之北，水北流，即古当州境，正北流四百余里，折而西北流，又五百余里，与黄河合。”</p><p>河水北行，转西流，过昆仑北，一向东北流，约行半月，至贵德州，地名必赤里，始有州治官府。州隶吐蕃等处宣慰司，司治河州。又四五日，至积石州，即《禹贡》积石。五日，至河州安乡关。一日，至打罗坑。东北行一日，洮河水南来入河。思本曰：“自乞里马出河与黄河合，又西北流，与鹏拶河合。鹏拶河源自鹏拶山之西北，水正西流七百余里，过札塞塔失地，与黄河合。折而西北流三百余里，又折而东北流，过西宁州、贵德州、马岭凡八百余里，与邈水合。邈水源自青唐宿军谷，正东流五百余里，过二巴站与黄河合，又东北流，过土桥站古积石州来羌城、廓州构米站界都城凡五百余里，过河州与野庞河合。野庞河源自西倾山之北，水东北流凡五百余里，与黄河合。又东北流一百余里，过踏白城银川站与湟水、浩亹河合。湟水源自祁连山下，正东流一千余里，注浩亹河。浩亹河源自删丹州之南删丹山下，水东南流七百余里，注湟水，然后与黄河合。又东北流一百余里，与洮河合。洮河源自羊撒岭北，东北流，过临洮府凡八百余里，与黄河合。”又一日，至兰州，过北卜渡。至鸣沙州，过应吉里，正东行。至宁夏府南，东行，即东胜州，隶大同路。自发源至汉地，南北涧溪，细流傍贯，莫知纪极。山皆草石，至积石方林木暢茂。世言河九折，彼地有二折，盖乞兒马出及贵德必赤里也。思本曰：“自洮水与河合，又东北流，过达达地，凡八百余里。过丰州西受降城，折而正东流，过达达地古天德军中受降城、东受降城凡七百余里。折而正南流，过大同路云内州、东胜州与黑河合。黑河源自渔陽岭之南，水正西流，凡五百余里，与黄河合。又正南流，过保德州、葭州及兴州境，又过临州，凡一千余里，与吃那河合。吃那河源自古宥州，东南流，过陕西省绥德州，凡七百余里，与黄河合。又南流三百里，与延安河合。延安河源自陕西芦子关乱山中，南流三百余里，过延安府，折而正东流三百里，与黄河合。又南流三百里，与汾河合。汾河源自河东朔、武州之南乱山中，西南流，过管州，冀宁路汾州，霍州，晋宁路绛州，又西流，至龙门，凡一千二百余里，始与黄河合。又南流二百里，过河中府，遇潼关与太华大山绵亘，水势不可复南，乃折而东流。大概河源东北流，所历皆西番地，至兰州凡四千五百余里，始入中国。又东北流，过达达地，凡二千五百余里，始入河东境内。又南流至河中，凡一千八百余里。通计九千余里。”</p><p>西北地附录</p><p>笃来帖木兒</p><p>途鲁吉。</p><p>柯耳鲁地。</p><p>畏兀兒地。至元二十年，立畏兀兒四处站及交钞库。</p><p>哥疾宁。</p><p>可不里。</p><p>巴达哈伤。</p><p>途思。</p><p>忒耳迷。</p><p>不花剌。</p><p>那黑沙不。</p><p>的里安。</p><p>撒麻耳干。</p><p>忽氈。</p><p>麻耳亦囊。</p><p>可失哈耳。</p><p>忽炭。</p><p>柯提。</p><p>兀提剌耳。</p><p>巴补。</p><p>讹迹邗。</p><p>倭赤。</p><p>苦叉。</p><p>柯散。</p><p>阿忒八失。</p><p>八里茫。</p><p>察赤。</p><p>也云赤。</p><p>亦剌八里。</p><p>普剌。</p><p>也迷失。</p><p>阿里麻里。诸王海都行营于阿力麻里等处，盖其分地也。自上都西北行六千里，至回鹘五城，唐号北庭，置都护府。又西北行四五千里，至阿力麻里。至元五年，海都叛，举兵南来，世祖逆败之于北庭，又追至阿力麻里，则又远遁二千余里。上令勿追，以皇子北平王统诸军于阿力麻里以镇之，命丞相安童往辅之。</p><p>合剌火者。</p><p>鲁古尘。</p><p>别失八里。至元十五年，授八撒察里虎符，掌别失八里畏兀城子里军站事。十七年，以万户綦公直戍别失八里。十八年，从诸王阿只吉请，自大和岭至别失八里置新站三十。二十年，立别失八里和州等处宣慰司。二十一年，阿只吉使来言：“元隶只必帖木兒二十四城之中，有察带二城置达鲁花赤，就付阔端，遂不隶省。”至是奉旨：“诚如所言，其还正之。”二十三年，遣侍卫新附兵千人屯田别失八里，置元帅府，即其地以总之。</p><p>他古新。</p><p>仰吉八里。</p><p>古塔巴。</p><p>彰八里。至元十五年，授朵鲁知金符，掌彰八里军站事。</p><p>月祖伯</p><p>撒耳柯思。</p><p>阿兰阿思。</p><p>钦察。太宗甲午年，命诸王拔都征西域钦义、阿速、斡罗思等国。岁乙未，亦命宪宗往焉。岁丁酉，师至宽田吉思海傍，钦义酋长八赤蛮逃避海岛中，适值大风，吹海水去而干，生禽八赤蛮，遂与诸王拔都征斡罗思，至也列赞城，七日破之。岁丁巳，出师南征，以驸马剌真之子乞反为达鲁花赤，镇守斡罗思、阿思。岁癸丑，括斡罗思、阿思户口。</p><p>阿罗思。</p><p>不里阿耳。</p><p>撒吉剌。</p><p>花剌子模。</p><p>赛兰。</p><p>巴耳赤邗。</p><p>氈的。</p><p>不赛因。</p><p>八哈剌因。</p><p>怯失。</p><p>八吉打。</p><p>孙丹尼牙。</p><p>忽里模子。</p><p>可咱隆。</p><p>设剌子。</p><p>泄剌失。</p><p>苦法。</p><p>瓦夕的。</p><p>兀乞八剌。</p><p>毛夕里。</p><p>设里汪。</p><p>罗耳。</p><p>乞里茫沙杭。</p><p>兰巴撒耳。</p><p>那哈完的。</p><p>亦思法杭。</p><p>撒瓦。</p><p>柯伤。</p><p>低廉。</p><p>胡瓦耳。</p><p>西模娘。</p><p>阿剌模忒。</p><p>可疾云。</p><p>阿模里。</p><p>撒里牙。</p><p>塔米设。</p><p>赞章。</p><p>阿八哈耳。</p><p>撒里茫。</p><p>硃里章。</p><p>的希思丹。</p><p>巴耳打阿。</p><p>打耳班。</p><p>巴某。</p><p>塔八辛。</p><p>不思忒。</p><p>法因。</p><p>乃沙不耳。</p><p>撒剌哈歹。</p><p>巴瓦兒的。</p><p>麻里兀。</p><p>塔里干。</p><p>巴里黑。</p><p>吉利吉思、撼合纳、谦州、益兰州等处。吉利吉思者，初以汉地女四十人，与乌斯之男结婚，取此义以名其地。南去大都万有余里。相传乃满部始居此，及元朝析其民为九千户。其境长一千四百里，广半之，谦河经其中，西北流。又西南有水曰阿浦，东北有水曰玉须，皆巨浸也，会于谦，而注于昴可剌河，北入于海。俗与诸国异。其语言则与畏吾兒同。庐帐而居，随水草畜牧，颇知田作，遇雪则跨木马逐猎。土产名马、白黑海东青。昴可剌者，因水为名，附庸于吉利吉思，去大都二万五千余里。其语言与吉利吉思特异。昼长夜短，日没时炙羊肋熟，东方已曙矣，即《唐史》所载骨利斡国也。乌斯亦因水为名，在吉利吉思东，谦河之北。其俗每岁六月上旬，刑白马牛羊，洒马湩，咸就乌斯沐涟以祭河神，谓其始祖所从出故也。撼合纳犹言布囊也，盖口小肮巨，地形类此，因以为名。在乌斯东，谦河之源所从出也。其境上惟有二山口可出入，山水林樾，险阻为甚，野兽多而畜字少。贫民无恆产者，皆以桦皮作庐帐，以白鹿负其行装，取鹿乳，采松实，及劚山丹、芍药等根为食。</p><p>月亦乘木马出猎。谦州亦以河为名，去大都九千里，在吉利吉思东南，谦河西南，唐麓岭之北，居民数千家，悉蒙古、回纥人。有工匠数局，盖国初所徙汉人也。地沃衍宜稼，夏种秋成，不烦耘耔。或云汪罕始居此地。益兰者，蛇之称也。初，州境山中居人，见一巨蛇，长数十步，从穴中出饮河水，腥闻数里，因以名州。至元七年，诏遣刘好礼为吉利吉思撼合纳谦州益兰州等处断事官，即于此州修库廪，置传舍，以为治所。先是，数部民俗，皆以杞柳为杯皿，刳木为槽以济水，不解铸作农器，好礼闻诸朝，乃遣工匠，教为陶冶舟楫，土人便之。</p><p>安南郡县附录</p><p>安南，古交趾也。陈氏叛服之迹，已见本传，今取其城邑之可纪者，录于左方。</p><p>大罗城路，汉交趾郡。唐置安南都护府。宋时郡人李公蕴立国于此。及陈氏立，以其属地置龙兴、天长、长安府。</p><p>龙兴府，本多冈乡。陈氏有国，置龙兴府。</p><p>天长府，本多墨乡，陈氏祖父所生之地。建行宫于此，岁一至，示不忘本，故改曰天长。</p><p>长安府，本华闾洞，丁部领所生之地。五代末，部领立国于此。</p><p>归化江路，地接云南。</p><p>宣化江路，地接特磨道。</p><p>沱江路，地接金齿。</p><p>谅州江路，地接左右两江。</p><p>北江路，在罗城东岸，泸江水分入北江，江有六桥。</p><p>如月江路。</p><p>南册江路。</p><p>大黄江路。</p><p>烘路。</p><p>快路。</p><p>国威州，在罗城南。此以下州，多接云南、广西界，虽名州，其实洞也。</p><p>古州，在北江。</p><p>仙州，古龙编。</p><p>富良。</p><p>司农。一云杨舍。</p><p>定边。一云明媚。</p><p>万涯。一云明黄。</p><p>文周。一云门州。</p><p>七源。</p><p>思浪。</p><p>大原。一云黄源。</p><p>通农。</p><p>罗顺。一云来神。</p><p>梁舍。一云梁个。</p><p>平源。</p><p>光州。一云明苏。</p><p>渭龙。一云乙舍。</p><p>道黄。即平林场。</p><p>武宁。此以下县，接云南、广西界，虽名县，其实洞也。</p><p>万载。丘温。新立。恍县。纸县。历县。阑桥。</p><p>乌延。古勇。供县。窟县。上坡。门县。</p><p>清化府路，汉九真。隋、唐为爱州。其属邑更号曰江、曰场、曰甲、曰社。</p><p>梁江。</p><p>波龙江。</p><p>古农江。</p><p>宋舍江。</p><p>茶江。</p><p>安暹江。</p><p>分场。古文场。</p><p>古藤甲。</p><p>支明甲。</p><p>古弘甲。</p><p>古战甲。</p><p>缘甲。</p><p>安府路，汉日南。隋、唐为驩州。</p><p>倍江。</p><p>恶江。</p><p>偈江。</p><p>尚路社。</p><p>唐舍社。</p><p>张舍社。</p><p>演州路，本日南属县，曰扶演、安仁。唐改演州。</p><p>孝江。</p><p>多壁场。</p><p>巨赖社。</p><p>他袁社。</p><p>布政府路，本日南郡象林县，东滨海，西际真蜡，南接扶南，北连九德。东汉末，区连杀象林令，自立国，称林邑。唐时有环王者，徙国于占，曰占城。今布政乃林邑故地。</p><p>自安南大罗城至燕京，约一百一十五驿，计七千七百余里。</p><p>边氓服役</p><p>占城。</p><p>王琴。</p><p>蒲伽。</p><p>道览。</p><p>渌淮。</p><p>稔婆逻。</p><p>獠。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuanshi/81488.html' class='pagedaohang'>【上一篇】<i>:志第十六  河渠一</i></a></span><span class="tomenu"><a href="https://ChineseBooks.github.io/shishu/yuanshi/" title="元史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuanshi/81486.html' class='pagedaohang'>【下一篇】<i>：志第十四  地理五</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>