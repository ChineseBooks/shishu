<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>元史_志第一  天文一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/yuanshi/">元史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/yuanshi/'>元史</a> > </div>
<div class="kind">
  <h1 class="h11">志第一  天文一</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuanshi/81503.html' class='pagedaohang'>【上一篇】<i>:志第二  天文二</i></a></span><span class="tomenu"><a href="https://ChineseBooks.github.io/shishu/yuanshi/" title="元史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuanshi/81501.html' class='pagedaohang'>【下一篇】<i>：本纪第四十七  顺帝十</i></a></span>
</ul>
<div class="articleContent" id="articleContent"> <p><b class=maintext>志第一  天文一</b></p><p>
司天之说尚矣，《易》曰：“天垂象，见吉凶，圣人象之。”又曰：“观乎天文，以察时变。”自古有国家者，未有不致谨于斯者也。是故尧命羲、和，历象日月星辰，舜在璇玑、王衡，以齐七政，天文于是有测验之器焉。然古之为其法者三家：曰周髀，曰宣夜，曰浑天。周髀、宣夜先绝，而浑天之学至秦亦无传，汉洛下闳始得其术，作浑仪以测天。厥后历世递相沿袭，其有得有失，则由乎其人智术之浅深，未易遽数也。</p><p>宋自靖康之乱，仪象之器尽遍于金。元兴，定鼎于燕，其初袭用金旧，而规环不协，难复施用。于是太史郭守敬者，出其所创简仪、仰仪及诸仪表，皆臻于精妙，卓见绝识，盖有古人所未及者。其说以谓：昔人以管窥天，宿度余分约为太半少，未得其的。乃用二线推测，于余分纤微皆有可考。而又当时四海测景之所凡二十有七，东极高丽，西至滇池，南逾硃崖，北尽铁勒，是亦古人之所未及为者也。自是八十年间，司天之官遵而用之，靡有差忒。而凡日月薄食、五纬凌犯、彗孛飞流、晕珥虹霓、精昆云气等事，其系于天文占候者，具有简册存焉。</p><p>若昔司马迁作《天官书》，班固、范晔作《天文志》，其于星辰名号、分野次舍、推步候验之际详矣。及晋、隋二《志》，实唐李淳风撰，于夫二十八宿之躔度，二曜五纬之次舍，时日灾祥之应，分野休咎之别，号极详备，后有作者，无以尚之矣。是以欧陽修志《唐书·天文》，先述法象之具，次纪日月食、五星凌犯及星变之异；而凡前史所已载者，皆略不复道。而近代史官志宋《天文》者，则首载仪象诸篇；志金《天文》者，则唯录日月五星之变。诚以玑衡之制载于《书》，日星、风雨、霜雹、雷霆之灾异载于《春秋》，慎而书之，非史氏之法当然，固所以求合于圣人之经者也。今故据其事例，作元《天文志》。</p><p>简仪</p><p>简仪之制，四方为趺，纵一丈八尺，三分去一以为广。趺面上广六寸，下广八寸，厚如上广。中布横輄三、纵輄三。南二，北抵南輄；北一，南抵中輄。趺面四周为水渠，深一寸，广加五分。四隅为础，出趺面内外各二寸。绕础为渠，深广皆一寸，与四周渠相灌通。又为础于卯酉位，广加四维，长加广三之二，水渠亦如之。北极云架柱二，径四寸，长一丈二尺八寸。下为鰲云，植于乾艮二隅础上，左右内向，其势斜准赤道，合贯上规。规环径二尺四寸，广一寸五分，厚倍之。中为距，相交为斜十字，广厚如规。中心为窍，上广五分，方一寸有半，下二寸五分，方一寸，以受北极枢轴。自云架柱斜上，去趺面七尺二寸，为横輄。自輄心上至窍心六尺八寸。又为龙柱二，植于卯酉础中分之北，皆饰以龙，下为山形，北向斜植，以柱北架。南极云架柱二，植于卯酉础中分之南，广厚形制，一如北架。斜向坤巽二隅，相交为十字，其上与百刻环边齐，在辰巳、未申之间，南倾之势准赤道，各长一丈一尺五寸。自趺面斜上三尺八寸为横輄，以承百刻环。下边又为龙柱二，植于坤巽二隅础上，北向斜柱，其端形制，一如北柱。</p><p>四游变环，径六尺，广二寸，厚一寸，中间相离一寸，相连于子午卯酉。当子午为圆窍，以受南北极枢轴。两面皆列周天度分，起南极，抵北极，余分附于北极。去南北枢窍两旁四寸，各为直距，广厚如环。距中心各为横关，东西与两距相连，广厚亦如之。关中心相连，厚三寸，为窍方八分，以受窥衡枢轴。窥衡长五尺九寸四分，广厚皆如环，中腰为圆窍，径五分，以受枢轴。衡两端为圭首，以取中缩。去圭首五分，各为侧立横耳，高二寸二分，广如衡面，厚三分，中为圆窍，径六分。其中心，上下一线界之，以知度分。</p><p>百刻环，径六尺四寸，面广二寸，周布十二时、百刻，每刻作三十六分，厚二寸，自半已上广三寸。又为十字距，皆所以承赤道环也。百刻环内广面卧施圆轴四，使赤道环旋转无涩滞之患。其环陷入南极架一寸，仍钉之。赤道环径广厚皆如四游，环面细刻列舍、周天度分。中为十字距，广三寸，中空一寸，厚一寸。当心为窍，窍径一寸，以受南极枢轴。界衡二，各长五尺九寸四分，广三寸。衡首斜剡五分，刻度分以对环面。中腰为窍，重置赤道环、南极枢轴。其上衡两端，自长窍处边至衡首底，厚倍之，取二衡运转，皆着环面，而无低昂之失，且易得度分也。二极枢轴皆以钢铁为之，长六寸，半为本，半为轴。本之分寸一如上规距心，适取能容轴径一寸。北极轴中心为孔，孔底横穿，通两旁，中出一线，曲其本，出横孔两旁结之。孔中线留三分，亦结之.上下各穿一线，贯界衡两端，中心为孔，下洞衡底，顺衡中心为渠以受线，直入内界长窍中。至衡中腰，复为孔，自衡底上出结之。</p><p>定极环，广半寸，厚倍之，皆势穹窿，中径六度，度约一寸许。极星去不动处三度，仅容转周。中为斜十字距，广厚如环，连于上规。环距中心为孔，径五厘。下至北极轴心六寸五分，又置铜板，连于南极云架之十字，方二寸，厚五分。北面剡其中心，存一厘以为厚，中为圜孔，径一分，孔心下至南极轴心亦六寸五分。又为环二：其一陰纬环，面刻方位，取趺面纵横輄北十字为中心，卧置之。其一曰立运环，面刻度分，施于北极云架柱下，当卧环中心，上属架之横輄，下抵趺輄之十字，上下各施枢轴，令可旋转。中为直距，当心为窍，以施窥衡，令可俯仰，用窥日月星辰出地度分。右四游环，东西运转，南北低昂，凡七政、列舍、中外官去极度分皆测之。赤道环旋转，与列舍距星相当，即转界衡使两线相对，凡日月五星、中外官入宿度分皆测之。百刻环，转界衡令两线与日相对，其下直时刻，则昼刻也，夜则以星定之。比旧仪测日月五星出没，而无陽经陰纬云柱之映。</p><p>其浑象之制，圜如弹丸，径六尺，纵横各画周天度分。赤道居中，去二极，各周天四之一。黄道出入赤道内外，各二十四度弱。月行白道，出入不常，用竹篾均分天度，考验黄道所交，随时迁徙。先用简仪测到入宿去极度数，按于其上，校验出入黄赤二道远近疏密，了然易辨，仍参以算数为准。其象置于方匮之上，南北极出入匮面各四十度太强，半见半隐，机运轮牙隐于匮中。</p><p>○仰仪</p><p>仰仪之制，以铜为之，形若釜，置于砖台。内画周天度，脣列十二辰位，盖俯视验天者也。其《铭》辞云：“不可体形，莫天大也。无竞维人，仰釜载也。六尺为深，广自倍也。兼深广倍，晙釜兑也。环凿为沼，准以溉也。辨方正位，曰子卦也。衡缩度中，平斜再也。斜起南极，平釜镦也。小大必周，入地画也。始周浸断，浸极外也。极入地深，四十太也。北九十一，赤道齘也。列刻五十，六时配也。衡竿加卦，巽坤内也。以负缩竿，子午对也。首旋玑板，曌纳芥也。上下悬直，与镦会也。视日透光，何度在也。絜谷朝宾，夕饯昧也。寒暑发敛，验进退也。薄蚀起自，鉴生杀也。以避赫曦，夺目害也。南北之偏，亦可概也。极浅十五，林邑界也。黄道夏高，人所载也。夏永冬短，犹少差也。深五十奇，铁勒塞也。黄道浸平，冬昼晦也。夏则不没，永短最也。安浑宣夜，昕穹盖也。六天之书，言殊话也。一仪一揆，孰善悖也。以指为告，无烦喙也。暗资以明，疑者沛也。智者是之，胶者怪也。古今巧历，不亿辈也。非让不为，思不逮也。将窥天朕，造化爱也。其有俊明，昭圣代也。泰山砺乎，河如带也。黄金不磨，悠久赖也。鬼神禁诃，勿铭坏也。”</p><p>大明殿灯漏</p><p>灯漏之制，高丈有七尺，架以金为之。其曲梁之上，中设云珠，左日右月。云珠之下，复悬一珠。梁之两端，饰以龙首，张吻转目，可以审平水之缓急。中梁之上，有戏珠龙二，随珠俯仰，又可察准水之均调。凡此皆非徒设也。灯球杂以金宝为之，内分四层，上环布四神，旋当日月参辰之所在，左转日一周。次为龙虎鸟龟之象，各居其方，依刻跳跃，铙鸣以应于内。又次周分百刻，上列十二神，各执时牌，至其时，四门通报。又一人当门内，常以手指其刻数。下四隅，钟鼓钲铙各一人，一刻鸣钟，二刻鼓，三钲，四铙，初正皆如是。其机发隐于柜中，以水激之。</p><p>正方案</p><p>正方案，方四尺，厚一寸。四周去边五分为水渠。先定中心，画为十字，外抵水渠。去心一寸，画为圆规，自外寸规之，凡十九规。外规内三分，画为重规，遍布周天度。中为圆，径二寸，高亦如之。中心洞底植臬，高一尺五寸，南至则减五寸，北至则倍之。</p><p>凡欲正四方，置案平地，注水于渠，眡平，乃植臬于中。自臬景西入外规，即识以墨影，少移辄识之，每规皆然，至东出外规而止。凡出入一规之交，皆度以线，屈其半以为中，即所识与臬相当，且其景最短，则南北正矣。复遍阅每规之识，以审定南北。南北既正，则东西从而正。然二至前后，日轨东西行，南北差少，即外规出入之景以为东西，允得其正。当二分前后，日轨东西行，南北差多，朝夕有不同者，外规出入之景或未可凭，必取近内规景为定，仍校以累日则愈真。</p><p>又测用之法，先测定所在北极出地度，即自案地平以上度，如其数下对南极入地度，以墨斜经中心界之，又横截中心斜界为十字，即天腹赤道斜势也。乃以案侧立，悬绳取正。凡置仪象，皆以此为准。</p><p>○圭表</p><p>圭表以石为之，长一百二十八尺，广四尺五寸，厚一尺四寸，座高二尺六寸。南北两端为池，圆径一尺五寸，深二寸，自表北一尺，与表梁中心上下相直。外一百二十尺，中心广四寸，两旁各一寸，画为尺寸分，以达北端。两旁相去一寸为水渠，深广各一寸，与南北两池相灌通以取平。表长五十尺，广二尺四寸，厚减广之半，植于圭之南端圭石座中，入地及座中一丈四尺，上高三十六尺。其端两旁为二龙，半身附表上擎横梁，自梁心至表颠四尺，下属圭面，共为四十尺。梁长六尺，径三寸，上为水渠以取平。两端及中腰各为横窍，径二分，横贯以铁，长五寸，系线合于中，悬锤取正，且防倾垫。</p><p>按表短则分寸短促，尺寸之下所谓分秒太半少之数，未易分别；表长则分寸稍长，所不便者景虚而淡，难得实影。前人欲就虚景之中考求真实，或设望筒，或置小表，或以木为规，皆取端日光，下彻表面。今以铜为表，高三十六尺，端挟以二龙，举一横梁，下至圭面共四十尺，是为八尺之表五。圭表刻为尺寸，旧一寸，今申而为五，厘毫差易分别。</p><p>景符</p><p>景符之制，以铜叶，博二寸，长加博之二，中穿一窍，若针芥然。以方跂为趺，一端设为机轴，令可开阖，耆其一端，使其势斜倚，北高南下，往来迁就于虚梁之中。窍达日光，仅如米许，隐然见横梁于其中。旧法一表端测晷，所得者日体上边之景。今以横梁取之，实得中景，不容有毫末之差。至元十六年己卯夏至晷景，四月十九日乙未景一丈二尺三寸六分九厘五毫。至元十六年己卯冬至晷景，十月二十四日戊戌景七丈六尺七寸四分。</p><p>窥几</p><p>窥几之制，长六尺，广二尺，高倍之。下为趺，广三寸，厚二寸，上跂广四寸，厚如趺。以板为面，厚及寸，四隅为足，撑以斜木，务取正方。面中开明窍，长四尺，广二寸。近窍两旁一寸分画为尺，内三寸刻为细分，下应圭面。几面上至梁心二十六尺，取以为准。窥限各各长二尺四寸，广二寸，脊厚五分，两刃斜閷，取其于几面相符，着限两端，厚广各存二寸，衔入几跂。俟星月正中，从几下仰望，视表梁南北以为识，折取分寸中数，用为直景。又于远方同日窥测取景数，以推星月高下也。</p><p>西域仪象</p><p>世祖至元四年，扎马鲁丁造西域仪象：</p><p>咱秃哈剌吉，汉言混天仪也。其制以铜为之，平设单环，刻周天度，画十二辰位，以准地面。侧立双环而结于平环之子午，半入地下，以分天度。内第二双环，亦刻周天度，而参差相交，以结于侧双环，去地平三十六度以为南北极，可以旋转，以象天运为日行之道。内第三、第四环，皆结于第二环，又去南北极二十四度，亦可以运转。凡可运三环，各对缀铜方钉，皆有窍以代衡箫之仰窥焉。</p><p>咱秃朔八台，汉言测验周天星曜之器也。外周圆墙，而东面启门，中有小台，立铜表高七尺五寸，上设机轴，悬铜尺，长五尺五寸，复加窥测之箫二，其长如之，下置横尺，刻度数其上，以准挂尺。下本开图之远近，可以左右转而周窥，可以高低举而遍测。</p><p>鲁哈麻亦渺凹只，汉言春秋分晷影堂。为屋二间，脊开东西横罅，以斜通日晷。中有台，随晷影南高北下，上仰置铜半环，刻天度一百八十，以准地上之半天，斜倚锐者铜尺，长六尺，阔一寸六分，上结半环之中，下加半环之上，可以往来窥运，侧望漏屋晷影，验度数，以定春秋二分。</p><p>鲁哈麻亦木思塔余，汉言冬夏至晷影堂也。为屋五间，屋下为坎，深二丈二尺，脊开南北一罅，以直通日晷。随罅立壁，附壁悬铜尺，长一丈六寸。壁仰画天度半规，其尺亦可往来规运，直望漏屋晷影，以定冬夏二至。</p><p>苦来亦撒麻，汉言浑天图也。其制以铜为丸，斜刻日道交环度数于其腹，刻二十八宿形于其上。外平置铜单环，刻周天度数，列于十二辰位以准地。而侧立单环二，一结于平环之子午，以铜丁象南北极，一结于平环之卯酉，皆刻天度。即浑天仪而不可运转窥测者也。</p><p>苦来亦阿兒子，汉言地理志也。其制以木为圆球，七分为水，其色绿，三分为土地，其色白。画江河湖海，脉络贯串于其中。画作小方井，以计幅圆之广袤、道里之远近。</p><p>兀速都兒剌不，定汉言，昼夜时刻之器。其制以铜如圆镜而可挂，面刻十二辰位、昼夜时刻，上加铜条缀其中，可以圆转。铜条两端，各屈其首为二窍以对望，昼则视日影，夜则窥星辰，以定时刻，以测休咎。背嵌镜片，三面刻其图凡七，以辨东西南北日影长短之不同、星辰向背之有异，故各异其图，以画天地之变焉。</p><p>四海测验</p><p>南海，北极出地一十五度，夏至景在表南，长一尺一寸六分，昼五十四刻，夜四十六刻。</p><p>衡岳，北极出地二十五度，夏至日在表端，无景，昼五十六刻，夜四十四刻。</p><p>岳台，北极出地三十五度，夏至晷景长一尺四寸八分，昼六十刻，夜四十刻。</p><p>和林，北极出地四十五度，夏至晷景长三尺二寸四分，昼六十四刻，夜三十六刻。</p><p>铁勒，北极出地五十五度，夏至晷景长五尺一分，昼七十刻，夜三十刻。</p><p>北海，北极出地六十五度，夏至晷景长六尺七寸八分，昼八十二刻，夜一十八刻。</p><p>大都，北极出地四十度太强，夏至晷景长一丈二尺三寸六分，昼六十二刻，夜三十八刻。</p><p>上都，北极出地四十三度少。</p><p>北京，北极出地四十二度强。</p><p>益都，北极出地三十七度少。</p><p>登州，北极出地三十八度少。</p><p>高丽，北极出地三十八度少。</p><p>西京，北极出地四十度少。</p><p>太原，北极出地三十八度少。</p><p>安西府，北极出地三十四度半强。</p><p>兴元，北极出地三十三度半强。</p><p>成都，北极出地三十一度半强。</p><p>西凉州，北极出地四十度强。</p><p>东平，北极出地三十五度太。</p><p>大名，北极出地三十六度。</p><p>南京，北极出地三十四度太强。</p><p>河南府陽城，北极出地三十四度太弱。</p><p>扬州，北极出地三十三度。</p><p>鄂州，北极出地三十一度半。</p><p>吉州，北极出地二十六度半。</p><p>雷州，北极出地二十度太。</p><p>琼州，北极出地一十九度太。</p><p>日薄食晕珥及日变</p><p>世祖中统二年三月壬戌朔，日有食之。三年十一月辛丑，日有背气，重晕三珥。至元二年正月辛未朔，日有食之。四年五月丁亥朔，日有食之。五年十月戊寅朔，日有食之。七年三月庚子朔，日有食之。八年八月壬辰朔，日有食之。九年八月丙戌朔，日有食之。十二年六月庚子朔，日有食之。十四年十月丙辰朔，日有食之。十九年六月己丑朔，日有食之。七月戊午朔，日有食之。二十四年七月癸丑，日晕连环，白虹贯之。十月戊午朔，日有食之。二十六年三月庚辰朔，日有食之。二十七年八月辛未朔，日有食之。二十九年正月甲午朔，日有食之。有物渐侵入日中，不能既，日体如金环然，左右有珥，上有抱气。三十一年六月庚辰朔，日食。</p><p>成宗大德三年八月己酉朔，日食。四年二月丁未朔，日食。六年六月癸亥朔，日食。七年闰五月戊午朔，日食。八年五月壬子朔，日食。</p><p>武宗至大三年正月丁亥，白虹贯日。八月甲寅，白虹贯日。四年正月壬辰，日赤如赭。</p><p>仁宗皇庆元年六月乙丑朔，日有食之。延祐元年三月己亥，白晕亘天，连环贯日。二年四月戊寅朔，日有食之。五月甲戌，日赤如赭。乙亥，亦如之。九月甲寅，日赤如赭。戊午，亦如之。三年五月戊申，日赤如赭。五年二月癸巳朔，日有食之。六年二月丁亥朔，日有食之。七年正月辛巳朔，日有食之。三月乙未，日有晕若连环然。</p><p>英宗至治元年三月己丑，交晕如连环贯日。六月癸卯朔，日有食之。二年十一月甲午朔，日有食之。</p><p>泰定帝泰定四年二月辛卯，白虹贯日。九月丙申朔，日食。</p><p>文宗天历二年七月丙辰朔，日有食之。至顺元年九月癸巳，白虹贯日。二年正月己酉，白虹贯日。八月甲辰朔，日有食之。十一月壬申朔，日有食之。三年五月丁酉，白虹并日出，长竟天。</p><p>顺帝元统元年三月癸巳，日赤如赭。闰三月丙申、癸丑、甲寅，皆如之。二年四月戊午朔，日有食之。至元元年十二月戊午，日赤如赭。闰十二月丁亥、戊子、己丑，皆如之。二年二月壬辰，日赤如赭。乙未、丙申，亦如之。三月庚申、壬戌、癸亥，四月丁丑朔，皆如之。八月甲戌朔，日有食之。十二月甲戌，日赤如赭。三年正月丁巳，日有交晕，左右珥上有白虹贯之。二月壬申朔，日有食之。八月癸未，日有交晕，左右珥上有白虹贯之。十月癸酉，日赤如赭。四年闰八月戊戌，日赤如赭。己亥、壬寅，亦如之。</p><p>九月庚寅，皆如之。五年正月丙寅，日有交晕，左右珥上有白虹贯之。二月辛亥，日赤如赭。三月庚申、辛酉，四月丁未，皆如之。至正元年三月壬申，日赤如赭。三年四月丙申朔，日有食之。四年九月丁亥朔，日有食之。十年十一月壬子朔，日有食之。十三年九月乙丑朔，日有食之。十四年三月癸亥朔，日有食之。十五年二月丙子，日赤如赭。十七年七月己丑，日有交晕，连环贯之。十八年六月戊辰朔，日有食之。十二月乙丑朔，日有食之。二十一年四月辛巳朔，日有食之。二十五年三月壬戌，日有晕，内赤外青，白虹如连环贯之。二十六年二月丁卯，日有晕，左珥上有背气一道。七月辛巳朔，日有食之。二十七年十二月癸卯朔，日有食之。</p><p>月五星凌犯及星变上</p><p>宪宗六年六月，太白昼见。</p><p>世祖中统元年五月乙未，荧惑入南斗，留五十余日。</p><p>二年二月丁酉，太陰掩昴。六月戊戌，太陰犯角。八月丙午，太白犯岁星。十一月庚午，太陰犯昴。十二月辛卯，荧惑犯房。壬寅，荧惑犯钩钤。</p><p>三年十一月乙酉，太白犯钩钤。</p><p>至元元年二月丁卯，太陰犯南斗。四月辛亥，太陰犯轩辕御女星。五月丙戌，太陰犯房。己亥，太陰犯昴。七月甲戌，彗星出舆鬼，昏见西北，贯上台，扫紫微、文昌及北斗，旦见东北，凡四十余日。十二月甲子，太陰犯房。</p><p>二年六月丙子，太陰犯心宿大星。</p><p>四年八月庚申，填星犯天罇距星。壬午，太白犯轩辕大星。甲子，岁星犯轩辕大星。</p><p>十一月乙巳，填星犯天罇距星。</p><p>五年正月甲午，太陰犯井。二月戊子，太陰犯天关。己丑，太陰犯井。</p><p>六年十月庚子，太陰犯辰星。</p><p>七年正月己酉，太陰犯毕。九月丁巳，太陰犯井。十月庚午，太白犯右执法。十一月壬寅，荧惑犯太微西垣上将。</p><p>八年正月辛未，太陰犯毕。三月丁亥，荧惑犯太微西垣上将。九月丙子，太陰犯毕。</p><p>九年五月乙酉，太白犯毕距星。九月戊寅，太陰犯御女。十月戊戌，荧惑犯填星。十一月丁卯，太陰犯毕。</p><p>十年三月癸酉，客星青白如粉絮，起毕，度五车北，复自文昌贯斗杓，历梗河，至左摄提，凡二十一日。</p><p>十一年二月甲寅，太陰犯井宿。十月壬戌，岁星犯垒壁阵。</p><p>十二年七月癸酉，太白犯井。辛卯，太陰犯毕。九月己巳，太白犯少民。己卯，太白犯太微西垣上将。十月癸丑，太陰犯毕。十一月丙戌，太陰犯轩辕大星。十二月戊戌，填星犯亢。戊申，太陰犯毕。</p><p>十三年九月辛亥，太白犯南斗。甲寅，太白入南斗。十一月乙卯，太陰犯填星。十二月辛酉朔，荧惑掩钩钤。</p><p>十四年二月癸亥，彗出东北，长四尺余。</p><p>十五年二月丁丑，荧惑犯天街。三月丁亥，太陰犯太白。戊子，太陰犯荧惑。闰十一月辛亥，太白、荧惑、填星聚于房。</p><p>十六年四月癸卯，填星犯键闭。七月丙寅，填星犯键闭。八月庚辰，太陰犯房宿距星。庚子，岁星犯轩辕大星。十月丙申，太陰犯太微西垣上将。十一月癸丑，太陰犯荧惑。</p><p>十七年四月庚子，岁星犯轩辕大星。七月戊申，太陰掩房宿距星。己酉，太陰犯南斗。</p><p>八月丙子，太陰犯心宿东星。九月甲子，太陰犯右执法并犯岁星。</p><p>十八年七月癸卯，太陰犯房宿距星。闰八月癸巳朔，荧惑犯司怪南第二星。庚戌，太陰犯昴。九月甲申，太陰犯轩辕大星。十一月甲戌，太陰犯五车次南星。丁丑，太陰犯鬼。丁亥，太陰掩心。十二月丙午，太陰犯轩辕大星。</p><p>二十年正月己巳，太陰犯轩辕御女。庚辰，太陰入南斗，犯距星。二月庚寅，太陰掩昴。庚子，太白犯昴。壬寅，太白犯昴。乙巳，太陰犯心。三月己未，岁星犯键闭。庚申，太陰犯井。壬戌，太陰犯鬼。己巳，岁星犯房。癸酉，岁星掩房。四月己亥，太陰犯房。壬寅，太陰犯南斗。五月丙寅，太陰掩心。七月丙辰，太白犯井。癸亥，太陰犯南斗。乙丑，太白犯井。庚午，荧惑犯司怪。八月丙午，太白犯轩辕。丁未，岁星犯钩钤。九月壬子，太白犯轩辕少女。戊午，太陰犯斗。己巳，太白犯右执法。壬申，太陰掩井。癸酉，荧惑犯鬼。甲戌，太陰犯鬼，荧惑犯积尸气，太白犯左执法。十月丙申，太陰犯昴。十一月戊寅，太白、岁星相犯。十二月甲辰，太陰掩荧惑。</p><p>二十一年闰五月戊寅朔，填星犯斗。七月甲申，太白犯荧惑。九月癸巳，太白犯南斗第四星。乙未，太陰犯井。十月己酉，太陰犯轸。十一月丙戌，太陰犯昴。己丑，太陰掩舆鬼。庚子，太陰犯心。</p><p>二十二年二月辛亥，太陰犯东井。癸丑，太陰犯鬼。壬戌，太陰犯心。八月癸丑，太陰入东井。十二月己亥，岁星犯填星。</p><p>二十三年正月壬午，太陰犯轩辕太民。乙酉，太陰犯氐。二月丙午，太陰犯井。三月己巳，太陰犯娄。五月己巳，荧惑犯太微西垣上将。庚辰，岁星犯垒壁阵。乙酉，荧惑犯太微右执法。六月丙申朔，太白犯御女。八月乙卯，太白犯轩辕右角星。九月甲申，太陰犯天关。十月甲午朔，太白犯右执法。戊戌，太陰犯建星。辛亥，太陰犯东井。甲寅，太白犯进贤。十一月戊辰，太白犯亢。己卯，太陰犯东井。辛巳，岁星犯垒壁阵。十二月戊戌，太白犯东咸。丁未，太陰犯东井。丁巳，太陰犯氐。</p><p>二十四年正月甲戌，太陰犯东井。乙酉，太陰犯房。二月庚子，太陰犯天关。辛丑，太陰犯东井。闰二月癸亥，太陰犯辰星。甲申，太陰犯牵牛。三月丙申，太陰犯东井。四月癸酉，太陰犯氐。甲戌，太陰犯房。七月戊戌，太陰犯南斗。辛丑，太陰犯牵牛。壬寅，荧惑犯舆鬼积尸气。甲辰，荧惑犯舆鬼。壬子，太陰犯司怪。八月癸亥，太白犯亢。丙子，填星南犯垒壁阵。己卯，太陰犯天关。辛巳，太陰犯东井。甲申，太白犯房。九月丁酉，荧惑犯长垣。庚子，太白犯天江。乙巳，太陰犯毕。辛亥，荧惑犯太微西垣上将。壬子，太白犯南斗。十月壬戌，太陰犯牵牛大星。乙酉，荧惑犯左执法。十一月壬辰，太白犯垒壁阵，太陰晕太白、填星。丙申，荧惑犯太微东垣上将。庚子，太白昼见。丙辰，荧惑犯进贤。十二月丙寅，太陰犯毕，太白昼见。</p><p>二十五年正月乙巳，太陰犯角。戊申，太陰犯房。三月丁亥，荧惑犯太微东垣上相。戊子，太陰犯毕。己亥，太陰掩角。四月戊午，太陰犯井。五月戊申，太白犯毕。六月甲戌，太白犯井。丁丑，太陰犯岁星。七月己亥，荧惑犯氐。庚子，太白犯鬼。乙巳，太陰掩毕。八月丙辰，荧惑犯房。己未，太白犯轩辕大星。九月癸未朔，荧惑犯天江。庚子，太陰犯毕。癸卯，荧惑犯南斗。十二月辛酉，太陰犯毕。甲子，太陰犯井。甲戌，太陰犯亢，荧惑犯垒壁阵。</p><p>二十六年正月辛丑，太陰犯氐。三月甲午，太陰犯亢。五月壬辰，太白犯鬼。七月戊子，太白经天四十五日。辛卯，太陰犯牛。乙未，太陰犯岁星。八月辛未，岁星昼见。</p><p>九月戊寅，岁星犯井。乙未，太陰犯毕。丙申，荧惑犯太微西垣上将。十月癸丑，太陰犯牛宿距星。甲寅，荧惑犯右执法。闰十月丁亥，辰星犯房。己丑，太陰犯毕，荧惑犯进贤，太陰犯井。十一月丁巳，荧惑犯亢。戊辰，太陰犯亢。</p><p>二十七年正月庚戌，太白犯牛。癸丑，太陰犯井。丁卯，荧惑犯房。壬申，荧惑犯键闭。二月戊寅，太陰犯毕。庚寅，太陰犯亢。三月壬子，荧惑犯钩钤。四月丙子，太陰犯井。壬辰，荧惑守氐十余日。五月乙丑，太陰犯填星。六月己丑，荧惑犯房。七月辛酉，荧惑犯天江。九月癸卯，岁星犯鬼。十月辛巳，太白犯斗。十一月戊申，太陰掩填星。辛酉，太陰掩左执法。十二月辛卯，太陰犯亢。</p><p>二十八年正月壬寅，太白、荧惑、填星聚奎。二月癸未，太陰犯左执法。甲申，太白犯昴。三月丁未，太陰犯御女。己酉，太陰犯右执法。庚戌，太陰犯太微东垣上相。乙卯，太白犯五车。四月乙未，岁星犯舆鬼积尸气。五月壬寅，太陰犯少民。甲寅，太陰犯牛。六月辛卯，太陰犯毕。七月己亥，太白犯井。八月丙寅，太白犯舆鬼。丙子，太陰犯牵牛。癸未，岁星犯轩辕大星。戊子，太白犯轩辕大星，并犯岁星。癸巳，太陰掩荧惑。九月丙辰，荧惑犯左执法。戊午，太白犯荧惑。辛酉，岁星犯少民。十月丙戌，太陰犯轩辕大星并御女。己丑，太陰犯太微东垣上相。十一月甲辰，太白犯房。丙午，荧惑犯亢。丁未，太陰犯毕。庚申，荧惑犯氐。十二月庚辰，太陰犯御女。癸未，太陰犯东垣上相。己丑，荧惑犯房。庚寅，荧惑犯钩钤。</p><p>二十九年正月戊申，太陰犯岁星及轩辕左角。二月己巳，太陰犯毕。四月丙子，太陰犯氐。六月己丑，太白犯岁星。闰六月戊申，荧惑犯狗国。七月辛未，太陰犯牛。八月丁酉，辰星犯右执法。己亥，太白犯房。乙巳，岁星犯右执法。九月壬戌，荧惑犯垒壁阵。辛巳，太白犯南斗。十月乙巳，太陰犯井。丁未，太陰犯鬼。乙卯，太陰犯氐。十一月壬戌，太陰犯垒壁阵。己卯，太陰犯太微东垣上将。十二月庚子，太陰犯井。甲辰，太陰犯太微西垣上将。</p><p>三十年正月丙寅，太陰犯毕。丁丑，太陰犯氐。庚辰，岁星犯左执法。二月壬辰，太陰犯毕。乙巳，荧惑犯天街。庚戌，太陰犯牛。癸丑，太白犯垒壁阵。三月辛未，太陰犯氐。四月癸丑，太白犯填星。六月己丑，岁星犯左执法。丙申，太陰犯斗。七月甲子，太陰犯建星。辛巳，太陰犯鬼。八月甲午，辰星犯太微西垣上将。甲辰，太陰犯毕。戊申，太陰犯鬼。九月丁卯，太陰犯毕。十月庚寅，彗星入紫微垣，抵斗魁，光芒尺许，凡一月乃灭。丙申，荧惑犯亢。己亥，太陰犯天关。辛丑，太陰犯井。十一月乙丑，太陰犯毕。丁卯，太陰犯井。庚午，太陰犯鬼。丙子，荧惑犯钩钤。戊寅，岁星犯亢。十二月乙未，太陰犯井。</p><p>三十一年四月戊申，太白昼见，又犯鬼。五月庚戌朔，太白犯舆鬼。六月丙午，太陰犯井。八月庚辰，太白昼见。戊戌，太陰犯毕，太白犯轩辕。九月丁巳，太白经天。丙寅，太陰掩填星。辛未，太陰犯轩辕。乙亥，太白犯右执法，太陰犯平道。十月壬午，太白犯左执法。癸巳，太陰掩填星。乙未，太陰犯井。十一月己酉，太陰犯亢。庚申，太陰犯毕。癸酉，太白犯房。十二月癸未，岁星犯房。丁亥，岁星犯钩钤。壬辰，太陰犯鬼。庚子，太陰犯房，又犯岁星。</p><p>成宗元贞元年正月乙卯，太陰犯填星，又犯毕。癸酉，岁星犯东咸。二月癸未，荧惑犯太陰。壬辰，太陰犯平道。癸卯，太陰犯岁星。三月庚戌，太陰犯填星。壬戌，太陰犯房。四月庚寅，太陰犯东咸。闰四月癸丑，岁星犯房。甲寅，太陰犯平道。乙卯，太陰犯亢。丁巳，太陰掩房。五月丁亥，太陰犯南斗。七月丁丑，太陰犯亢。甲申，岁星犯房。八月乙酉，太陰犯牛。壬子，太陰犯垒壁阵。九月甲午，太陰犯轩辕。戊戌，太陰犯平道。十月辛酉，辰星犯房。壬戌，辰星犯键闭。戊辰，太白昼见，太陰犯房。十一月甲戌，太白经天及犯垒壁阵。乙酉，太陰犯井。丁亥，太陰犯鬼。十二月丙辰，太陰犯轩辕。甲子，太陰犯天江。</p><p>二年正月壬午，太陰犯舆鬼。丙戌，太白昼见。丁亥，太陰犯平道。庚寅，太陰犯钩钤。二月丁未，太陰犯井。三月乙酉，太陰犯钩钤。五月丁丑，太陰犯平道。六月乙巳，太白犯天关。丁巳，太白犯填星。癸亥，太陰犯井。七月壬午，填星犯井，太白犯舆鬼。八月庚子，太陰犯亢，太白犯轩辕。癸卯，太陰犯天江。乙卯，太陰犯天街，太白犯上将。九月戊辰，太白犯左执法。壬申，太陰掩南斗。丁丑，太陰犯垒壁阵。己丑，太陰犯轩辕。十一月丁丑，太陰犯月星，又犯天街。庚辰，太陰犯井。丁亥，太陰犯上相。戊子，太陰犯平道。壬辰，太陰犯天江。十二月丁未，太陰犯井。乙卯，太陰犯进贤。</p><p>大德元年三月戊辰，荧惑犯井。癸酉，太陰掩轩辕大星。五月癸酉，太白犯鬼积尸气。乙亥，太陰犯房。六月乙未，太白昼见。七月庚午，太陰犯房。八月丁巳，妖星出奎。</p><p>九月辛酉朔，妖星复犯奎。十月戊午，太白经天。十一月戊子，太白经天。十二月甲辰，太白经天，又犯东咸。丙午，太陰犯轩辕。甲寅，太陰犯心。闰十二月癸酉，太白犯建星。丙子，太白犯建星。</p><p>二年二月辛酉，岁星、荧惑、太白聚危，荧惑犯岁星。辛未，太陰犯左执法。丙子，太陰犯心。五月戊戌，太陰犯心。六月壬戌，太陰犯角。七月癸巳，太陰犯心。八月壬戌，太陰犯箕。九月辛丑，太陰犯五车南星。癸卯，太陰犯五诸侯。己酉，太陰犯左执法。十月壬戌，太白犯牵牛。戊寅，太陰犯角宿距星。十一月己亥，太陰犯舆鬼。辛丑，辰星犯牵牛。壬寅，太陰犯右执法。十二月戊午，太白经天。己未，填星犯舆鬼。乙丑，太白犯岁星，太陰犯荧惑。庚午，填星入舆鬼，太陰犯上将。甲戌，彗出子孙星下。己卯，太陰犯南斗。</p><p>三年正月丙戌，太陰犯太白。丁酉，太陰犯西垣上将。戊戌，太陰犯右执法。乙巳，太白经天。三月乙巳，荧惑犯五诸侯。戊戌，荧惑犯舆鬼。四月己未，太陰犯上将。丙寅，填星犯舆鬼，太陰犯心。五月丙申，太陰犯南斗。己亥，太白犯毕。六月庚申，太陰掩房。丁卯，荧惑犯右执法。壬申，岁星昼见。七月己卯朔，太白犯井。丁未，太陰犯舆鬼。八月丁巳，太陰犯箕。戊辰，太白犯轩辕大星。己巳，太陰犯五车星。九月壬辰，流星色赤，尾长尺余，其光烛地，起自河鼓，没于牵牛之西，有声如雷。乙未，太陰犯昴宿距星。丁酉，太白犯左执法。十月丙子，太陰犯房。十一月乙酉，太白犯房。</p><p>四年二月戊午，太陰犯轩辕。五月甲午，太陰犯垒壁阵。辛丑，太白犯舆鬼，太陰犯昴。六月丁巳，太白犯填星。七月辛卯，荧惑犯井。八月癸丑，太陰犯井。甲子，辰星犯灵台上星。闰八月庚辰，荧惑犯舆鬼。九月戊午，太白犯斗。壬戌，太陰犯舆鬼。甲子，太白犯斗。十二月庚寅，荧惑犯轩辕。癸巳，太陰犯房宿距星。</p><p>五年正月己酉，太陰犯五车。壬子，太陰犯舆鬼积尸气。辛酉，太陰犯心。二月己卯，太陰犯舆鬼。三月戊申，太陰犯御女。丁卯，荧惑犯填星。己巳，荧惑、填星相合。四月壬申，太陰犯东井。五月癸丑，太陰犯南斗。乙卯，荧惑犯右执法。丁卯，太白犯井。六月甲申，岁星犯司怪。己酉，太白犯舆鬼，岁星犯井。甲午，太白犯舆鬼。七月丙午，岁星犯井。辛亥，太陰犯垒壁阵。庚申，辰星犯太白。八月壬辰，太陰犯轩辕御女。乙未，填星犯太微上将。九月乙丑，自八月庚辰，彗出井二十四度四十分，如南河大星，色白，长五尺，直西北，后经文昌斗魁，南扫太陽，又扫北斗、天机、紫微垣、三公、贯索，星长丈余，至天市垣巴蜀之东、梁楚之南、宋星上，长盈尺，凡四十六日而灭。十月癸未，太陰犯东井。辛卯，夜有流星，大如杯，色赤，尾长丈余，光烛地，自北起，近东徐徐而行，分为二星，前大后小，相离尺余，没于危宿。十一月己亥，岁星犯东井。戊申，太陰犯昴。十二月甲戌，岁星犯司怪。辛卯，太陰犯南斗。</p><p>六年正月壬戌，填星犯太微西垣上将。二月庚午，太陰犯昴。三月壬寅，太陰犯舆鬼。癸卯，岁星犯井。甲寅，太陰犯钩钤。四月乙丑朔，太白犯东井。戊寅，太陰犯心。庚寅，太白犯舆鬼。六月癸亥朔，填星犯太微西垣上将。乙亥，太陰犯斗。七月癸巳朔，荧惑、填星、辰星聚井。庚子，太陰犯心。戊午，太陰犯荧惑。八月乙丑，荧惑犯岁星。己巳，荧惑犯舆鬼。辛巳，太陰犯昴。壬午，太白犯轩辕。九月丙午，荧惑犯轩辕。癸丑，太陰犯舆鬼。丁巳，太白犯右执法。十月壬午，荧惑犯太微西垣上将。十一月辛卯，填星犯左执法。乙未，辰星犯房。癸卯，太陰犯昴。己酉，太陰犯轩辕。十二月庚申朔，荧惑犯填星。乙丑，岁星犯舆鬼。乙亥，太陰犯舆鬼。庚辰，荧惑犯太微东垣上相。癸未，太陰犯房。</p><p>七年正月戊戌，太陰犯昴。甲辰，太陰犯轩辕。二月戊寅，太陰犯心。四月癸亥，太陰犯东井。丙寅，太陰犯轩辕。乙亥，岁星犯舆鬼，太陰犯南斗。甲申，荧惑犯太微垣右执法。丁亥，岁星犯舆鬼。五月壬辰，辰星犯东井。闰五月戊辰，太陰犯心。七月戊寅，岁星犯轩辕。己卯，太陰犯井。乙酉，荧惑犯房。八月癸巳，太白犯氐。甲午，荧惑犯东咸，太陰犯牵牛。乙巳，岁星犯轩辕。辛亥，荧惑犯天江。九月丙寅，太白昼见。辛未，荧惑犯南斗。甲戌，太陰犯东井。乙亥，太白犯南斗。壬午，辰星犯氐。十月丁亥，太白经天。辛丑，太陰犯东井。十一月己未，太白经天。丙寅，填星犯进贤。戊辰，太陰犯东井。己卯，太陰犯东咸。十二月丙戌，太白经天。夜，荧惑犯垒壁阵。丙申，太陰犯东井。辛丑，太陰犯明堂。丁未，太陰犯天江。</p><p>八年三月乙丑，自去岁十二月庚戌，彗星见，约盈尺，指东南，色白，测在室十一度，渐长尺余，复指西北，扫腾蛇，入紫微垣，至是灭，凡七十四日。</p><p>九年正月丁巳，太陰犯天关。甲子，太陰犯明堂。己巳，太陰犯东咸。三月甲寅，荧惑犯氐。戊午，岁星犯左执法。四月庚辰，太陰犯井。壬辰，太白犯井。五月癸亥，岁星掩左执法。七月丙午，荧惑犯氐。甲寅，太白经天。丁卯，荧惑犯房。八月辛巳，太陰犯东咸。乙未，荧惑犯天江。九月丁巳，荧惑犯斗。十月丙戌，太白经天。十一月庚戌，岁星、太白、填星聚于亢。癸丑，岁星犯亢。丙寅，岁星昼见。壬申，太白经天。十二月丙子，太白犯西咸。庚寅，荧惑犯垒壁阵。己亥，辰星犯建星。</p><p>十年正月丁巳，太白犯建星。闰正月癸酉，太白犯牵牛。己丑，太白犯垒壁阵。二月戊午，太陰犯氐。三月戊寅，岁星犯亢。四月辛酉，填星犯亢。六月癸丑，太陰犯罗堰上星。己未，岁星犯亢。七月庚辰，太陰犯牵牛。八月壬寅，岁星犯氐，荧惑犯太微垣上将。九月己巳，荧惑犯太微垣右执法。壬午，荧惑犯太微垣左执法。十月甲辰，太白犯斗。辛亥，太陰犯毕。甲寅，太陰犯井。十一月辛未，岁星犯房。壬申，太陰犯虚。甲戌，荧惑犯亢。戊子，荧惑犯氐。辛卯，太陰犯荧惑。十二月壬寅，太白昼见。乙巳，岁星犯东咸。戊午，太陰犯氐。</p><p>十一年六月丙午，太陰犯南斗杓星。七月己巳，太陰犯亢。壬午，荧惑犯南斗。九月癸酉，太白犯右执法。己卯，太白犯左执法。十月乙巳，太白犯亢。己酉，荧惑犯垒壁阵。甲寅，太陰犯明堂。己未，太陰犯太白。十一月丁卯，太白犯房。丙子，太陰犯东井。乙酉，太陰犯亢。辛卯，辰星犯岁星。十二月丁巳，填星犯键闭。</p><p>武宗至大元年正月辛未，太陰犯井。甲申，太陰犯填星。二月丁未，太陰犯亢。甲寅，太陰犯牛距星。三月乙丑，太陰犯井。五月癸未，太白犯舆鬼。七月庚申，流星起自勾陈，南至于大角傍，尾迹约三尺，化为白气，聚于七公，南行，圆若车轮，微有锐，经贯索灭。壬申，太白犯左执法。八月壬子，太陰犯轩辕太民。九月壬申，填星犯房。丙子，太陰犯井。癸未，太陰犯荧惑。十月辛丑，太白犯南斗。十一月庚申，太白昼见。癸亥，荧惑犯亢。己巳，太陰掩毕。甲戌，荧惑犯氐。乙亥，辰星犯填星。闰十一月壬寅，荧惑犯房。丁未，太陰犯亢。十二月甲子，太陰犯毕。丙子，太陰犯氐。戊寅，太白掩建星。</p><p>二年二月己巳，太陰犯亢。辛未，太陰犯氐。庚辰，太陰犯太白。三月戊戌，太陰犯氐。己亥，荧惑犯岁星。丙午，荧惑犯垒壁阵。五月辛卯，太陰犯亢。六月乙卯，太白犯井。癸酉，辰星犯舆鬼。乙亥，太陰掩毕。八月乙亥，太陰犯轩辕。丁丑，太陰犯右执法。九月丙午，太陰犯进贤。十月壬申，太陰犯左执法。十一月己亥，太陰犯右执法。庚子，太陰犯上相。辛丑，荧惑犯外屏。十二月庚申，太陰犯参。癸亥，辰星犯岁星。辛未，太白犯垒壁阵。</p><p>三年正月壬辰，太陰犯轩辕御女。甲午，太陰犯右执法。丙申，太陰犯平道。二月辛亥，荧惑犯月星。庚申，荧惑犯天街，太陰犯轩辕少民。壬戌，太陰犯左执法。甲戌，太白犯月星。三月甲申，太陰犯井。庚寅，太陰犯氐。丙申，太陰犯南斗。丁未，太白犯井。甲寅，太陰犯轩辕御女。戊辰，太白昼见。五月乙酉，太陰犯平道。癸巳，荧惑犯舆鬼。六月乙卯，太陰犯氐。七月戊寅，太陰犯右执法。己卯，太陰犯上相。八月甲子，太白犯轩辕太民。乙丑，太陰掩毕大星。九月辛巳，太陰犯建星。辛卯，太陰犯天廪。十月甲辰朔，太白经天。丙午，太白犯左执法。癸丑，荧惑犯亢。十一月甲戌朔，太白犯亢。丁亥，太陰犯毕。十二月甲辰朔，太陰犯罗堰。庚申，太陰犯轩辕大星。辛酉，太白犯填星。丙寅，太白犯氐。</p><p>四年二月甲子，太陰犯填星。三月丙戌，太陰犯太微上将。四月甲寅，太陰犯亢，荧惑犯垒壁阵。五月癸未，太陰犯氐。乙未，太陰犯太微东垣上相。六月庚戌，太陰犯氐。</p><p>七月癸巳，太陰掩毕。丁酉，太陰犯鬼宿距星。闰七月丙寅，太陰犯轩辕。九月乙卯，太陰犯毕。十月丙申，太白犯垒壁阵。十一月甲寅，太陰犯舆鬼。十二月庚辰，太白经天。癸未，亦如之。甲申，太陰犯太微西垣上将。壬辰，太白经天。</p><p>仁宗皇庆元年正月癸丑，太陰犯太微东垣上相。二月壬午，太陰犯亢。三月丁酉朔，荧惑犯东井。壬寅，太陰犯东井。四月丙子，太白昼见。壬午，荧惑犯舆鬼。癸未，荧惑犯积尸气。庚寅，太白经天。六月己巳，太陰犯天关。七月戊午，太陰犯东井。八月戊辰，太白犯轩辕。辛未，太陰犯填星。壬午，辰星犯右执法。乙酉，太白犯右执法。丁亥，辰星犯左执法。九月丁巳，太白犯亢。十月丁亥，太陰犯平道。戊子，太陰犯亢。十一月己亥，太陰掩垒壁阵。十二月甲申，荧惑、填星、辰星聚斗。戊子，太陰犯荧惑。</p><p>二年正月戊申，太陰犯三公。三月庚子，荧惑犯垒壁阵。丁未，彗出东井。七月己丑朔，岁星犯东井。辛卯，太白昼见。乙未、丙辰，皆如之。丁巳，太白经天。八月戊午朔，太白昼见。壬戌，岁星犯东井。壬午，太陰犯舆鬼。</p><p>延祐元年二月癸酉，荧惑犯东井。三月壬辰，太陰掩荧惑。</p><p>闰闰月辛酉，太陰犯舆鬼。丙寅，太陰犯太微东垣。五月戊午，辰星犯舆鬼。六月乙未，荧惑犯右执法。十月庚戌，辰星犯东咸。十二月甲午，太陰犯舆鬼。癸卯，太陰犯房。甲辰，太陰犯天江。</p><p>二年正月乙卯，岁星犯舆鬼。己未，太白昼见。癸亥，太陰犯轩辕。丁卯，太陰犯进贤。二月戊子，太白昼见。癸巳，太白经天。丙午，亦如之。三月丙辰，太陰色赤如赭。四月庚子，太陰犯垒壁阵。五月辛酉，太陰犯天江。庚午，太白昼见。六月甲申，太白昼见。是夜，太陰犯平道。癸卯，太白犯东井。丙午，辰星犯舆鬼。九月己酉，太陰犯房。辛酉，太白犯左执法。十月丙子朔，客星见太微垣。十一月丙午，客星变为彗，犯紫微垣，历轸至壁十五宿，明年二月庚寅乃灭。</p><p>三年九月癸丑，太白昼见。丙寅，太白经天。十月甲申，太白犯斗。</p><p>四年三月乙酉，太陰犯箕。六月乙巳，太陰犯心。八月丙申，荧惑犯舆鬼。壬子，太陰犯昴。九月庚午，太陰犯斗。</p><p>六年正月戊寅，太陰犯心。二月己亥，太陰犯灵台。三月己巳，太陰犯明堂。癸酉，太陰犯日星。甲戌，太陰犯心。五月辛酉，太陰犯灵台。丁卯，太陰犯房。丙子，太陰犯垒壁阵。六月己亥，岁星犯东咸。七月壬戌，太陰犯心。丙子，太白犯太微垣右执法。</p><p>八月乙酉，荧惑犯舆鬼。闰八月丙辰，辰星犯太微垣右执法。丁巳，太陰犯心。癸亥，荧惑犯轩辕。甲子，太陰犯垒壁阵。乙亥，太白犯东咸。十月癸亥，荧惑犯太微垣左执法。乙丑，太陰犯昴。戊辰，太陰犯东井。庚午，太白昼见。辛未，太陰犯轩辕。辛卯，荧惑犯进贤。庚子，太陰犯明堂。十二月丙寅，太陰犯轩辕。</p><p>七年正月乙未，太陰犯明堂上星。癸卯，太陰犯斗宿东星。二月辛酉，太陰犯轩辕御女。壬戌，太陰犯灵台。丁卯，太陰犯日星。庚午，太陰犯斗宿距星。三月戊子，太陰犯酒旗上星，荧惑犯进贤。庚寅，太陰犯明堂上星。四月甲寅，太白犯填星。壬戌，太陰犯房宿距星。五月庚寅，太陰犯心宿东星。癸巳，太陰犯狗宿东星。丙申，太白犯毕宿距星。六月庚申，太陰犯斗宿东星。癸亥，太陰犯垒壁阵西二星。丁卯，太白犯井宿东扇第三星。辛未，太陰犯昴宿。七月丁亥，太陰犯斗宿东三星。戊戌，荧惑犯房宿上星。己亥，太陰犯昴宿距星。八月丙辰，太白犯灵台上星。乙丑，荧惑犯天江。丁卯，太白犯太微垣右执法。壬申，太陰犯轩辕御女。九月乙酉，太陰犯垒壁阵西二星。丙戌，荧惑犯斗宿。癸巳，太陰犯昴宿东星。己亥，太白犯亢星。十月庚戌，太陰犯荧惑于斗。癸亥，太陰犯井宿。十一月癸卯，荧惑犯垒壁阵。乙卯，太陰掩昴宿。戊午，太陰犯井宿东星。庚申，太陰犯鬼宿。</p><p>英宗至治元年正月乙未，太陰掩房宿距星。甲辰，辰星犯外屏西第一星，辰星、太白、荧惑、填星聚于奎宿。二月壬子，太白、荧惑、填星聚于奎宿。辛酉，太白犯荧惑。癸亥，太陰犯心宿大星，又犯心宿东星。三月丁丑，太陰掩昴宿。四月戊午，太陰犯心宿大星。庚申，太陰犯斗宿东第三星。五月戊寅，太白犯鬼宿积尸气，太陰犯轩辕右角。庚辰，太陰犯明堂中星。六月己未，太陰犯虚梁东第二星。辛酉，太白经天。七月癸巳，太陰犯昴宿。八月丁未，太陰犯心宿前星。己酉，太陰犯斗宿西第二星。壬子，荧惑犯轩辕大星。九月乙亥，荧惑犯灵台东北星。壬午，荧惑犯太微西垣上将。丁酉，荧惑犯太微垣右执法。十月甲辰，太白经天。戊申，荧惑犯太微垣左执法。十一月辛未，荧惑犯进贤。丙子，太陰犯虚梁东第一星。戊寅，辰星犯房宿上星。丙戌，太陰犯井宿东扇北第二星。己丑，太陰犯酒旗西星，又犯轩辕右角。辛卯，太陰犯明堂中星。己亥，太白犯西咸南第一星。十二月甲辰，荧惑犯亢宿南第一星。庚戌，太陰犯昴宿东第一星。辛酉，荧惑入氐宿。</p><p>二年正月丁丑，太陰犯昴宿距星。庚辰，太白犯建星西第二星。辛巳，太白犯建星西第三星。辛卯，太陰犯心宿大星。甲午，荧惑犯房宿上星。丁酉，太白犯牛宿南第一星。</p><p>二月己亥朔，荧惑犯键闭星。丙午，荧惑犯罚星南一星。戊申，太陰犯井宿东扇北第二星。庚戌，荧惑犯东咸北第二星。辛亥，太陰犯酒旗西第一星及轩辕右角星。壬子，太白犯垒壁阵西方第二星。癸丑，太陰犯明堂中星。己未，太陰犯天江南第一星。壬戌，太白犯垒壁阵西方第二星。癸丑，太陰犯明堂中星。己未，太陰犯天江南第一星。壬戌，太白犯垒壁阵第六星。五月丙子，荧惑退犯东咸南第一星。六月壬申，荧惑犯心宿距星。七月己亥，荧惑犯天江南第一星。戊午，太陰犯井宿钺星。九月己未，太陰犯明堂中星。十月庚辰，太陰犯井宿距星。辛巳，太陰犯井宿东扇北第二星及第三星。己丑，荧惑犯垒壁阵西第六星。十一月甲辰，太白犯垒壁阵第一星。乙巳，荧惑犯垒壁阵西第八星。戊申，太陰掩井宿东扇北第二星。己未，太陰犯东咸南第一星。庚申，太陰犯天江上第二星。辛酉，荧惑犯岁星。十二月乙丑，太白、岁星、荧惑聚于室，太白犯垒壁阵西第八星。乙亥，太陰掩井宿距星。戊寅，太白犯岁星。己丑，荧惑犯外屏西第三星，太陰犯建星西第二星。</p><p>三年正月壬寅，太陰犯钺星，又犯井宿距星。癸卯，太陰犯井宿东扇南第二星。二月癸亥朔，荧惑、太白、填星聚于胃宿。癸酉，太白犯昴宿。辛巳，太陰犯东咸南第一星、第二星。五月戊戌，太白经天。癸卯，太陰犯房宿第二星。庚戌，太白犯毕宿右股第三星。六月癸未，填星犯毕宿距星。九月辛卯，填星退犯毕。十月己巳，太白犯亢。丙子，太白犯氐。十一月己丑朔，荧惑犯亢。庚寅，太白犯钩钤。乙未，太白犯东咸。壬寅，荧惑犯氐。十二月己巳，辰星犯垒壁阵。辛未，荧惑犯房。辛巳，荧惑犯东咸。</p><p>泰定帝泰定元年五月丙午，太白犯鬼宿。丁未，太白又犯鬼宿积尸气。十月丙寅，太白犯斗宿距星。己巳，太白入斗宿魁，太陰犯填星。庚午，太白犯斗。壬午，荧惑犯垒壁阵。十二月庚午，荧惑犯外屏。乙亥，太白经天。</p><p>二年正月丙戌，辰星犯天鸡。壬寅，太白犯建星。二月庚寅，荧惑、岁星、填星聚于毕宿。六月丙戌，填星犯井宿钺星。丙午，填星犯井宿。八月癸巳，岁星犯天罇。十月壬辰，荧惑犯氐宿。癸巳，填星退犯井宿。十一月戊午，填星退犯井宿钺星。十二月乙酉，荧惑犯天江，辰星犯建星。甲午，太白犯垒壁阵。</p><p>三年正月辛酉，太白犯外屏。三月丙午，填星犯井宿钺星。戊辰，荧惑犯垒壁阵，填星犯井宿。庚午，填星、太白、岁星聚于井。四月戊戌，太白犯鬼宿。壬寅，荧惑犯垒壁阵。七月戊辰，太白经天，至于十二月。九月壬戌，太白犯太微垣右执法。十月辛巳，太白犯进贤。</p><p>四年正月己酉，太白犯牛宿。三月丁卯，荧惑犯井宿。九月壬子，太白犯房宿。闰九月己巳，太白经天，至十二月。十月乙巳，昼有流星。戊午，辰星犯东咸。十一月癸酉，太白犯垒壁阵，荧惑犯天江。十二月己未，岁星退犯太微西垣上将。</p><p>致和元年二月壬戌，太白昼见。五月庚辰，流星如缶大，光明烛地。七月丙戌，太白犯轩辕大星。</p><p>文宗天历元年九月庚辰，太白犯亢宿。</p><p>二年正月甲子，太白犯垒壁阵。二月己酉，荧惑犯井宿。五月庚申，太白犯鬼宿积尸气。六月丁未，太白昼见。七月癸亥，太白经天。十一月癸酉，太陰犯填星。</p><p>至顺元年七月庚午，岁星犯氐宿。八月戊辰，太白犯氐宿。九月己丑，荧惑犯鬼宿。甲午，荧惑犯鬼宿。十一月甲申，荧惑退犯鬼宿。丙戌，太白犯垒壁阵。</p><p>二年二月壬子，太白昼见。三月丙子朔，荧惑犯鬼宿。己卯，荧惑犯鬼宿积尸气。五月丁丑，荧惑犯轩辕左角。甲午，太白犯毕宿。庚子，太陰犯太白。辛丑，太白经天。六月丁未，太白昼见。丁卯，太陰犯毕，太白犯井。八月乙卯，太白犯轩辕大星。庚申，太白犯轩辕左角。九月丙子，太白犯填星。十一月壬申朔，太白犯钩钤。</p><p>三年五月癸酉，荧惑犯东井。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/yuanshi/81503.html' class='pagedaohang'>【上一篇】<i>:志第二  天文二</i></a></span><span class="tomenu"><a href="https://ChineseBooks.github.io/shishu/yuanshi/" title="元史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/yuanshi/81501.html' class='pagedaohang'>【下一篇】<i>：本纪第四十七  顺帝十</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>