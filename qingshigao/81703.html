<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>清史稿_志第十  地理一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/qingshigao/">清史稿</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/qingshigao/'>清史稿</a> > </div>
<div class="kind">
  <h1 class="h11">志第十  地理一</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshigao/81704.html' class='pagedaohang'>【上一篇】<i>:志第十一  地理二</i></a></span><span class="tomenu"><a href="https://ChineseBooks.github.io/shishu/qingshigao/" title="清史稿" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshigao/81702.html' class='pagedaohang'>【下一篇】<i>：志第九  历六</i></a></span>
</ul>
<div class="articleContent" id="articleContent"> <p><b class=maintext>志第十  地理一</b></p><p>
自封建变为郡县，有天下者，汉、隋、唐、宋为盛，然幅员之广，咸不逮元。汉梗于北狄，隋不能服东夷，唐患在西戎，宋患常在西北。若元，则起朔漠，并西域，平西夏，灭女真，臣高丽，定南诏，遂下江南，而天下为一，故其地北逾陰山，西极流沙，东尽辽左，南越海表。盖汉东西九千三百二里，南北一万三千三百六十八里，唐东西九千五百一十一里，南北一万六千九百一十八里，元东南所至不下汉、唐，而西北则过之，有难以里数限者矣。</p><p>初，太宗六年甲午，灭金，得中原州郡。七年乙未，下诏籍民，自燕京、顺天等三十六路，户八十七万三千七百八十一，口四百七十五万四千九百七十五。宪宗二年壬子，又籍之，增户二十余万。世祖至元七年，又籍之，又增三十余万。十三年，平宋，全有版圆。二十七年，又籍之，得户一千一百八十四万八百有奇。于是南北之户总书于策者，一千三百一十九万六千二百有六，口五千八百八十三万四千七百一十有一，而山泽溪洞之民不与焉。立中书省一，行中书省十有一：曰岭北，曰辽陽，曰河南，曰陕西，曰四川，曰甘肃，曰云南，曰江浙，曰江西，曰湖广，曰征东，分镇籓服，路一百八十五，府三十三，州三百五十九，军四，安抚司十五，县一千一百二十七。文宗至顺元年，户部钱粮户数一千三百四十万六百九十九，视前又增二十万有奇，汉、唐极盛之际，有不及焉。盖岭北、辽陽与甘肃、四川、云南、湖广之边，唐所谓羁縻之州，往往在是，今皆赋役之，比于内地；而高丽守东籓，执臣礼惟谨，亦古所未见。地大民众，后世狃于治安，而不知诘戎兵、慎封守，积习委靡，一旦有变，而天下遂至于不可为。呜呼！盛极而衰，固其理也。</p><p>唐以前以郡领县而已，元则有路、府、州、县四等。大率以路领州、领县，而腹里或有以路领府、府领州、州领县者，其府与州又有不隶路而直隶省者，具载于篇，而其沿革则溯唐而止焉。作《地理志》。凡路，低于省一字。府与州直隶省者，亦低于省一字。其有宣慰司、廉访司，亦止低于省一字。各路录事司与路所亲领之县与府、州之隶路者，低于路一字。府与州所领之县，低于府与州一字。府领州、州又领县者，又低于县一字。路所亲领之县若府若州，曰领县若干、府若干、州若干；府与州所领之县，则曰若干县，所以别之也。</p><p>中书省统山东西、河北之地，谓之腹里，为路二十九，州八，属府三，属州九十一，属县三百四十六。各路立站，总计一百九十八处。</p><p>大都路，唐幽州范陽郡。辽改燕京。金迁都，为大兴府。元太祖十年，克燕，初为燕京路，总管大兴府。太宗七年，置版籍。世祖至元元年，中书省臣言：“开平府阙庭所在，加号上都，燕京分立省部，亦乞正名。”遂改中都，其大兴府仍旧。四年，始于中都之东北置今城而迁都焉。京城右拥太行，左挹沧海，枕居庸，奠朔方。城方六十里，十一门：正南曰丽正，南之右曰顺承，南之左曰文明，北之东曰安贞，北之西曰健德，正东曰崇仁，东之右曰齐化，东之左曰光熙，正西曰和义，西之右曰肃清，西之左曰平则。海子在皇城之北、万寿山之陰，旧名积水潭，聚西北诸泉之水，流入都城而汇于此，汪洋如海，都人因名焉。恣民渔采无禁，拟周之灵沼云。九年，改大都。十九年，置留守司。二十一年，置大都路总管府。户一十四万七千五百九十，口四十万一千三百五十。用至元七年抄籍数。领院二、县六、州十。州领十六县。</p><p>右警巡院。</p><p>左警巡院。初设警巡院三，至元四年，省其一，止设左右二院，分领坊市民事。</p><p>县六</p><p>大兴，赤。宛平，赤。与大兴分治郭下。金水河源出玉泉山，流入皇城，故名金水。良乡，下。永清，下。宝坻下。至元十六年，于县立屯田所，收子粒赴太仓及醴源仓输纳。昌平。下。</p><p>州十</p><p>涿州，下。唐范陽县，复改涿州。宋因之。元太宗八年，为涿州路。中统四年，复为涿州。领二县：</p><p>范陽，下。倚郭。房山。下。金奉先县，至元二十七年，改今名。</p><p>霸州，下。唐隶幽州。周始置霸州。宋升永清郡。金置信安军。元仍为霸州。领四县：</p><p>益津，下。倚郭。中统四年省，至元二年置。文安，下。大城，下。</p><p>保定。下。至元二年，省入益津，四年置。</p><p>通州，下。唐为潞县。金改通州，取漕运通济之义，有丰备、通济、太仓以供京师。领二县：</p><p>潞县，倚郭。三河。下。</p><p>蓟州，下。唐置，后改渔陽郡，仍改蓟州。宋为广川郡。金为中都。元太祖十年，定其地，仍为蓟州。领五县：</p><p>渔陽，下。倚郭。丰闰，下。至元二年，省入玉田，四年，以路当冲要复置。二十一年，立丰闰署，领屯田八百三十七户。玉田，下。遵化，下。</p><p>平谷。下。至元二年，省入渔陽，十三年复置。</p><p>漷州，下。辽、金为漷陰县。元初为大兴府属邑，至元十三年，升漷州，割大兴府之武清、香河二邑来属。领二县：</p><p>香河，下。武清。</p><p>顺州，下。唐初改燕州，复为归德郡，复为顺州，复为归顺州。辽为归化军。宋为顺兴军。金仍为顺州，置温陽县。元废县存州。</p><p>檀州，下。唐改密云郡，又复为檀州。辽为武威军。宋为镇远军。金仍为檀州。元因之。</p><p>东安州，下。唐以前为安次县。辽、金因之，元初隶大兴府。太宗七年，隶霸州。中统四年，升为东安州，隶大都路。</p><p>固安州，下。唐仍隋旧为固安县，隶幽州。宋隶涿水郡。金隶涿州。元宪宗九年，隶霸州，又改隶大兴府。中统四年，升固安州。</p><p>龙庆州，唐为妫川县。金为缙山县。元至元三年，省入怀来县，五年复置，本属上都路宣德府奉圣州。二十二年，仁宗生于此。延祐三年，割缙山、怀来来隶大都，升缙山为龙庆州。领一县：</p><p>怀来。下。</p><p>上都路，唐为奚、契丹地。金平契丹，置桓州。元初为札剌兒部、兀鲁郡王营幕地。宪宗五年，命世祖居其地，为巨镇。明年，世祖命刘秉忠相宅于桓州东、滦水北之龙冈。中统元年，为开平府。五年，以阙庭所在，加号上都，岁一幸焉。至元二年，置留守司。五年，升上都路总管府。十八年，升上都留守司，兼行本路总管府事。户四万一千六十二，口一十一万八千一百九十一。领院一、县一、府一、州四，州领三县，府领三县、二州，州领六县。</p><p>警巡院。</p><p>县一</p><p>开平。上。</p><p>府一</p><p>顺宁府，唐为武州。辽为德州。金为宣德州。元初为宣宁府。太宗七年，改山东路总管府。中统四年，改宣德府，隶上都路。至元三年，以地震改顺宁府。领三县、二州。</p><p>三县</p><p>宣德，下。倚郭。至元二年，省本府之录事司并龙门县并入焉。二十八年，又割龙门去属云州。宣平，下。顺圣。下。本隶弘州，今来属。</p><p>二州</p><p>保安州，下。唐新州。辽改奉圣州。金为德兴府。元初因之。旧领永兴、缙山、怀来、矾山四县。至元二年，省矾山入永兴。三年，省缙山入怀来，仍改为奉圣州，隶宣德府。五年，复置缙山。延祐三年，以缙山、怀来仍隶大都。至元三年，以地震改保安州。领一县：永兴。下。倚郭。</p><p>蔚州，下。唐改为安边郡，又改为兴唐县，又仍为蔚州。辽为忠顺军。金仍为蔚州。元至元二年，省州为灵仙县，隶弘州。其年，复改为蔚州，隶宣德府。领五县：灵仙，下。灵丘，下。飞狐，下。定安，下。广灵。下。</p><p>州四</p><p>兴州，下。唐为奚地。金初为兴化军，隶北京，后为兴州。元中统三年，属上都路。领二县：</p><p>兴安，下。至元二年置。宜兴。中。至元二年置。</p><p>松州，下。本松林南境，辽置松山州。金为松山县，隶北京路大定府。元中统三年，升为松州，仍存县。至元二年，省县入州。</p><p>桓州，下。本上谷郡地，金置桓州。元初废，至元二年复置。</p><p>云州，下。古望云川地，契丹置望云县。金因之。元中统四年，升县为云州，治望云县。至元二年，州存县废。二十八年，复升宣德之龙门镇为望云县，隶云州。领一县：</p><p>望云。</p><p>兴和路，上。唐属新州。金置柔远镇，后升为县，又升抚州，属西京。元中统三年，以郡为内辅，升隆兴路总管府，建行宫。户八千九百七十三，口三万九千四百九十五。领县四、州一。</p><p>县四</p><p>高原，下。倚郭。中统二年隶宣德府，三年来属。怀安，下。元初隶宣德府，中统三年来属。天成，下。元初隶宣德府，中统三年来属。咸宁。下。元初隶宣德府，中统三年来属。</p><p>州一</p><p>宝昌州，下。金置昌州。元初隶宣德府，中统三年隶本路，置盐使司。延祐六年，改宝昌州。</p><p>永平路，下。唐平州。辽为卢龙军。金为兴平军。元太祖十年，改兴平府。中统元年，升平滦路，置总管府，设录事司。大德四年，以水患改永平路。户一万三千五百一十九，口三万五千三百。领司一、县四、州一。州领二县。</p><p>录事司。</p><p>县四</p><p>卢龙，下。倚郭。迁安，下。至元二年，省入卢龙县，后复置。抚宁，下。至元二年，与海山俱省入昌黎。三年复置。四年，又与海山俱入昌黎。七年复置，仍省昌黎、海山入焉。十一年，复置昌黎，以属滦州，今昌黎属本县。昌黎。下。至元十一年复置，仍并海山入焉。详见抚宁县。</p><p>州一</p><p>滦州，下。在卢龙塞南，金领义丰、马城、石城、乐亭四县。元至元二年，省义丰入州。三年复置，先以石城省入乐亭，其年改入义丰。四年，马城亦省。领二县：</p><p>义丰，下。倚郭。至元二年省入州，三年复置。乐亭。下。元初尝于县置漠州，寻废，复为乐亭县，隶滦州。</p><p>德宁路，下。领县一：德宁。下。</p><p>净州路，下。领县一：天山。下。</p><p>泰宁路，下。领县一：泰宁。下。</p><p>集宁路，下。领县一：集宁。下。</p><p>应昌路，下。领县一：应昌。下。</p><p>全宁路，下。领县一：全宁。下。</p><p>宁昌路，下。领县一：宁昌。下。</p><p>砂井总管府，领县一：砂井。</p><p>以上七路、一府、八县皆阙。</p><p>保定路，上。本清苑县，唐隶鄚州。宋升保州。金改顺天军。元太宗十一年，升顺天路，置总管府。至元十二年，改保定路，设录事司。户七万五千一百八十二，口一十三万九百四十。领司一、县八、州七。州领十一县。</p><p>录事司。</p><p>县八</p><p>清苑，中。附郭。满城，中。唐县，下。金隶定州，后来属。庆都，下。元初隶真定府，太宗十一年来属。行唐，下。曲陽，中。古恆州地，唐为曲陽县。宋属中山府。金因之。元初改恆州，立元帅府，割阜平、灵寿、行唐、庆都、唐县以隶之。逮移镇归德，还隶中山府，复为曲陽县，后隶保定，北岳恆山在焉。新安，下。金置新安州渥城县。元至元二年，州县俱废，改为新安镇，入归信县。四年，割入容城。九年，置新安县来属。博野。下。至元三十一年立。</p><p>州七</p><p>易州，中。唐改上谷郡，又复为易州。元太宗十一年，割隶顺天府。至元十年，隶大都路。二十三年，还隶保定。领三县：</p><p>易县，中。倚郭。元初存州废县，至元三年复置。涞水，下。定兴。下。金隶涿州，今来属。</p><p>祁州，中。唐为义丰县，属定州。宋改为蒲陰县。金于县置祁州，属真定路。元至元三年，立附郭蒲陰县及以束鹿、深泽二县来属，隶保定。领三县：</p><p>蒲陰，中。倚郭。深泽，下。至元二年，并入束鹿县，三年又来属。束鹿。中。</p><p>雄州，下。唐归义县。五代为瓦桥关，周世宗克三关，于关置雄州。宋为易陽郡。金为永定军。元太宗十一年，割雄州三县属顺天路。至元十年，改属大都路。十二年改顺天路为保定路，二十三年，复以雄州隶之。领三县：</p><p>归信，下。容城，下。金隶安肃州，今来属。新城。太宗二年，改新泰州。七年，复为县，隶大都路。十一年，隶顺天路。至元二年，隶雄州。十年，隶大都。二十三年复来属。</p><p>安州，下。唐为唐兴县，隶鄚州。宋升顺安军。金改安州，治渥城县。元初移治葛城。至元二年，废为镇，入高陽县，后复改安州，隶保定。领二县：</p><p>葛城，下。倚郭。高陽。下。</p><p>遂州，下。唐为遂城县，属易州。宋改广信军。金废为遂城县，隶保州。元至元二年，省入安肃州为镇，后复置州而县废，隶保定。</p><p>安肃州，下。本易州宥戎镇地，宋创立静戎军，又改安肃军。金为安肃州。元隶保定。</p><p>完州，下。唐为北平县，隶定州。宋升北平军。金更为永平县，又改完州。元至元二年，改永平县，后复为完州。</p><p>燕南河北道肃政廉访司</p><p>真定路，唐恆山郡，又改镇州。宋为真定府。元初置总管府，领中山府，赵、邢、洺、磁、滑、相、浚、卫、祁、威、完十一州。后割磁、威隶广平，浚、滑隶大名，祁、完隶保定，又以邢入顺德，洺入广平，相入彰德，卫入卫辉；又以冀、深、晋、蠡四州来属。户一十三万四千九百八十六，口二十四万六百七十。领司一、县九、府一、州五。府领三县，州领十八县。</p><p>录事司。</p><p>县九</p><p>真定，中。倚郭。藁城，中。太宗六年，为永安州，无极、宁晋、新乐、平棘四县隶焉。七年，废州为藁城县，属真定。栾城，下。元氏，中。获鹿，中。太宗在潜邸澳西宁州，既即位七年，复为获鹿县，隶真定。平山。下。灵寿，下。阜平，下。涉县。元初为崇州，隶真定路，后废州复置涉县。至元二年，省入磁州，后复来属。</p><p>府一</p><p>中山府，唐定州。宋为中山郡。金为中山府。元初因之。旧领祁、完二州，太宗十一年，割二州隶顺天府，后为散府，隶真定。领三县：</p><p>安喜，中。新乐，下。无极。中。</p><p>州五</p><p>赵州，中。唐赵州。宋为庆源军。金改沃州。元仍为赵州。旧领平棘、临城、栾城、元氏、高邑、赞皇、宁晋、隆平、柏乡九县，太祖十五年，割栾城、元氏隶真定。领七县：</p><p>平棘，中。宁晋，下。隆平，下。临城，中。柏乡，下。斑邑，下。赞皇。下。至元二年，并入高邑。七年复置。</p><p>冀州，上。唐改魏州，后仍为冀州。宋升安武军。元仍为冀州。领五县：</p><p>信都，中。至元初与冀州录事司俱省入冀州，后复置。三年，省录事司入焉，为冀州治所。南宫，上。枣强，中。武邑，中。新河。中。太宗四年置。</p><p>深州，下。唐改饶陽郡，后仍为深州。元初隶河间，置帅府。太宗十年，隶真定路，领饶陽、安平、武强、束鹿、静安五县。后割安平、饶陽、武强隶晋州，束鹿隶祁州，以冀州之衡水来属。领二县：</p><p>静安，中。衡水。下。</p><p>晋州，唐、宋皆为鼓城县。元太祖十年，改晋州。太宗十年，立鼓城等处军民万户府。中统二年，复为晋州。领四县：</p><p>鼓城，中。倚郭。饶陽，中。安平，下。太祖十九年，为南平州，于此行千户总管府事，领饶陽一县。太宗七年，复改为县，隶深州。宪宗在潜，隶鼓城等处军民万户府。中统二年，改立晋州，仍为安平县隶焉。武强。下。元初创立东武州，领武邑、静安。太宗六年，废州复为县，改隶深州。十一年，割属祁州。宪宗在潜，隶鼓城等处军民万户府。中统二年，置晋州，县隶焉。</p><p>蠡州，下。唐始置。宋改永宁军。金仍为蠡州。元初隶真定，领司候司、博野县。至元三年，省司候司、博野县入蠡州。十七年，直隶省部。二十一年，仍属真定。</p><p>顺德路，下。唐邢州。宋为信德府。金改邢州。元初置元帅府，后改安抚司。宪宗分洺水民户之半于武道镇，置司总管。五年，以武道镇置广宗县，并以来属。中统三年，升顺德府。至元元年，以洺州、磁州来属。二年，洺、磁自为一路，以顺德为顺德路总管府。户三万五百一，口一十二万四千四百六十五。领司一、县九。</p><p>录事司。</p><p>县九</p><p>邢台，中。倚郭。钜鹿，中。内丘，中。至元二年，并唐山县入焉，后复置唐山，与内丘并。平乡，中。广宗，中。宪宗五年置。中统三年以后属顺德府。至元二年，省入平乡县，后复置，隶顺德路。沙河，下。至元二年，省南和县入焉。后复置南和，与沙河并。南河，下。唐山。下。任县。下。至元二年，省入邢台县，后复置。</p><p>广平路，下。唐洺州，又为广平郡。元太宗八年，置邢洺路总管府，以邢、磁、威隶之。宪宗二年，为洺磁路，止领磁、威二州。至元十五年，升广平路总管府。户四万一千四百四十六，口六万九千八十二。领司一、县五、州二。州领六县。</p><p>录事司。</p><p>县五</p><p>永平，中。倚郭。曲周，中。肥乡，中。鸡泽，下。元初并入永年，后复置。广平。下。</p><p>州二</p><p>磁州，中。唐磁州。宋为滏陽郡。金以隶彰德。元太祖十年，升为滏源军节度，隶真定路。太宗八年，隶邢洺路。宪宗二年，改邢洺路为洺磁路。至元二年，以真定之涉县及成安县并入滏陽，武安县并入邯郸，止以滏陽、邯郸二县及录事司来属。后复置涉县归真定，以滏陽、武安、邯郸、成安、录事司隶焉。至元三年，并录事司入滏陽县。至元十五年，改洺磁路为广平路总管府，磁州仍隶焉。领四县：</p><p>滏陽，中。倚郭。武安，中。邯郸，下。成安。下。</p><p>威州，中。旧无此州，金始置。元太宗六年，割隶邢洺路，以洺水县来属。宪宗二年，隶洺磁路，徙州治于洺水。领二县：</p><p>洺水，中。倚郭。太宗八年，隶洺州。定宗二年，改隶威州。宪宗二年，徙威州治此。井陉。下。威州本治此，宪宗二年，移州治于洺水县，井陉为属县。</p><p>彰德路，下。唐相州，又改鄴郡。石晋升彰德军。金升彰德府。元太宗四年，立彰德总帅府，领卫、辉二州。宪宗二年，割出卫、辉，以彰德为散府，属真定路。至元二年，复立彰德总管府，领怀、孟、卫、辉四州，及本府安陽、临漳、汤陰、辅岩、林虑五县。四年，又割出怀、孟、卫、辉，仍立总管，以林虑升为林州，复立辅岩县隶之。六年，并辅岩入安陽。户三万五千二百四十六，口八万八千二百六。领司一、县三、州一。</p><p>录事司。</p><p>县三</p><p>安陽，上。至元六年，并辅岩入焉。汤陰，中。临漳。中。</p><p>州一</p><p>林州，下。本林虑县，金升为州。元太宗七年，行县事。宪宗二年，复为州。至元二年，复为县，又并辅岩入焉。未几复为州，割辅岩入安陽，仍以州隶彰德路。</p><p>大名路上。唐魏州。五代南汉改大名府。金改安武军。元因旧名，为大名府路总管府。户六万八千六百三十九，口一十六万三百六十九。领司一、县五、州三。州领六县。</p><p>录事司。</p><p>县五</p><p>元城，中。倚郭。至元二年，并入大名县，后复置。大名，中。倚郭。太宗六年，立县治。宪宗二年，迁县事于府城内。至元二年，省元城来属，寻析大名、元城为二县。九年，还县治于故所。南乐，中。魏县,中。清河。本恩州地，太宗七年，籍为清河县，隶大名路。</p><p>州三</p><p>开州，上。唐澶州。宋升开德府。金为开州。元割开封之长垣、曹州之东明来属。领四县：</p><p>濮陽，上。倚郭。东明，中。太宗七年，割隶大名路。至元二年来属。长垣，中。初隶大名路，至元二年始隶开州。清丰。中。</p><p>滑州，中。唐改灵昌郡。宋改武成军。元仍为滑州。领二县：</p><p>白马，上。为州治所。内黄。</p><p>浚州，下。唐置黎州，后废。石晋置浚州。宋为通利军，又改平川军。金复为浚州。元初隶真定。至元二年，隶大名。</p><p>怀庆路，下。唐怀州，复改河内郡，又仍为怀州。宋升为防御。金改南怀州，又改沁南军。元初复为怀州。太宗四年，行怀孟州事。宪宗六年，世祖在潜邸，以怀孟二州为汤沐邑。七年，改怀孟路总管府。至元元年，以怀孟路隶彰德路。二年，复以怀孟自为一路。延祐六年，以仁宗潜邸澳怀庆路。户三万四千九百九十三，口一十七万九百二十六。领司一、县三、州一。州领三县。</p><p>录事司。</p><p>县三</p><p>河内，中。修武，中。武陟。中。</p><p>州一</p><p>孟州，下。唐置河陽军，又升孟州。宋隶河北道。金大定中，为河水所害，北去故城十五里，筑今城，徙治焉。故城谓之下孟州，新城谓之上孟州。元初治下孟州。宪宗八年，复立上孟州，河陽、济源、王屋、温四县隶焉，设司候司。至元三年，省王屋入济源，并司候司入河陽。领三县：</p><p>河陽，下。济源，下。太宗六年，改济源为原州。七年，州废，复为县。至元三年，省王屋县入焉。温县。</p><p>卫辉路，下。唐义州，又为卫州，又为汲郡。金改河平军。元中统元年，升卫辉路总管府，设录事司。户二万二千一百一十九，口一十二万七千二百四十七。领司一、县四、州二。</p><p>录事司。</p><p>县四</p><p>汲县，下。倚郭。新乡，中。获嘉，下。胙城。下。旧以胙城为倚郭。宪宗元年，还州治于汲，以胙城为属邑。</p><p>州二</p><p>辉州，下。唐以共城县置共州。宋隶卫州。金改为河平县，又改苏门县，又升苏门县为辉州，置山陽县属焉。至元三年，省苏门县，废山陽为镇，入本州。</p><p>淇州，下。唐、宋、金并为卫县之域，曰鹿台乡。元宪宗五年，以大名、彰德、卫辉籍余之民，立为淇州，因又置县曰临淇，为倚郭。中统元年，隶大名路宣抚司。至元三年，立卫辉路，以州隶之，而临淇县省。</p><p>河间路，上。唐瀛州。宋河间府。元至元二年，置河间路总管府。户七万九千二百六十六，口一十六万八千五百三十六。领司一、县六、州六。州领十七县。</p><p>录事司。</p><p>县六</p><p>河间，中。倚郭。肃宁，下。至元二年，废为镇，入河间县，后复旧。齐东，下。宪宗三年，隶济南路。至元二年，还属河间路。宁津，下。宪宗二年，属济南路，至元二年，隶河间。临邑，下。本属济南府，太宗七年，割属河间。宪宗三年，还属济南。至元二年，复属河间。青城。下。本青平镇，太宗七年，析临邑、宁津地置县，隶济南。中统置青城县，隶陵州。至元二年，隶河间。</p><p>州六</p><p>沧州，中。唐改景城郡，复仍为沧州。金升临海军。元复为沧州。领五县：</p><p>清池，中。乐陵，中。南皮，下。无棣，下。至元二年，并入乐陵县，以县治入济南之棣州，寻复置。盐山。下。</p><p>景州，中。唐观州，又改景州。宋改永静军。金仍改观州。元因之。至元二年，复为景州。领五县：</p><p>蓚县，中。旧属观州，元初升元州，后复为蓚县。故城，中。元初隶河间路。至元二年，并为故城镇，属景州。是年，复置县还来属。阜城，下。东光，下。吴桥。中。</p><p>清州，下。五代置乾宁军。宋为乾宁郡，大观间以河清，改清州。金为乾宁军。元太宗二年，改清宁府。七年，又改清州。至元二年，以靖海、兴济两县及本州司候司并为会川县，后复置清州。领三县：</p><p>会川，中。靖海，下。兴济。下。</p><p>献州，下。本乐寿县，宋隶瀛州，又隶河间府。金改为寿州，又改献州。元至元二年，以州并入乐寿，直隶河间路,未几复旧。领二县：</p><p>乐寿，中。附郭。交河。中。至元二年，入乐寿，未几如故。</p><p>莫州，下。唐置鄚州，寻改为莫。旧领二县，至元二年，省入河间，未几仍领二县：</p><p>莫亭，下。倚郭。至元二年，与任丘俱省入河间县，后复置。任丘。下。</p><p>陵州，下。本将陵县，宋、金皆隶景州。宪宗三年，割隶河间府。是年升陵州，隶济南路。至元二年，复为县。三年，复为州，仍隶河间路。</p><p>东平路，下。唐郓州，又改东平郡，又号天平军。宋改东平府，隶河南道。金隶山东西路。元太祖十五年，严实以彰德、大名、磁、洺、恩、博、浚、滑等户三十万来归，以实行台东平，领州县五十四。实没，子忠济为东平路管军万户总管，行总管府事，州县如旧。至元五年，以东平为散府。九年，改下路总管府。户四万四千七百三十一，口五万一百四十七。领司一、县六。</p><p>录事司。</p><p>县六</p><p>顺城，下。为东平治所。东阿，中。陽谷，中。汶上，中。寿张，下。平陰。下。至元十一年，以县之辛镇寨、孝德等四乡分析他属。明年，改寨为肥城，作中县，隶济宁路，以平陰为下县，仍属东平。</p><p>东昌路，下。唐博州。宋隶河北东路。金隶大名府。元初隶东平路。至元四年，析为博州路总管府。十三年，改东昌路，仍置总管府。户三万三千一百二，口一十二万五千四百六。领司一、县六。</p><p>录事司。</p><p>县六</p><p>聊城，中。倚郭。堂邑，中。莘县，中。宋隶大名府，元割以来属。</p><p>博平，中。茌平，中。丘县。下。本为镇，隶曲周。至元二年，并入堂邑。二十六年，山东宣慰司言：“丘县并入堂邑，差税词诉相去二百余里，往复非便。平恩有户二千七百，升县为宜。”遂立丘县，隶东昌。</p><p>济宁路，下。唐麟州。周于此置济州。元太宗七年，割属东平府。至元六年，以济州还治巨野，仍析郓城之四乡来属。八年，升济宁府，治任城，寻还治巨野。十二年，复立济州，治任城，属济宁府。十五年，迁府于济州，却以巨野行济州事。其年又以府治归巨野，而济州仍治任城，但为散州。十六年，济宁升为路，置总管府。户一万五百四十五，口五万九千八百一十八。领司一、县七、州三。州领九县。</p><p>录事司。</p><p>县七</p><p>巨野，中。倚郭。金废，属郓州。至元六年复立。郓城，上。金以水患，徙置盘沟村。元至元八年，复来属。肥城，中。宋、金为平陰县。元至元十二年，以平陰莘镇寨东北十五里旧城改设今县。金乡，下。初隶济州，至元二年来属。砀山，金为水荡没。元宪宗七年，始复置县治，隶东平路。至元二年，以户口稀少，并入单父县。三年复置，属济州。八年，属济宁路。虞城，下。金圮于水。元宪宗二年，始复置县，隶东平路。至元二年，以户口稀少，并入单父。三年，复立县，属济州。八年，隶济宁路。丰县。唐属徐州。元宪宗二年，属济州。至元二年，以沛县并入丰县。三年，复立沛县。八年，以丰县直隶济宁路。</p><p>州三</p><p>济州，下。唐以前为济北郡，治单父。唐初为济州，又为济陽郡，仍改济州。周濒济水立济州。宋因之。金迁州治任城，以河水湮没故也。元至元二年，以户不及千数，并隶任城。六年，迁州于巨野，而任城为属邑。八年，升州为济宁府，治任城，复还府治巨野。十二年，以任城当江淮水陆冲要，复立济州，属济宁府而任城废。十五年，迁府于济州，以巨野行济州事。其年复于巨野立府，仍于此为州。二十三年，复置任城，隶州。领三县：</p><p>任城，倚郭。鱼台，太宗七年，属济州。至元二年，并入金乡。三年复故。八年，属济宁府。十三年来属。沛县。太宗七年，移滕州治此。宪宗二年，州废，复为县。至元二年，省入丰县。三年复置。八年，隶济宁府。十三年来属。</p><p>兗州，下。唐初为兗州，复升泰宁军。宋改袭庆府。金改泰定军。元初复为兗州，属济州。宪宗二年，分隶东平路。至元五年，复属济州。十六年，隶济宁路总管府。二十三年，立尚珍署，领屯田四百五十六户，收子粒赴济州官仓输纳，余粮粜卖，所入钞纳于光禄寺。领四县：</p><p>嵫陽，曲阜，泗水，至元二年，省入曲阜。三年复置。宁陽。至元二年，省入嵫陽。大德元年复置。</p><p>单州，下。唐置辉州，治单父。后唐改为单州。宋升团练州。金隶归德府。元初属济州。宪宗二年，属东平府。至元五年，复属济州。十六年，隶济宁路。领二县：</p><p>单父，县在郭下。元初与单州并属济州。宪宗二年，隶东平府。至元二年，复立单父县。三年，还属济州，今属单州。嘉祥。旧属济州。宪宗二年，割隶东平路。至元三年，还属济州。今为单州属县。</p><p>曹州，上。唐初为曹州，后改济陰郡，又仍为曹州。宋改兴仁府。金复为曹州。元初隶东平路总管府。至元二年，直隶省部。户三万七千一百五十三，口一十九万五千三百三十五。领县五：</p><p>济陰，上。成武，中。定陶，中。禹城，中。楚丘。中。</p><p>濮州，上。唐初为濮州，后改濮陽郡，又仍为濮州。宋升防御郡。金为刺史州。元初隶东平路，后割大名之馆陶、朝城，恩州之临清，开州之观城来属。至元五年，析隶省部。户一万七千三百一十六，口六万四千二百九十三。领县六：</p><p>鄄城，上。朝城，中。初隶东平府，至元五年来属。馆陶。中。初属东平路，至元三年来属。临清，观城，下。金属开州，元初来属。范县。下。初属东平府路，至元二年来属。</p><p>高唐州，中。唐为县，属博州。宋、金因之。元初隶东平，至元七年升州。户一万九千一百四，口二万三千一百二十一。领县三：</p><p>高唐，中。夏津，中。初隶东平，至元七年来属。武城。中。初隶东平，至元七年来属。</p><p>泰安州，中。本博城县，唐初于县置东泰州，后废州，改为乾封县，属兗州。宋改奉符县。金置泰安州。元初属东平路。至元二年，省新泰县入莱芜县。五年，析隶省部。三十一年，复立新泰县。东岳泰山在焉。户九千五百四十，口一万七百九十五。领县四：</p><p>奉符，中。长清，中。旧属济南府，元初来属。莱芜，下。新泰。金属泰安州，至元二年，省入莱芜，三十一年复立。</p><p>德州，唐初为德州，后改平原郡，又仍为德州。金属山东西路。元初隶东平路总管府，割大名之清平、济南之齐河县来属。户二万四千四百二十四，口一十五万六千九百五十二。领县五：</p><p>安德，下。平原，下。齐河，金创置此县，隶济南府，至元二年来属。</p><p>清平，宋、金隶大名府，元初来属。德平。</p><p>恩州，中。唐贝州，又为清河郡。宋改恩州。金隶大名府路。元初割清河县隶大名府，以武城隶高唐，惟存历亭一县及司候司。至元二年，县及司俱省入州。七年，自东平析隶省部。户一万五百四十五，口三万七千四百七十九。</p><p>冠州，本冠氏县，唐因隋旧，置毛州，后州废，县属魏州。宋、金并属大名府。元初属东平路。至元六年，升冠州，直隶省。户五千六百九十七，口二万三千四十。</p><p>山东东西道宣慰司</p><p>益都路，唐青州，又升卢龙军。宋改镇海军。金为益都路总管府。户七万七千一百六十四，口二十一万二千五百二。领司一、县六、州八。州领十五县。</p><p>录事司。</p><p>县六</p><p>益都，中。倚郭。至元二年，以行淄州及行淄川县并入。三年，又并临淄、临朐二县入焉。十五年，割临淄、临朐复置县，并属本路。临淄，下。临朐，下。高苑，下。旧属淄州。乐安，下。寿光。下。</p><p>州八</p><p>潍州，下。唐初为潍州，后废。宋为北海军，复升潍州。金属益都路。元初领北海、昌邑、昌乐三县及司候司。宪宗三年，省司候司入北海。至元三年，省昌乐县入北海。领二县：</p><p>北海，下。昌邑。下。</p><p>胶州，下。唐初为胶西县。宋置临海军。金仍改为胶西县，属密州。元太祖于县置胶州。领三县：</p><p>胶西，中。即墨，下。宋、金皆隶莱州，元太祖二十二年来属。高密。下。宋、金并隶密州。</p><p>密州，唐初改为高密郡，后仍为密州。宋为临海军，复为密州。元初因之，以胶西、高密属胶州。宪宗三年，省司候司入诸城县，隶益都。领二县：</p><p>诸城，州治所。安丘。下。</p><p>莒州，下。唐废莒州，以莒县隶密州。宋沿其旧。金复为莒州，隶益都府。元初因之。领四县：</p><p>莒县，下。州治所。宪宗三年，省司候司入焉。沂水，下。有沂山，为东镇。日照，下。蒙陰。下。元初，因旧名为新泰县。中统三年，以李璮乱，人民逃散，省入沂水。皇庆二年，复置为蒙陰县。</p><p>沂州，下。唐初改为琅邪郡，后仍为沂州。宋属京东东路。金属山东东路。元属益都路。领二县：</p><p>临沂，中。州治所。宪宗三年，省司候司入焉。费县。下。</p><p>滕州，下。唐为滕县，属徐州。宋仍旧。金改为滕州，属兗州。元隶益都路。领二县：</p><p>滕县，下。宪宗三年，省司候司入焉。邹县。下。</p><p>峄州，下。唐置鄫州，又改兰陵县为承县，后州废，以县属沂州。宋仍旧。金改兰陵县，于县置峄州。元初以峄州隶益都路，至元二年，省兰陵入本州。</p><p>博兴州，下。唐博昌县。后唐改博兴。宋属青州。金属益都府。元初升为州。</p><p>山东东西道肃政廉访司</p><p>济南路，上。唐济州，又改临淄郡，又改济南郡，又为青州。宋为济南府。金因之。元初改济南路总管府，旧领淄、陵二州。至元二年，淄州割入淄莱路，陵州割入河间路，又割临邑县隶河间路，长清县入泰安州，禹城县隶曹州，齐河县入德州，割淄州之邹平县来属，置总管府。户六万三千二百八十九，口一十六万四千八百八十五。领司一、县四、州二。州领七县。</p><p>录事司。</p><p>县四</p><p>历城，中。倚郭。章丘，上。邹平，上。唐、宋皆属淄州，至元间来属。济陽。中。</p><p>州二</p><p>棣州，上。唐析沧州之陽信、商河、乐陵、厌次置棣州。宋、金因之。元初滨、棣自为一道，中统三年，改置滨棣路安抚司。至元二年，与滨州俱棣济南路。领四县：</p><p>厌次，中。倚郭。初立司候司，至元二年，省入本县。商河，中。陽信，中。无棣。下。宋、金属沧州，元初割无棣之半属沧州，半以来属。</p><p>滨州，中。唐属棣州。周始置滨州。金隶益都。元初以棣州为滨棣路。至元二年，省路为州，隶济南路。领三县：</p><p>渤海，中。初设司候司，至元二年，省入此县。利津，下。沾化。下。</p><p>般陽府路，下。唐淄州，宋属河南道。金属山东东路。元初太宗在潜，置新城县。中统四年，割滨州之蒲台来属。先是，淄州隶济南路总管府；五年，升淄州路，置总管府。是岁改元至元，割邹平属济南路、高苑属益都路。二年，改淄州路为淄莱路。二十四年，改般陽路，取汉县以为名。户二万一千五百三十，口一十二万三千一百八十五。领司一、县四、州二。州领八县。</p><p>录事司。</p><p>县四</p><p>淄川，中。倚郭。长山，中。初属济南路，中统三年来属。新城，中。本长山县驿台，太宗在潜，以人民完聚，创置城曰新城，以田、索二镇属焉。蒲台。下。金属滨州，元初隶滨棣路。中统五年，属淄州。至元二年，改属淄莱路，升中县。</p><p>州二</p><p>莱州，中。唐初改东莱郡为莱州。宋为防御州。金升定海军，属山东东路。元初属益都路。中统五年，属淄莱路。旧设录事司。至元二年，省入掖县，又省即墨入掖与胶水，仍隶般陽路。领四县：</p><p>掖县，中。倚郭。至元二年，省录事司，析即墨县入焉。胶水，下。至元二年，析即墨县入焉。招远，下。莱陽。下。</p><p>登州，下。唐初为牟州，复改登州，宋属河南道。元初属益都路。中统五年，别置淄莱路，以登州隶之。至元二十四年，改属般陽路。领四县：</p><p>蓬莱，下。黄县，下。福山，下。伪齐以登州之雨水镇为福山县，杨疃镇为栖霞县。栖霞。下。</p><p>宁海州，下。伪齐刘豫以登州之文登、牟平二县立宁海军。金升宁海州。元初隶益都路。至元九年，直隶省部。户五千七百一十三，口一万五千七百四十三。领县二：</p><p>牟平，中。文登。下。</p><p>河东山西道宣慰使司</p><p>大同路，上。唐为北恆州，又为云州，又改云中郡。辽为西京大同府。金改总管府。元初置警巡院。至元二十五年，改西京为大同路。户四万五千九百四十五，口一十二万八千四百九十六。领司一、县五、州八。州领四县。大德四年，于西京黄华岭立屯田。六年，立万户府，所属山陰、雁门、马邑、鄯陽、洪济、金城、宁武凡七屯。</p><p>录事司。</p><p>县五</p><p>大同，中。倚郭。至元二年，省西县入焉。白登，下。至元二年，废为镇，属大同县，寻复置。宣宁，下。平地，下。本号平地袅，至元二年，省入丰州。三年，置县，曰平地。怀仁。下。</p><p>州八</p><p>弘州，下。唐为清塞军，隶蔚州。辽置弘州。金仍旧。旧领襄陰、顺圣二县。元至元中，割顺圣隶宣德府，惟领襄陰及司候司，后并省入州。</p><p>浑源州，下。唐为浑源县，隶应州。金升为州，仍置县在郭下，并置司候司。元至元四年省入州。</p><p>应州，下。唐末置。后唐升彰国军。元初仍为应州。领二县：</p><p>金城，下。州治所。山陰。下。至元二年，并入金城，后复置。</p><p>朔州，下。唐改马邑郡为朔州。后唐升振武军。宋为朔宁府。金为朔州。元因之。领二县：</p><p>鄯陽，下。至元四年，省录事司入焉。马邑。下。</p><p>武州，下。唐隶定襄、马邑二郡。辽置武州宣威军。元至元二年，割宁边州之半来属。旧领宁边一县及司候司，四年省入州。</p><p>丰州，下。唐初为丰州，又改九原郡，又仍为丰州。金为天德军。元复为丰州。旧有录事司并富民县，元至元四年省入州。</p><p>东胜州，下。唐胜州，又改榆林郡，又复为胜州。张仁愿筑三受降城，东城南直榆林，后以东城滨河，徙置绥远峰南郡今东胜州是也。金初属西夏，后复取之。元至元二年，省宁边州之半入焉。旧有东胜县及录事司，四年省入州。</p><p>云内州，下。唐初立云中都督府，复改横塞军，又改天德军，即中受降城之地。金为云内州。旧领云川、柔服二县，元初废云川，设录事司。至元四年，省司、县入州。</p><p>河东山西道肃政廉访司</p><p>冀宁路，上。唐并州，又为太原府。宋、金因之。元太祖十三年，立太原路总管府。大德九年，以地震改冀宁路。户七万五千四百四，口一十五万五千三百二十一。领司一、县十、州十四。州领九县。</p><p>录事司。</p><p>县十</p><p>陽曲，中。倚郭。文水，中。平晋，下。祁县，下。旧隶晋州，后州废，隶太原路。榆次，下。至元二年，隶太原路。太谷，下。清源，下。寿陽，下。交城，下。徐沟。下。</p><p>州十四</p><p>汾州，中。唐改西河郡为浩州，又改汾州，又改西河郡，又为汾州。金置汾陽军。元初立汾州元帅府，割灵石县隶平陽路之霍州，仍析置小灵石县，后废府。至元二年，复行州事，省小灵石入介休。三年，并温泉入孝义。领四县：</p><p>西河，中。孝义，下。至元三年，割温泉县之半置巡检司，隶本县。平遥，下。元初属太原府，至元二年来属。</p><p>介休。下。元初置，隶太原府，至元二年来属，仍省小灵石县入焉。</p><p>石州，下。唐初改离石郡为石州，又改昌化郡，又仍为石州。宋、金因其名。元中统二年，省离石县入本州。三年，复立。至元三年，省温泉入孝义，以临泉为临州。旧置司候司，后与孟门、方山俱省入离石。领二县：</p><p>离石，下。倚郭。宁乡。下。太宗九年，隶太原府。定宗三年，隶石州。宪宗九年，又隶太原府。至元三年，复来属。</p><p>忻州，下。唐初置新兴郡，后改忻州，又改定襄郡，又为忻州。金隶太原府。元因之。领二县：</p><p>秀容，下。倚郭。至元二年，省入忻州。四年复置。定襄。下。</p><p>平定州，下。唐为广陽县。宋为平定军。金为平定州。元至元二年，省倚郭平定、乐平二县入本州。七年，复立乐平。领一县：</p><p>乐平。下。倚郭。至元二年，省县为乡，入本州，立巡检司。七年复立。</p><p>临州，下。唐置临泉县，又置北和州，后州废，隶石州。宋置晋宁军。金废军，置临水县，隶石州。元中统二年，仍改临泉县，直隶太原府。三年，升临州。</p><p>保德州，下。本岚州地，宋始置州。旧有倚郭县，元宪宗七年废县。至元二年，省隩州、芭州入本州。三年，又并岢岚军入焉。四年，割岢岚隶管州，隩州仍来属。</p><p>崞州，下。本崞县，元太祖十四年升崞州。</p><p>管州，下。唐以静乐县置，后州废，属岚州。后又为宪州。宋为静乐军。金为静乐郡，又改为管州。元太祖十六年，以岚州之岢岚、宁化、楼烦并入本州。至元二十二年，割岢岚隶岚州，而宁化、楼烦并入本州。</p><p>代州，下。唐置代州总管府。金改都督府。元中统四年，并雁门县入州。</p><p>台州，下。唐为五台县，隶代州。金升台州，隶太原路。元因之。</p><p>兴州，下。唐临津县，隶岚州，又改合河县。金升兴州，隶太原路。元因之。</p><p>坚州，下。唐繁畤县。金为坚州，隶太原路。元因之。</p><p>岚州，下。唐、宋并为岚州。金升镇西节度。至元二年，省入管州。五年复立。</p><p>盂州，下。本盂县，金升为州。元因之。</p><p>晋宁路，上。唐晋州。金为平陽府。元初为平陽路，大德九年，以地震改晋宁路。户一十二万六百二十，口二十七万一百二十一。领司一、县六、府一、州九。府领六县，州领四十县。</p><p>录事司。</p><p>县六</p><p>临汾，中。倚郭。襄陵，中。洪洞，中。浮山，下。汾西，下。岳陽。下。本猗氏县，属平陽府。至元三年，省入岳陽县。四年，以县当东西驿路之要复置，并岳陽、和川二县入焉。后复改为岳陽县。</p><p>府一</p><p>河中府，唐蒲州，又改河中府，又改河东郡，又仍为河中府。宋为护国军。金复为河中府。元宪宗在潜，置河解万户府，领河、解二州。河中府领录事司及河东、临晋、虞乡、猗氏、万泉、河津、荣河七县。至元三年，省虞乡入临晋，省万泉入猗氏，并录事司入河东，罢万户府，而河中府仍领解州。八年，割解州直隶平陽路，河中止领五县。十五年，复置万泉县来属。领六县：</p><p>河东，下。府治所。万泉，下。猗氏，下。荣河，下。金隶荣州，元初废荣州，复为荣河县。临晋，下。河津。下。</p><p>州九</p><p>绛州，中。唐初为绛郡，又改绛州。宋置防御。金改晋安府。元初为绛州行元帅府，河、解二州诸县皆隶焉。后罢元帅府，仍为绛州，隶平陽路。领七县：</p><p>正平，下。倚郭。至元二年，省录事司入焉。太平，中。曲沃，下。</p><p>翼城，下。金为翼州，元初复为翼城县，隶绛州。稷山，下。绛县，下。至元二年，省垣曲县入焉。十六年，复立垣曲县，绛县如故。</p><p>垣曲。下。</p><p>潞州，下。唐初为潞州，后改上党郡，又仍为潞州。宋改隆德军。金复为潞州。元初为隆德府，行都元帅府事。太宗三年，复为潞州，隶平陽路。至元三年，以涉县割入真定府，以录事司并入上党县。领七县：</p><p>上党，下。壸关，下。长子，下。潞城，下。屯留，下。至元三年，省入襄垣。十五年复置。襄垣，下。黎城。下。至元二年，并涉县偏城等十三村入焉。</p><p>泽州，下。唐初为泽州，后为高平郡，又仍为泽州。宋属河东道。金为平陽府。元初置司候司及领晋城、高平、陽城、沁水、端氏、陵川六县。至元三年，省司候司、陵川县入晋城，省端氏入沁水。后复置陵州。领五县：</p><p>晋城，下。高平，下。陽城，下。沁水，下。陵川。下。至元三年，省入晋城，后复置。</p><p>解州，下。本唐蒲州之解县。五代汉乾祐中置解州。宋属京兆府。金升宝昌军。元至元四年，并司候司入解县。有盐池，方一百二十里。领六县：</p><p>解县，下。安邑，下。闻喜，下。夏县，下。平陆，下。芮城。下。</p><p>霍州，下。唐初为霍山郡，又改吕州，又废州而以县隶晋州。金改霍州。元因之。领三县：</p><p>霍邑，下。倚郭。有霍山为中镇。赵城，旧属平陽府。灵石。下。旧属汾州。</p><p>隰州，下。唐初为隰州，又改大宁郡，又仍为隰州。元以州隶晋宁路。领五县：</p><p>隰川，中。州治所。至元三年，省大宁、蒲、温泉三县入焉。大宁，下。至元三年，省入隰川，二十三年复置。石楼，下。永和，下。蒲县。下。</p><p>沁州，下。唐初为沁州，又改陽城郡，又仍为沁州。宋置威胜军。金仍为沁州。元因之。领三县：</p><p>铜鞮，下。州治所。至元十年，省录事司、武乡县入焉。沁源，下。至元十年，省绵上县入焉。武乡。下。至元三年，省入铜鞮，后复立。</p><p>辽州，下。唐初置辽州，又改箕州，又改仪州。宋复为辽州。元隶晋宁路。领三县：</p><p>辽山，下。倚郭。榆社，下。至元三年，省入辽山，六年复立。和顺。下。至元三年，省仪城县入焉。</p><p>吉州，下。唐初置西汾州，又为南汾州，又改慈州。宋置吉乡军。金改耿州，又改吉州。元初领司候司、吉乡、乡宁二县。中统二年，并司候司入吉乡县。至元二年，省吉乡。三年，又省乡宁并入州。后复置乡宁。领一县：</p><p>乡宁。下。</p><p>岭北等处行中书省统和宁路总管府</p><p>和宁路，上。始名和林，以西有哈剌和林河，因以名城。太祖十五年，定河北诸郡，建都于此。初立元昌路，后改转运和林使司，前后五朝都焉。太宗乙未年，城和林，作万安宫。丁酉，治迦坚茶寒殿，在和林北七十余里。戊戌，营图苏胡迎驾殿，去和林城三十余里。世祖中统元年，迁都大兴，和林置宣慰司都元帅府。后分都元帅府于金山之南，和林止设宣慰司。至元二十六年，诸王叛兵侵轶和林，宣慰使怯伯等乘隙叛去。二十七年，立和林等处都元帅府。大德十一年，立和林等处行中书省，以淇陽王月赤察兒为右丞相，太傅答剌罕为左丞相，罢和林宣慰司都元帅府，置和林总管府。至大二年，改行中书省为行尚书省。四年，罢尚书省，复为行中书省。皇庆元年，改岭北等处行中书省，改和林路总管府为和宁路总管府。至元二十年，令西京宣慰司送牛一千，赴和林屯田。二十二年，并和林屯田入五条河。三十年，命戍和林汉军四百，留百人，余令耕屯杭海。元贞元年，于六卫汉军内拨一千人赴青海屯田。北方立站帖里干、木怜、纳怜等一百一十九处。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshigao/81704.html' class='pagedaohang'>【上一篇】<i>:志第十一  地理二</i></a></span><span class="tomenu"><a href="https://ChineseBooks.github.io/shishu/qingshigao/" title="清史稿" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshigao/81702.html' class='pagedaohang'>【下一篇】<i>：志第九  历六</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>