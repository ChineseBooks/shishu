<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>清史稿_本纪第四十六  顺帝九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/qingshigao/">清史稿</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/qingshigao/'>清史稿</a> > </div>
<div class="kind">
  <h1 class="h11">本纪第四十六  顺帝九</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshigao/81716.html' class='pagedaohang'>【上一篇】<i>:本纪第四十七  顺帝十</i></a></span><span class="tomenu"><a href="https://ChineseBooks.github.io/shishu/qingshigao/" title="清史稿" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshigao/81714.html' class='pagedaohang'>【下一篇】<i>：本纪第四十五  顺帝八</i></a></span>
</ul>
<div class="articleContent" id="articleContent"> <p><b class=maintext>本纪第四十六  顺帝九</b></p><p>
二十一年春正月癸丑朔，诏赦天下。命中书参知政事七十往谕孛罗帖木兒罢兵还镇，复遣使往谕察罕帖木兒，亦令罢兵。孛罗帖木兒纵兵掠冀宁等处，察罕帖木兒以兵拒之，故有是命。庚申，太陰犯岁星。乙丑，河南贼犯杞县，察罕帖木兒讨平之。丁卯，李思齐进兵平伏羌县等处。癸酉，石州大风拔木，六畜俱鸣，民所持槍，忽生火焰，抹之即无，摇之即有。</p><p>二月癸未朔，填星退犯太微垣。甲申，同佥枢密院事迭里帖木兒复永平、滦州等处。己丑，察罕帖木兒驻兵霍州，攻孛罗帖木兒。壬寅，太陰犯天江。是月，江南行台侍御史八撒剌不花杀广东廉访使完者笃、副使李思诚、佥事迭麦赤，以兵自卫，据广州。时八撒剌不花以廉访使久居广东，专恣自用，诏乃以完者笃等为廉访司官，而除八撒剌不花侍御史。八撒剌不花不受命，怒完者笃等代己，即诬以罪，尽杀之，惟廉访使董钥哀请得免。</p><p>三月丙辰，太陰犯井宿。癸酉，察罕帖木兒调兵讨永城县，又驻兵宿州，擒贼将梁绵住。庚辰，荧惑犯鬼宿。是月，张士诚海运粮一十一万石至京师。孛罗帖木兒罢兵还，遣脱列伯等引兵据延安，以谋入陕。张良弼出南山义谷，驻蓝田，受节制于察罕帖木兒。良弼又陰结陕西行省平章政事定住，听丞相帖里帖木兒调遣，营于鹿台。</p><p>夏四月辛巳朔，日有食之。是月，以张良弼为陕西行省参知政事。察罕帖木兒遣其子副詹事扩廓帖木兒贡粮至京师，皇太子亲与定约，遂不复疑。</p><p>五月癸丑，四川明玉珍陷嘉定等路，李思齐遣兵击败之。壬戌，太陰犯房宿。癸酉，太白犯轩辕。甲戌，荧惑犯太白。乙亥，察罕帖木兒以兵侵孛罗帖木兒所守之地。是月，李思齐受李武、崔德等降。六月乙未，荧惑、岁星、太白聚于翼宿。丙申，察罕帖木兒总兵讨山东，发晋军，下井陉，出邯郸，过磁、相、怀、卫，逾白马津，发其军之在汴梁者继之，水陆并进。戊戌，太陰犯云雨。甲辰，太白昼见。</p><p>秋七月辛亥，察罕帖木兒平东昌。己巳，沂州西北有赤气蔽天如血。</p><p>是月，察罕帖木兒进兵复冠州。八月乙酉，大同路北方夜有赤气蔽天，移时方散。庚子，以福建行省平章政事普化帖木兒为江南行台御史大夫。癸卯，大明兵取江州路。时伪汉陈友谅据江州为都，至是退都武昌。是月，察罕帖木兒遣其子扩廓帖木兒、阎思孝等，会关保、虎林赤等，将兵由东河造浮桥以济，贼以二万余众夺之，关保、虎林赤且战且渡，拔长清，讨东平，东平伪丞相田丰遣崔世英等出战，大破之。乃遣使招谕田丰，丰降，东平平，令丰为前锋，从大军东讨。棣州俞宝降，东平王士诚、东昌杨诚等皆降，鲁地悉定。进兵济南，刘珪降，遂围益都。九月戊午，陽翟王阿鲁辉帖木兒伏诛。阿鲁辉帖木兒以宗亲，见天下盗贼并起，遂乘间隙，肆为异图，诏少保、知枢密院事老章率诸军讨之。老章遂败其众，寻为部将同知太常礼仪院事脱欢所擒，送阙下，诏诛之。于是诏加老章太傅、和宁王，以阿鲁辉帖木兒之弟忽都帖木兒袭封陽翟王。宗王囊加、玉枢虎兒吐华与脱欢悉议加封。壬戌，四川贼兵陷东川郡县，李思齐调兵击之。壬申，命孛罗帖木兒于保定以东，河间以南，从便屯种。是月，命兵部尚书彻彻不花、侍郎韩祺征海运粮于张士诚。大明取建昌、饶州二路。</p><p>冬十月癸巳，绛州有赤气见北方如火。以察罕帖木兒为中书平章政事，兼知河南、山东等处行枢密院事、陕西行御史台中丞。察罕帖木兒调参知政事陈秉直、刘珪等守御河南。</p><p>十一月戊申朔，温州乐清县雷。庚戌，太陰犯建星。癸亥，太陰犯井宿。戊辰，黄河自平陆三门碛下至孟津，五百余里皆清，凡七日。命秘书少监程徐祀之。壬申，太陰犯氐宿。是月，察罕帖木兒、李思齐遣兵围鹿台，攻张良弼，诏和解之，俾各还信地，兵乃解。是岁，京师大饥，屯田成，收粮四十万石。赐司农丞胡秉彝尚尊、金币，以旌其功。</p><p>二十二年春正月戊申朔，太白犯建星。甲寅，诏李思齐讨四川，张良弼平襄汉。时两军不和，故有是命。乙卯，填星退犯左执法。庚申，大明取江西龙兴诸路。时江西诸路皆陈友谅所据。丁卯，诏以太尉完者帖木兒为陕西行省左丞相。仍命察罕帖木兒屯种于陕西。申谕李思齐、张良弼等各以兵自效。以也先不花为中书右丞。</p><p>二月丁丑朔，盗杀陕西行省右丞塔不歹。己卯，太白犯垒壁阵。乙酉，彗星见于危宿，光芒长丈余，色青白。丁酉，彗星犯离宫西星，至二月终，光芒长二丈余。是月，知枢密院事秃坚帖木兒奉诏谕李思齐讨四川。时思齐退保凤翔，使至，思齐进兵益门镇；使还，思齐复归凤翔。</p><p>三月戊申，彗星不见星形，惟有白气，形曲竟天，西指扫大角。壬子，彗星行过太陽前，惟有星形，无芒，在昴宿，至戊午始灭。甲寅，四川明玉珍陷云南省治，屯金马山，陕西行省参知政事车力帖木兒等击败之，擒明玉珍弟明二。己未，御史大夫老的沙辞职，不许。是月，命孛罗帖木兒为中书平章政事，位第一，加太尉。张良弼受节制于孛罗帖木兒。李思齐遣兵攻良弼，至于武功，良弼以伏兵大破之。</p><p>夏四月丙子朔，长星见，其形如练，长数十丈，在虚、危之间，后四十余日乃灭。丁亥，荧惑离太陽三十九度，不见，当出不出。己丑，诏诸王、驸马、御史台各衙门，不许占匿人民不当差役。乙未，贼新桥张陷安州，孛罗帖木兒来请援兵。是月，绍兴路大疫。</p><p>五月乙巳朔，泉州赛甫丁据福州路，福建行省平章政事燕只不花击败之，余众航海还据泉州。福建行省参知政事陈有定复汀州路。己未，中书参知政事陈祖仁上章，乞罢修上都宫阙。辛酉，太陰犯建星。辛未，明玉珍据成都，自称陇蜀王，遣伪将杨尚书守重庆，分兵寇龙州、青州，犯兴元、巩昌等路。是月，张士诚海运粮一十三万石至京师。六月辛巳，彗星见紫微垣，光芒长尺余，东南指，西南行。戊子，彗星光芒扫上宰。田丰及王士诚刺杀察罕帖木兒，遂走入益都城，众乃推察罕帖木兒之子扩廓帖木兒为总兵官，复围益都。诏赠察罕帖木兒推诚定远宣忠亮节功臣、开府仪同三司、上柱国、河南行省左丞相，追封忠襄王，谥献武，食邑沈丘县；令河南、山东等处立庙，长吏岁时致祭。其父司徒阿都温赐良田二百顷；其子扩廓帖木兒授光禄大夫、中书平章政事，兼知河南山东等处行枢密院事、同知詹事院事，一应军马，并听节制。仍诏谕其将士曰：“凡尔将佐，久为察罕帖木兒从事，惟恩与义，实同骨肉，视彼逆党，不共戴天，当力图报复，以伸大义。”己亥，益都贼兵出战，扩廓帖木兒生擒六百余人，斩首八百余级。</p><p>秋七月乙卯，彗星灭迹。丙辰，荧惑见西方，须臾，成白气如长蛇，光炯有文，横亘中天，移时乃灭。是月，河决范陽县，漂民居。八月己亥，扩廓帖木兒言：“孛罗帖木兒、张良弼据延安，掠黄河上下，欲东渡以夺晋宁，乞赐诏谕。”癸巳，太陰犯毕宿。九月癸卯朔，刘福通以兵援田丰，至火星埠，扩廓帖木兒遣关保邀击，大破之。甲辰，以山北廉访司权置于惠州。丁未，太白犯亢宿。己酉，太陰犯斗宿。癸亥，岁星犯轩辕。丙寅，荧惑犯鬼宿。戊辰，以也速为辽陽行省左丞相，依前总兵，抚安迤东郡县。己巳，有流星如酒杯，色青白，光明烛地。荧惑犯鬼宿积尸气。</p><p>冬十月壬申朔，江西行省平章朵列不花移檄讨八撒剌不花。时朵列不花分省便州，适邵宗愚陷广州，执八撒剌不花，杀之。甲戌，孛罗帖木兒南侵扩廓帖木兒所守之地，遂据真定路。己卯，太陰犯牛宿。丁亥，辰星犯亢宿。戊子，太陰犯毕宿。</p><p>十一月乙巳，扩廓帖木兒复益都，田丰等伏诛。自扩廓帖木兒既袭父职，身率将士，誓必复仇，人心亦思自奋，围城益急。贼悉力拒守，乃以壮士穴地通道而入，遂克之，尽诛其党，取田丰、王士诚之心以祭察罕帖木兒。庚戌，扩廓帖木兒遣关保复莒州，山东悉平。庚申，诏授扩廓帖木兒太尉、银青荣禄大夫、中书平章政事、知枢密院事、太子詹事，便宜行事，袭总其父兵；将校、士卒，论赏有差；察罕帖木兒父阿鲁温进封汝陽王，察罕帖木兒改赠宣忠兴运弘仁效节功臣，追封颍川王，改谥忠襄。癸亥，四川贼兵陷清州。</p><p>十二月壬辰，太陰犯角宿。庚子，以中书平章政事佛家奴为御史大夫。是岁，枢密副使李士瞻上疏极言时政，凡二十条：一曰悔己过，以诏天下；二曰罢造作，以快人心；三曰御经筵，以讲圣学；四曰延老成，以询治道；五曰去姑息，以振乾刚；六曰开言路，以求得失；七曰明赏罚，以厉百司；八曰公选举，以息奔竞；九曰察近幸，以杜奸弊；十曰严宿卫，以备非常；十一曰省佛事，以节浮费；十二曰绝滥赏，以足国用；十三曰罢各宫屯种，俾有司经理；十四曰减常岁计置，为诸宫用度；十五曰招集散亡，以实八卫之兵；十六曰广给牛具，以备屯田之用；十七曰奖励守令，以劝农务本；十八曰开诚布公，以礼待籓镇；十九曰分遣大将，急保山东；二十曰依唐广宁故事，分道进取。先是蓟国公脱火赤上言乞罢三宫造作，帝为减军匠之半，还隶宿卫，而造作如故，故士瞻疏首及之。皇太子尝坐清宁殿，分布长席，列坐西番、高丽诸僧。皇太子曰：“李好文先生教我儒书多年，尚不省其义。今听佛法，一夜即能晓焉。”于是颇崇尚佛学。帝以谗废高丽王伯颜帖木兒，立塔思帖木兒为王。国人上书言旧王不当废、新王不当立之故。初，皇后奇氏宗族在高丽，恃宠骄横，伯颜帖木兒屡戒饬不悛，高丽王遂尽杀奇氏族。皇后谓太子曰：“尔年已长，何不为我报仇！”时高丽王昆弟有留京师者，乃议立塔思帖木兒为王，而以奇族子三宝奴为元子，以将作同知崔帖木兒为丞相，以兵万人送之国，至鸭绿江，为高丽兵所败，仅余十七骑还京师。诏加封唐抚州刺史南庭王危全讽为南庭忠烈灵惠王。</p><p>二十三年春正月壬寅朔，四川明玉珍僭称皇帝，建国号曰大夏，纪元曰天统。乙巳，大宁陷。庚戌，岁星犯轩辕。</p><p>二月戊戌，太白昼见。庚子，亦如之。是月，扩廓帖木兒自益都领兵还河南，留锁住以兵守益都，以山东州县立屯田万户府。</p><p>三月辛丑朔，彗星见东方，经月乃灭。诏中书平章政事爱不花分省冀宁，扩廓帖木兒遣兵据之。丙午，大赦天下。丁未，亲试进士六十二人，赐宝宝、杨牴进士及第，余出身有差。丙辰，太陰犯氐宿。壬戌，大同路夜有赤气亘天，中侵北斗。是月，立广西行中书省，以廉访使也兒吉尼为平章政事。时南方郡县多陷没，惟也兒吉尼独保广西者十五年。立胶东行中书省及行枢密院，总制东方事。以袁宏为参知政事。是春，关先生余党复自高丽还寇上都，孛罗帖木兒击降之。</p><p>夏四月辛丑，荧惑犯岁星。孛罗帖木兒、李思齐互相交兵。庚申，岁星犯轩辕。是月，扩廓帖木兒遣貊高等以兵击张良弼。</p><p>五月己巳朔，张士诚海运粮十三万石至京师。壬午，太白昼见。甲午，亦如之。乙未，荧惑犯右执法。是月，爪哇遣使淡蒙加加殿进金表，贡方物。六月戊戌朔，孛罗帖木兒遣方脱脱迎匡福于彰德，扩廓帖木兒遣兵追之，败还。匡福遂据保定路。己亥，扩廓帖木兒部将歹驴等驻兵蓝田、七盘，李思齐攻围兴平，遂据盩厔。孛罗帖木兒时奉诏进讨襄汉，而歹驴阻道于前，思齐踵袭于后，乃请催督扩廓帖木兒东出潼关，道路既通，即便南讨。戊申，孛罗帖木兒遣竹贞等入陕西，据其省治。时陕西行省右丞答失铁木兒与行台有隙，且恐陕西为扩廓帖木兒所据，陰结于孛罗帖木兒，请竹贞入城，劫御史大夫完者帖木兒及监察御史张可遵等印。其后屡使召完者帖木兒，贞拘留不遣。扩廓帖木兒遣部将貊高与李思齐合兵攻之，竹贞出降，遂从扩廓帖木兒。庚戌，星陨于济南龙山，入地五尺。甲寅，诏授江南下第及后期举人为路、府、州儒学教授。乙卯，太白犯井宿。丁巳，绛州有白虹二道，冲斗牛间。庚申，平陽路有白气三道，一贯北极，一贯北斗，一贯天汉，至夜分乃灭。壬戌，太白昼见，夜犯井宿。</p><p>秋七月戊辰朔，京师大雹，伤禾稼。丁丑，以马良为中书参知政事。乙酉，太白昼见。有星坠于庆元路西北，声如雷，光芒数十丈，久之乃灭。</p><p>八月丁酉朔，倭人寇蓬州，守将刘暹击败之。自十八年以来，倭人连寇濒海郡县，至是海隅遂安。辛丑，扩廓帖木兒遣兵侵孛罗帖木兒所守之境。壬寅，太白犯轩辕。乙巳，太陰犯建星。丁未，太白犯轩辕。己酉，太白昼见。丙辰，太陰犯毕宿。沂州有赤气亘天，中有白色如蛇形，徐徐西行，至夜分乃灭。戊午，孛罗帖木兒言：“扩廓帖木兒踵袭父恶，有不臣之罪，乞赐处置。”己未，太白昼见。辛酉，太白犯岁星。乙丑，太白犯右执法。是月，大明兵与伪汉兵大战于鄱陽湖，陈友谅败绩而死。其子理自立，仍据武昌为都，改元德寿，大明兵遂进围武昌。九月丁卯朔，遣爪哇使淡蒙加加殿还国，诏赐其国主三珠金虎符及织金纹币。辛未，太白犯左执法。乙亥，岁星犯右执法。丁丑，辰星犯填星，丁亥，太白犯填星。辰星犯亢宿。是月，张士诚自称吴王，来请命，不报。遣户部侍郎博罗帖木兒等征海运于张士诚，士诚不与。</p><p>冬十月丙申朔，青齐一方赤气千里。癸卯，太白犯氐宿。甲辰，湖广伪姚平章、张知院陰遣人言于扩廓帖木兒，设计擒杀伪汉主陈理及伪夏主明玉珍，不果。己酉，监察御史米只兒海牙劾奏太傅太平罪状，诏安置太平于陕西之西，仍拘收宣命并御赐等物。戊午，太白犯房宿。是月，扩廓帖木兒遣佥枢密院事任亮复安陆府。孛罗帖木兒遣兵攻冀宁，至石岭关，扩廓帖木兒大破走之，擒其将乌马兒、殷兴祖。孛罗帖木兒军由是不振。</p><p>十一月壬申，御史台臣言：“故右丞相脱脱有大臣之体，向在中书，政务修举，深惧满盈，自求引退，加封郑王，固辞不受。再秉钧轴，克济艰危，统军进征，平徐州，收六合，大功垂成，浮言构难，奉诏谢兵，就贬以没。已蒙录用其子，还所籍田宅，更乞悯其勋旧，还其所授宣命。”从之。癸未，太陰犯轩辕，岁星犯左执法。是岁，御史大夫老的沙与知枢密院事秃坚帖木兒，得罪于皇太子，皆奔大同，孛罗帖木兒匿之营中。</p><p>二十四年春正月戊寅，太陰犯轩辕。庚辰，保德州民家产猪一头两身。</p><p>二月壬子，岁星犯右执法。癸丑，太陰犯西咸池。是月，大明灭伪汉，其所据湖南北、江西诸郡皆降于大明。</p><p>三月乙亥，监察御史王朵列秃、崔卜颜帖木兒等谏皇太子勿亲征。辛卯，诏以孛罗帖木兒匿老的沙，谋为悖逆，解其兵权，削其官爵，候道路开通，许还四川田里。孛罗帖木兒拒命不受。</p><p>夏四月甲午朔，命扩廓帖木兒讨孛罗帖木兒。乙未，太陰犯西咸池。孛罗帖木兒悉知诏令调遣之事非出帝意，皆右丞相搠思监所为，遂令秃坚帖木兒举兵向阙。壬寅，秃坚帖木兒兵入居庸关。癸卯，知枢密院事也速、詹事不兰奚迎战于皇后店。不兰奚力战，也速不援而退，不兰奚几为所获，脱身东走。甲辰，皇太子率侍卫兵出光熙门，东走古北口，趋兴、松。乙巳，秃坚帖木兒兵至清河列营。时都城无备，城中大震，令百官吏卒分守京城，使达达国师至其军问故，以必得搠思监及宦官朴不花为对，诏慰解之，不听。丁未，诏屏搠思监于岭北，窜朴不花于甘肃，执而与之。复孛罗帖木兒前官，仍总兵。以也速为左丞相。庚戌，秃坚帖木兒陈兵自健德门入，觐帝于延春阁，恸哭请罪，帝就宴赉之。加孛罗帖木兒太保，依前守御大同，秃坚帖木兒为中书平章政事。辛亥，秃坚帖木兒军还。皇太子至路兒岭。诏追及之，还宫。癸丑，太白犯井宿。</p><p>五月甲子朔，黄河清。戊辰，扩廓帖木兒奉命讨孛罗帖木兒，屯兵冀宁，其东道以白锁住领兵三万，守御京师，中道以貊高、竹贞领兵四万，西道以关保领军五万，合击之。关保等兵逼大同，孛罗帖木兒留兵守大同，而自率兵与秃坚帖木兒、老的沙复大举向阙。甲戌，太白犯鬼宿。乙亥，又犯积尸气，岁星犯右执法。六月癸卯，三星昼见，白气横突其中。甲辰，河南府有大星夜见南方，光如昼。丁未，大星陨，照夜如昼，及旦，黑气晦暗如夜。甲寅，白锁住以兵至京师，请皇太子西行。丁巳，太白犯右执法。是月，保德州黄龙见井中。</p><p>秋七月癸亥，太白与岁星合于翼宿。甲子，岁星犯左执法。丙戌，孛罗帖木兒前锋军入居庸关，皇太子亲率军御于清河，也速军于昌平，军士皆无斗志。皇太子驰还都城，白锁住引兵入平则门。丁亥，白锁住扈从皇太子出顺承门，由雄、霸、河间，取道往冀宁。戊子，孛罗帖木兒驻兵健德门外，与秃坚帖木兒、老的沙入见帝于宣文阁，诉其非罪，皆泣，帝亦泣，乃赐宴。孛罗帖木兒欲追袭皇太子，老的沙止之。庚寅，诏以孛罗帖木兒为中书左丞相，老的沙为中书平章政事，秃坚帖木兒为御史大夫，其部属布列省台百司。以也速知枢密院事。诏谕：“孛罗帖木兒、扩廓帖木兒俱朕股肱，视同心膂，自今各弃宿忿，弼成大勋。”是月，大明兵取庐州路。</p><p>八月壬辰朔，日有食之。乙未，荧惑犯鬼宿。壬寅，诏以孛罗帖木兒为中书右丞相、监修国史，节制天下军马。乙巳，皇太子至冀宁。乙卯，张士诚自以其弟士信代达识帖睦迩为江浙行省左丞相。是月，孛罗帖木兒请诛狎臣秃鲁帖木兒、波迪哇兒祃，罢三宫不急造作，沙汰宦官，减省钱粮，禁止西番僧人好事。九月辛酉朔，宦官思龙宜潜送宫女伯忽都出自顺承门，以达于皇太子。乙丑，太白昼见。癸酉，夜，天西北有红光，至东而散。甲申，太陰犯轩辕。是月，大明兵取中兴及归、峡、潭、衡等路。</p><p>冬十月丙午，太陰犯毕宿。己酉，太陰犯井宿。己未，诏皇太子还京师。命也速、老的沙分道总兵。</p><p>十二月乙卯，太陰犯太白。</p><p>二十五年春正月癸亥，封李思齐为许国公。丙寅，太白昼见。戊辰，亦如之。己巳，大明兵取宝庆路，守将唐隆道遁走。伪汉守将熊天瑞以赣州及韶州、南雄降于大明。甲戌，太白犯建星。壬午，监察御史孛罗帖木兒、贾彬等辩明哈麻、雪雪之罪。</p><p>二月辛丑，汴梁路见日傍有一月一星。丙午，太陰犯填星。戊午，皇太子在冀宁，命甘肃行省平章政事朵兒只班以岐王阿剌乞兒军马，会平章政事臧卜、李思齐，各以兵守宁夏。</p><p>三月庚申，皇太子下令于扩廓帖木兒军中曰：“孛罗帖木兒袭据京师，余既受命总督天下诸军，恭行显罚，少保、中书平章政事扩廓帖木兒，躬勒将士，分道进兵，诸王、驸马及陕西平章政事李思齐等，各统军马，尚其奋义戮力，克期恢复。”丙寅，孛罗帖木兒幽置皇后奇氏于诸色总管府。丁卯，命老的沙、别帖木兒并为御史大夫。戊辰，太白犯垒壁阵。</p><p>夏四月庚寅，孛罗帖木兒至诸色总管府见皇后奇氏，令还宫取印章，作书遗皇太子，遣内侍官完者秃持往冀宁，复出皇后，幽之。乙巳，关保等兵进围大同。壬子，荧惑犯灵台。乙卯，关保入大同。</p><p>五月辛酉，荧惑犯太微垣。甲子，京师天雨氂，长尺许，或言于帝曰：“龙丝也。”命拾而祀之。乙亥，大明兵破安陆府，守将任亮迎战，被执。己卯，大明兵破襄陽路。是月，侯卜延答失奉威顺王自云南经蜀转战而出，至成州，欲之京师，李思齐俾屯田于成州。六月戊子朔，以黎安道为中书参知政事。辛丑，湖广行省左丞周文贵复宝庆路。乙巳，皇后奇氏自幽所还宫。乙卯，以太尉火你赤为御史大夫。是月，皇太子加李思齐银青荣禄大夫、邠国公、中书平章政事、皇太子詹事，兼四川行枢密院事、虎符招讨使。分中书四部。</p><p>秋七月丁丑，填星、岁星、荧惑聚于角、亢。己卯，太陰犯毕宿。乙酉，孛罗帖木兒伏诛，秃坚帖木兒、老的沙皆遁走。丙戌，遣使函孛罗帖木兒首往冀宁，召皇太子还京师。大赦天下。黎安道、方脱脱、雷一声皆伏诛。是月，京师大水。河决小流口，达于清河。八月丁亥朔，京城门至是不开者三日。竹贞、貊高军至城外，命军士缘城而上，碎平则门键，悉以军入，占民居，夺民财。乙未，太陰犯建星。己亥，太陰犯垒壁阵。癸卯，诏命皇太子分调将帅，戡定未复郡邑，即还京师，行事之际，承制用人，并准正授。丁未，皇后弘吉剌氏崩。壬子，以洪宝宝、帖古思不花、捏烈秃并为中书平章政事。九月，扩廓帖木兒扈从皇太子至京师。丁丑，太陰犯井宿。壬午，诏以伯撒里为太师、中书右丞相、监修国史；扩廓帖木兒为太尉、中书左丞相、录军国重事、同监修国史、知枢密院事，兼太子詹事。是月，以方国珍为淮南行省左丞相，分省庆元。</p><p>冬十月辛卯，荧惑犯天江。壬寅，以哈剌章为知枢密院事。丁未，益王浑都帖木兒、枢密副使观音奴擒老的沙，诛之。秃坚帖木兒以余兵往八兒思之地，命岭北行省左丞相山僧及知枢密院事魏赛因不花同讨之。戊申，以资政院使秃鲁为御史大夫。己酉，荧惑犯斗宿。太陰犯右执法。庚戌，太陰犯太微垣。闰月庚申，以宾国公五十八为知枢密院事。诏张良弼、俞宝、孔兴等悉听调于扩廓帖木兒。戊辰，太白、辰星、荧惑聚于斗宿。太陰犯毕宿。辛未，诏封扩廓帖木兒河南王，代皇太子亲征，总制关陕、晋冀、山东等处并迤南一应军马，诸王各爱马应该总兵、统兵、领兵等官，凡军民一切机务、钱粮、名爵、黜陟、予夺，悉听便宜行事。壬申，太白犯辰星。辛巳，以脱脱木兒为中书右丞，达识帖木兒为参知政事。</p><p>十一月己丑，太白犯荧惑，太陰犯垒壁阵。丙申，太陰犯毕宿。癸卯，太陰犯太微垣。是月，大明兵取泰州。时泰州、通州、高邮、淮安、徐州、宿州、泗州、濠州、安丰诸郡，皆张士诚所据。</p><p>十二月乙卯，诏立次皇后奇氏为皇后，改奇氏为肃良合氏，诏天下，仍封奇氏父以上三世皆为王爵。癸亥，太陰犯毕宿。以帖林沙为中书参知政事。庚午，岁星掩房宿。辛未，太陰犯右执法。是月，秃坚帖木兒伏诛。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshigao/81716.html' class='pagedaohang'>【上一篇】<i>:本纪第四十七  顺帝十</i></a></span><span class="tomenu"><a href="https://ChineseBooks.github.io/shishu/qingshigao/" title="清史稿" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshigao/81714.html' class='pagedaohang'>【下一篇】<i>：本纪第四十五  顺帝八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>