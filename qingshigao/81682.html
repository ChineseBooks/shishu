<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>清史稿_志第二十九  舆服二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/qingshigao/">清史稿</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/qingshigao/'>清史稿</a> > </div>
<div class="kind">
  <h1 class="h11">志第二十九  舆服二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshigao/81683.html' class='pagedaohang'>【上一篇】<i>:志第三十  舆服三</i></a></span><span class="tomenu"><a href="https://ChineseBooks.github.io/shishu/qingshigao/" title="清史稿" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshigao/81681.html' class='pagedaohang'>【下一篇】<i>：志第二十八  舆服一</i></a></span>
</ul>
<div class="articleContent" id="articleContent"> <p><b class=maintext>志第二十九  舆服二</b></p><p>
仪仗</p><p>皁纛，国语读如秃。建缨于素漆竿。凡行幸，则先驱建纛，夹以马鼓，居则置纛于月华门西之隅室。</p><p>绛麾，金涂竿，上施圆盘硃丝拂，三层，紫罗袋韬之。</p><p>金节，制如麾，八层，韬以黄罗云龙袋。</p><p>引导节，金涂龙头硃漆竿，悬五色拂，上施铜钹。</p><p>硃雀幢，制如节而五层，韬以红绣硃雀袋。</p><p>青龙幢，制如前，韬以碧绣青龙袋。</p><p>白虎幢，制如前，韬以素绣白虎袋。</p><p>玄武幢，制如前，韬以皁绣玄武袋。</p><p>皞槊，制如节，顶刻皞牛首，有袋，上加碧油。</p><p>绛引幡，四角，硃绿盖，每角垂罗文杂佩，系于金铜钩竿，竿以硃饰，悬五色间晕罗，下有横木板，作碾玉文。</p><p>告止幡，绯帛错彩为告止字，承以双凤，立仗者红罗销金升龙，余如绛引。</p><p>传教幡，制如告止幡，错彩为传教字，承以双白虎，立仗者白罗绛云龙。</p><p>信幡，制如传教幡，错彩为信字，承以双龙，立仗者绘飞凤。</p><p>黄麾幡，制如信幡，错彩为黄麾篆。</p><p>龙头竿绣氅，竿如戟，无钩，下有小横木，刻龙头，垂硃绿盖，每角缀珠佩一带，带末有金铜铃。</p><p>围子，制以金涂攒竹杖，首贯铜钱，而以紫绢冒之。</p><p>副竿，制以木，硃漆之。</p><p>火轮竿，制以白铁，为小车轮，建于白铁竿首。轮及竿皆金涂之，上书西天咒语，帝师所制。常行为亲卫中道，正行在劈正斧之前，以法佛卫，以祛邪僻，以镇轰雷焉。盖辟恶车之意也。</p><p>豹尾竿，制如戟，系豹尾，硃漆竿。</p><p>宝舆方案，绯罗销金云龙案衣，绯罗销金蒙衬复，案傍有金涂铁鞠四，龙头竿结绶二副之。</p><p>香蹬硃漆案，黄罗销金云龙案衣，上设金涂香炉一、烛台二，案旁金涂铁鞠四，龙头竿结绶二副之。</p><p>香案硃漆案，绯罗销金云龙案衣，上设金香炉、合各一，余同香蹬，殿庭陈设，则除龙头竿结绶。</p><p>诏案，制如香案。</p><p>册案，制如前。</p><p>宝案，制如前。</p><p>表案，制如香案，上加矮阑，金涂铁鞠四，竿二副之，绯罗销金蒙复。</p><p>礼物案，制如表案。</p><p>交椅，银饰之，涂以黄金。</p><p>杌子，四脚小床，银饰之，涂以黄金。</p><p>鸣鞭，绿柄，鞭以梅红丝为之，梢用黄茸而渍以蜡。</p><p>鞭桶，制以紫絁表，白绢里，皮缘两末。</p><p>蒙鞍，青锦绿，绯锦复。</p><p>水瓶，制如汤瓶，有盖，有提，有觜，银为之，涂以黄金。</p><p>鹿卢，制如乂字，两头卷，涂金妆鈒，硃丝绳副之。</p><p>水盆，黄金涂银妆鈒为之。</p><p>净巾，绯罗销金云龙，有里。</p><p>香球，制以银，为座上插莲花炉，炉上罩以圆球，镂氤氲旋转文于上，黄金涂之。</p><p>香合，制以银，径七寸，涂黄金鈒云龙于上。</p><p>金拂，红ＢＸ牛尾为之，黄金涂龙头柄。</p><p>唾壶，制以银，宽缘，虚腹，有盖，黄金涂之。</p><p>唾盂，制以银，形圆如缶，有盖，黄金涂之。</p><p>外办牌，制以象牙，书国字，背书汉字，填以金。</p><p>外备牌，制如前。</p><p>中严牌，制如前。</p><p>时牌，制同外备而小。</p><p>板位，制以木，长一尺二寸，阔一尺，厚六分，白髹黑字。</p><p>大伞，赤质，正方，四角铜螭首，涂以黄金，紫罗表，绯绢里。诸伞扒，宋以前皆平顶，今加金浮屠。</p><p>紫方伞，制如大伞而表以紫罗。</p><p>红方伞，制如大伞而表以绯罗。</p><p>华盖，制如伞而圆顶隆起,赤质,绣杂花云龙，上施金浮屠。</p><p>曲盖，制如华盖，绯沥水，绣瑞草，曲柄，上施金浮屠。</p><p>导盖，制如曲盖，绯罗沥水，绣龙，硃漆直柄。</p><p>硃伞，制如导盖而无文。</p><p>黄伞，制如硃伞而色黄。</p><p>葆盖，金涂龙头竿，悬以缨络，销金圆裙，六角葆盖。</p><p>孔雀盖，硃漆，竿首建小扒，盖顶以孔雀毛，径尺许，下垂孔雀尾，檐下以青黄红沥水围之，上施金浮屠，盖居竿三之一，竿涂以黄金，书西天咒语，与火轮竿义同。</p><p>硃团扇，绯罗绣盘龙，硃漆柄，金铜饰，导驾团扇，蹙金线。</p><p>大雉扇，制稍长，下方而上撱，绯罗绣象雉尾，中有双孔雀，间以杂花，下施硃漆横木连柄，金铜装。</p><p>中雉扇，制如大雉扇而减小。</p><p>小雉扇，制如中雉扇而减小。</p><p>青沥水扇，制圆而青色，四周沥水以青绢。</p><p>羛，硃縢结网，二螭首，衔红丝拂，中有兽面，硃漆柄，金铜装。</p><p>巘，制形如扇，硃縢网，中有兽面，硃漆柄，金铜装。</p><p>旗、扇锜，即坐也。旗锜，制十字木于下，上四枝交拱，置窍于其上以树旗。扇锜，制如栀，形小，六木拱于上，而制作精于旗锜，并漆以硃。</p><p>风伯旗，青质，赤火焰脚，画神人，犬首，硃发，鬼形，豹汗袴袴，硃袴，负风囊，立云气中。</p><p>雨师旗，青质，赤火焰脚，画神人，冠五梁冠，硃衣，黄袍，黑襕，黄带，白袴，皁舄，右手仗剑，左手捧钟。</p><p>雷公旗，青质，赤火焰脚，画神人，犬首，鬼形，白拥项，硃犊鼻，黄带，右手持斧，左手持凿，运连鼓于火中。</p><p>电母旗，青质，赤火焰脚，画神人为女子形，纁衣，硃裳，白袴，两手运光。</p><p>金星旗，素质，赤火焰脚，画神人，冠五梁冠，素衣，皁襕，硃裳，秉圭。</p><p>水星旗，黑质，赤火焰脚，画神人，冠五梁冠，皁衣，皁襕，绿裳，秉圭。</p><p>木星旗，青质，赤火焰脚，画神人，冠五梁冠，青衣，皁襕，硃裳，秉圭。</p><p>火星旗，赤质，青火焰脚，画神人，冠五梁冠，硃衣，皁襕，绿裳，秉圭。</p><p>土星旗，黄质，赤火焰脚，画神人，冠五梁冠，黄衣，皁襕，绿裳，秉圭。</p><p>摄提旗，赤质，赤火焰脚，画神人，冠五梁冠，素中单，黄衣，硃蔽膝，绿裳，杖剑。</p><p>北斗旗，黑质，赤火焰脚，画七星。</p><p>角宿旗，青质，赤火焰脚，画神人为女子形，露发，硃袍，黑襕，立云气中，持莲荷，外仗角、亢以下七旗，并青质，青火焰脚。角宿绘二星，下绘蛟。</p><p>亢宿旗，青质，赤火焰脚，画神人，冠五梁冠，素衣，硃袍，皁襕，皁带，黄裳，持黑等子。外仗绘四星，下绘龙。</p><p>氐宿旗，青质，赤火焰脚，画神人，冠小壁，衣金甲，硃衣，绿包肚，硃拥项，白袴，左手杖剑，乘一鳖。外仗绘四星，下绘貉。</p><p>房宿旗，青质，赤火焰脚，画神人，乌巾，白中单，碧袍，黑襕，硃蔽膝，黄带，黄裙，硃舄，左手仗剑。外仗绘四星，下绘兔。</p><p>心宿旗，青质，赤火焰脚，画神人，冠五梁冠，硃袍，皁襕，右手持杖。外仗绘三星，下绘狐。</p><p>尾宿旗，青质，赤火焰脚，画神人，冠束发冠，素衣，黄袍，硃裳，青带，右手杖剑，左手持弓。外仗绘九星，下绘虎。</p><p>箕宿旗，青质，赤火焰脚，画神人，乌巾，衣浅硃袍，皁襕，杖剑，乘白马于火中。外仗绘四星，下绘豹。</p><p>斗宿旗，青质，赤火焰脚，画神人，被发，素腰裙，硃带，左手持杖。外仗斗牛以下七旗，并黑质，黑火焰脚。斗宿绘六星，下绘獬。</p><p>牛宿旗，青质，赤火焰脚，画神人，牛首，皁襕，黄裳，皁舄。外仗绘六星，下绘牛。</p><p>女宿旗，青质，赤火焰脚，画神人，乌牛首，衣硃服，皁襕，黄带，乌靴，左手持莲。外仗绘四星，下绘郤。</p><p>虚宿旗，青质，赤火焰脚，画神人，被发裸形，坐于甕中，右手持一珠。外仗绘二星，下绘鼠。</p><p>危宿旗，青质，赤火焰脚，画神人，虎首，金甲，衣硃服，貔皮汗胯，青带，乌靴。外仗上绘三星，下绘燕。</p><p>室宿旗，青质，赤火焰脚，画神人，丫发，硃服，乘舟水中。外仗绘二星，下绘猪。</p><p>壁宿旗，青质，赤火焰脚，绘神人为女子形，被发，硃服，皁襕，绿带，白裳，乌舄。外仗绘二星，下绘犭俞。</p><p>奎宿旗，青质，赤火焰脚，画神人，狼首，硃服，金甲，绿包肚，白汗胯，黄带，乌靴，仗剑。外仗奎、娄以下七旗，并素质，素火焰脚。奎宿绘十六星，下绘狼。</p><p>娄宿旗，青质，赤火焰脚，绘神人，乌巾，素衣，皁袍，硃蔽膝，黄带，绿裳，乌舄，左手持乌牛角，右手持剑。外仗绘三星，下绘狗。</p><p>胃宿旗，青质，赤火焰脚，绘神人，被发，裸形，披豹皮白腰裙，黄带，右手持剑。外仗绘三星，下绘雉。</p><p>昴宿旗，青质，赤火焰脚，绘神人，黄牛首，硃服，皁襕，黄裳，硃舄，左手持如意。外仗绘七星，下绘鸡。</p><p>毕宿旗，青质，赤火焰脚，绘神人，作鬼形，硃裩，持黑杖，乘赤马，行于火中。外仗上绘八星，下绘乌。</p><p>觜宿旗，青质，赤火焰脚，绘神人，冠缁布冠，硃服，皁襕，绿裳，持一莲，坐于云气中。外仗绘三星，下绘猴。</p><p>参宿旗，青质，赤火焰脚，绘神人，被发，衣黄袍，绿裳，硃带，硃舄，左手持珠。外仗上绘十星，下绘猿。</p><p>井宿旗，青质，赤火焰脚，绘神人，乌巾，素衣，硃袍，皁襕，坐于云气中，左手持莲。外仗井、鬼以下七旗，并赤质，赤火焰脚。井宿绘八星，下绘犴。</p><p>鬼宿旗，青质，赤火焰脚，绘神人作女子形，被发，素衣，硃袍，黄带，黄裳，乌舄，右手持杖。外仗绘五星，下绘羊。</p><p>柳宿旗，青质，赤火焰脚，绘神人作女子形，露髻，硃衣，黑襕，黄裳，皁舄，抚一青龙。外仗绘八星，下绘麞。</p><p>星宿旗，青质，赤火焰脚，绘神人，冠五梁冠，浅硃袍，皁襕，青带，黄裳，乌舄，持黄称。外仗绘七星，下绘马。</p><p>张宿旗，青质，赤火焰脚，绘神人，衣豹皮，硃带，素靴，右手杖剑，坐于云气中。外仗绘六星，下绘鹿。</p><p>翼宿旗，青质，赤火焰脚，绘神人，冠道冠，皁袍，黄裳，硃蔽膝，仗剑，履火于云气中。外仗绘二十二星，下绘蛇。</p><p>轸宿旗，青质，赤火焰脚，绘神人，冠道冠，衣硃袍，黄带，黄裳，左手持书。外仗绘四星，下绘蚓。</p><p>日旗，青质，赤火焰脚，绘日于上，奉以云气。</p><p>月旗，青质，赤火焰脚，绘月于上，奉以云气。</p><p>祥云旗，青质，赤火焰脚，绘五色云气。</p><p>合璧旗，青质，赤火焰脚，绘云气日月。</p><p>连珠旗，青质，赤火焰脚，绘五星。</p><p>东岳旗，青质，赤火焰脚，绘神人，冠七梁冠，黄襕，青袍，绿裳，白中单，素蔽膝，执圭。</p><p>南岳旗，赤质，青火焰脚，绘神人，冠七梁冠，黑襕，绯袍，绿裳，黄中单，硃蔽膝，执圭。</p><p>中岳旗，黄质，青火焰脚，绘神人，冠七梁冠，皁襕，黄袍，绿裳，白中单，硃蔽膝，执圭。</p><p>西岳旗，白质，赤火焰脚，绘神人，冠七梁冠，青襕，白袍，绯裳，白中单，素蔽膝，执圭。</p><p>北岳旗，黑质，赤火焰脚，绘神人，冠七梁冠，红襕，皁袍，绿裳，白中单，素蔽膝，执圭。</p><p>江渎旗，赤质，青火焰脚，绘神人，冠七梁冠，青襕，硃袍，跨赤龙。</p><p>河渎旗，黑质，赤火焰脚，绘神人，冠七梁冠，皁襕，黄袍，跨青龙。</p><p>淮渎旗，素质，赤火焰脚，绘神人，冠七梁冠，皁襕，素袍，乘青鲤。</p><p>济渎旗，青质，赤火焰脚，绘神人，冠七梁冠，皁襕，青袍，乘一鳖。</p><p>天下太平旗，赤质，青火焰脚，错采为字。</p><p>皇帝万岁旗，赤质，青火焰脚，错采为字。</p><p>吏兵旗，黑质，赤火焰脚，绘神人，具甲兜鍪、绿臂鞲，杖剑。</p><p>力士旗，白质，赤火焰脚，绘神人，武士冠，绯袍，金甲，汗胯，皁履，执戈盾。</p><p>东天王旗，青质，赤火焰脚，绘神人，武士冠，衣金甲，绯</p><p>裲裆，右手执戟，左手捧塔，履石。</p><p>南天王旗，赤质，青火焰脚，绘神人，冠服同前。</p><p>西天王旗，白质，赤火焰脚，绘神人，冠服同前。</p><p>北天王旗，黑质，赤火焰脚，绘神人，冠服同前。</p><p>大神旗，黄质，黄火焰脚，详见牙门旗下。</p><p>牙门旗，赤质，赤火焰脚，绘神人，冠武士冠，铠甲，裲裆，衬肩，包脚，汗胯，束带，长带，大口袴，执戈戟。</p><p>金鼓旗，黄质，黄火焰脚，书金鼓字。</p><p>硃雀旗，赤质，赤火焰脚，绘硃雀，其形如鸾。</p><p>玄武旗，黑质，黑火焰脚，绘龟蛇。</p><p>青龙旗，青质，赤火焰脚，绘蹲龙。</p><p>白虎旗，白质，赤火焰脚，绘蹲虎。</p><p>龙君旗，青质，赤火焰脚，绘神人，冠通真冠，服青绣衣，白裙，硃履，执戟，引青龙。</p><p>虎君旗，白质，赤火焰脚，绘神人，冠流精冠，服素罗绣衣，硃裙，硃履，执斩蛇剑，引白虎。</p><p>大黄龙负图旗，青质，青火焰脚，绣复身黄龙，背八卦。</p><p>小黄龙负图旗，赤质，青火焰脚，绘复身黄龙，背八卦。</p><p>五色龙旗，五色质，五色直脚，无火焰。</p><p>大四色龙旗，青赤黄白四色质，具火焰脚。</p><p>小四色龙旗，制同大四色，直脚，无火焰脚。</p><p>应龙旗，赤质，赤火焰脚，绘飞龙。</p><p>金鸾旗，赤质，火焰脚，绘鸾而金色。</p><p>鸾旗，制同前，而绘以五采。</p><p>金凤旗，赤质，青火焰脚，绘凤而金色。</p><p>凤旗，制同前，而绘以五采。</p><p>五色凤旗，五色质，五色直脚，无火焰。</p><p>大四色凤旗，青赤黄白四色质，火焰脚，色随其质，绘凤。</p><p>小四色凤旗，制同前，直脚，无火焰。</p><p>玉马旗，赤质，青火焰脚，绘白马，两膊有火焰。</p><p>駃騠旗，赤质，青火焰脚，绘白马。</p><p>飞黄旗，赤质，赤火焰脚，形如马，色黄，有两翼。</p><p>騼蜀旗，青质，青火焰脚，绘兽形如马，白首，虎文，赤尾。</p><p>龙马旗，赤质，青火焰脚，绘龙马。</p><p>麟旗，赤质，青火焰脚，绘麒麟。</p><p>飞麟旗，赤质，青火焰脚，绘飞麟，其形五色身，硃翼，两角，长爪。</p><p>黄鹿旗，赤质，青火焰脚，绘兽如鹿，而色深黄。</p><p>兕旗，赤质，青火焰脚，绘兽似牛，一角，青色。</p><p>犀牛旗，赤质，青火焰脚，绘犀牛。</p><p>金牛旗，赤质，青火焰脚，绘兽形如牛，金色。</p><p>白狼旗，赤质，青火焰脚，绘白狼。</p><p>辟邪旗，赤质，赤火焰脚，绘兽形似鹿，长尾，二角。</p><p>赤熊旗，赤质，赤火焰脚，绘兽如熊，色黄。</p><p>三角兽旗，赤质，赤火焰脚，绘兽，其首类白泽，绿发，三角，青质，白腹，跋尾绿色。</p><p>角端旗，赤质，赤火焰脚，绘兽如羊而小尾，顶有独角。</p><p>驺牙旗，赤质，青火焰脚，绘兽形似麋，齿前后一齐。</p><p>太平旗，赤质，青火焰脚，金描莲花四，上金书天下太平字。</p><p>躭鸃旗，赤质，青火焰脚，绘鸟似山鸡而小，冠背黄，腹赤，项绿，尾红。</p><p>苍乌旗，赤质，青火焰脚，绘鸟如乌而色苍。</p><p>白泽旗，赤质，赤火焰脚，绘兽虎首硃发而有角，龙身。</p><p>东方神旗，绿质，赤火焰脚，绘神人，金兜牟，金铠甲，杖剑。已下四旗，所绘神同。</p><p>西方神旗，白质，赤火焰脚。</p><p>中央神旗，黄质，赤火焰脚。</p><p>南方神旗，赤质，青火焰脚。</p><p>北方神旗，黑质，赤火焰脚。</p><p>凡立仗诸旗，各火焰脚三条，色与质同，长一丈五尺，杠长二丈一尺。牙门、太平、万岁，质长一丈，横阔五尺。日、月、龙君、虎君，横竖并八尺。余旗并竖长八尺，横阔六尺。</p><p>车辐，硃漆，八稜，施以铜钉，形如柯舒。</p><p>吾杖，硃漆，金饰两末。</p><p>镫杖，硃漆棒首，标以金涂马镫。</p><p>殳，制如槊而短，黑饰两末，中画云气，上缀硃丝拂。</p><p>骨朵，硃漆棒首，贯以金涂铜锤。</p><p>列丝骨朵，制如骨朵，加纽丝丈。</p><p>卧瓜，制形如瓜，涂以黄金，卧置，硃漆棒首。</p><p>立瓜，制形如瓜，涂以黄金，立置，硃漆棒首。</p><p>长刀，长丈有奇，阔上窄下，单刃。</p><p>仪刀，制以银，饰紫丝帉錔。</p><p>横刀，制如仪刀而曲，鞘以沙鱼皮，饰羛革帉錔。</p><p>千牛刀，制如长刀。</p><p>剑，班鞘，饰以沙鱼皮，剑口两刃。</p><p>班剑，制剑，鞘黄质，紫班文，金铜装，紫丝帉錔。</p><p>刀盾之刀，制如长刀而柄短，木为之，青质有环，紫丝帉錔。</p><p>刀盾之盾，制以木，赤质，画异兽，执人右刀左盾。</p><p>硃縢络盾，制同而硃其质。</p><p>绿縢络盾，制同而绿其质。</p><p>戟，制以木，有枝，涂以黄金，竿以硃漆。</p><p>小戟飞龙掌，制如戟，画云气，上缀飞掌，垂五色带，末有铜铃，掌下方而上两角微撱，绘龙于其上。</p><p>鈒戟，制如戟，无飞掌而有横木。</p><p>槊，制以木，黑质，画云气，上刻刃，涂以青，五色槊并同而质异。</p><p>，制如戟，锋两旁微起，下有钅尊锐。</p><p>叉，制如戟而短，青饰两末，中白，画云气，上缀红丝拂。</p><p>斧，双刃，斧贯于硃漆竿首。</p><p>钺，金涂铁钺，单刃，脑后系硃拂，硃漆竿。</p><p>劈正斧，制以玉，单刃，金涂柄，银钅尊。</p><p>仪锽斧，制如斧，刻木为之，柄以硃，上缀小锦缭，五色带。</p><p>弓矢。</p><p>弩，制如弓而有臂。</p><p>服，制以虎豹皮，或暴绿文，金铜装。</p><p>又，制以黑革。</p><p>兰，弩矢室。</p><p>象鞴鞍，五采装明金木莲花座，绯绣攀鞍绦，紫绣襜襦红锦屉，鍮石莲花跋尘，锦缘氈盘，红羛牛尾缨拂，并胸攀鞦。攀上各带红羛牛尾缨拂，鍮石胡桃钹子，杏叶铰具，绯皮辔头铰具。莲花座上，金涂银香炉一。元初，既定占城、交趾、真腊，岁贡象，育于析津坊海子之陽。行幸则蕃官骑引，以导大驾，以驾巨辇。</p><p>驼鼓，设金装铰具，花罽鞍褥橐箧，前峰树皁纛，或施采旗，后峰树小旗，络脑、当胸、后鞦，并以毛组为辔勒，五色瓘玉，毛结缨络，周缀铜铎小镜，上施一面有底铜小蹦，一人乘之，系以毛绳。凡行幸，先鸣鼓于驼，以威振远迩，亦以试桥梁伏水而次象焉。</p><p>骡鼓，制似驼而小。</p><p>马鼓，辔勒、后勒、当胸，皆缀红缨拂铜铃，杏叶铰具，金涂頠，上插雉尾，上负四足小架，上施以华鼓一面，一人前引。凡行幸，负鼓于马以先驰，与纛并行。</p><p>诞马，缨辔绯凉铁。</p><p>御马，鞍辔缨复全。</p><p>珂马，铜面，雉尾鼻拂，胸上缀铜杏叶、红丝拂，又胸前腹下，皆有攀，缀铜铃，后有跋尘，锦包尾。</p><p>崇天卤簿</p><p>中道。</p><p>顿递队：象六，饰以金装莲座，香宝鞍韂鞦辔罽勒，羛牛尾拂，跋尘，铰具。导者六人，驭者南越军六人，皆弓花角唐帽，绯絁销金衤癸衫，镀金束带，乌靴，横列而前行。次驼鼓九，饰以镀金铰具，辔饰罽笼旗鼓缨槍。驭者九人，服同驭象者，中道相次而行。次舍人二人，四品服，骑分左右，夹驼而行。次青衣一人，武弁，青絁衫，青勒帛，青靴，执青杖。次清道官四人，本品服，骑。次信幡二，执者二人，引护者四人，武弁，黄絁生色宝相花袍，黄勒帛，黄靴。次骡鼓六，饰骡以镀金铰具，辔罽笼旗鼓缨槍。驭者六人，服同驭驼者。次告止幡二，执者二人，引护者四人，武弁，绯絁生色宝相花袍，红勒帛，红靴。次传教幡二，执者二人，引护者四人，武弁，黄絁生色宝相花袍，黄勒帛，黄靴，并分左右。次桥道顿递使一人，本品服，骑。中道，舍人、清道官、桥道顿递使从者凡七人，锦帽，紫衤癸衫，小银束带，行縢鞋袜。后凡从者之服，皆同此。</p><p>纛槊队：金吾将军二人，交角幞头，绯罗绣抹额，紫罗绣辟邪裲裆，红锦衬袍，锦丱蛇，金带，乌靴，横刀，佩符，骑，分左右。次弩而骑者五人，锦帽，青絁生色宝相花袍，铜带，绿云靴。次槊而骑者五人，锦帽，绯絁生色宝相花袍，铜带，硃云靴。次纛一，执者一人，夹者四人，护者二人，皆锦帽，紫生色宝相花袍，镀金带，紫云靴。押纛官二人，皆骑，本品服。次马鼓四，饰如骡鼓，驭者四人，服同御骡。次佩弓矢而骑者五人，服同执弩者。押衙四人，骑而佩剑，锦帽，紫絁生色宝相花袍，镀金带，云头靴，羛槊者四人，骑，锦帽，绯絁生色宝相花袍，铜带，硃靴。控马八人，锦帽，紫衫，银带，乌靴。次槊而骑者五人，服佩同执弩者。金吾将军、押纛官从者四人，服同前队。</p><p>硃雀队：舍人一人，四品服，骑而前。次硃雀旗一，执者一人，引护者四人，锦帽，绯絁生色凤花袍，铜带，硃云靴，皆佩剑而骑，护者加弓矢。次金吾折冲一人，交角幞头，绯絁绣抹额，紫罗绣辟邪裲裆，红锦衬袍，金带，锦螣蛇，乌靴，横刀，佩弓矢而骑，帅甲骑凡二十有五，弩五人，次弓五人，次槊五人，次弓五人，次槊五人，皆冠甲骑冠，硃画甲，青勒甲绦，镀金环，白绣汗胯，束带，红靴，带弓箭器仗，马皆硃甲、具装珂饰全。舍人、金吾折冲从者凡二人，服同前队。</p><p>十二旗队：舍人一人，四品服，骑而前。金吾果毅二人，交角幞头，绯罗绣抹额，紫罗绣辟邪裲裆，红锦衬袍，金带锦丱蛇，乌靴，横刀，佩弓矢，骑分左右。帅引旗骑士五，皆锦帽，黄生色宝相花袍，银带，乌靴。次风伯旗左，雨师旗右，雷公旗左，电母旗右，执者四人，骑，青甲骑冠，绿甲，青勒甲绦，镀金环，白绣汗胯，束带，青云靴，马皆青甲珂饰。次五星旗五，执者五人，甲骑冠，五色画甲，青勒甲绦，镀金环，白绣汗胯，束带，五色靴，马甲如其甲之色，珂饰。次北斗旗一，执者一人，甲骑冠，紫画甲，青勒甲绦，镀金环，白绣汗胯，束带，紫云靴，马甲随其甲之色，珂饰。左右摄提旗二，执者二人，甲骑冠，硃画甲，青勒甲绦，镀金环，白绣汗胯，束带，红云靴，马硃甲，珂饰。执副竿者二人，骑，锦帽，黄生色宝相花袍，银带，乌靴。执槊而护者五人，骑，服同执副竿者。舍人、金吾果毅从者凡三人，服同前队。</p><p>门旗队：舍人二人，四品服。监门将军二人，皆交角幞头，绯絁绣抹额，紫罗绣狮子裲裆，红锦衬袍，金带，乌靴，横刀，佩弓矢，骑，马甲、珂饰全。次门旗二，执者二人，锦帽，绯絁生色狮子文袍，铜革带，红云靴，剑而骑。引护者四人，服佩同执人，而加弓矢，骑。次监门校尉二人，骑，服佩同监门将军，分左右行。次鸾旗一，执者一人，引护者四人，锦帽，五色絁生色瑞鸾花袍，束带，五色云靴，佩剑，护人加弓矢，皆骑。舍人、监门将军、监门校尉从者凡六人，服同前队。</p><p>云和乐：云和署令二人，朝服，骑，分左右。引前行，凡十有六人，戏竹二，排箫四，箫管二，龙笛二，板二，歌工四，皆展角花幞头，紫絁生色云花袍，镀金带，紫靴。次琵琶二十，筝十有六，箜篌十有六，緌十有六，方响八，头管二十有八，龙笛二十有八，已上工百三十有二人，皆花幞头，绯絁生色云花袍，镀金带，硃靴。次杖鼓三十，工人花幞头，黄生色花袄，红生色花袍，锦臂韝，镀金带，乌靴。次板八，工人服色同琵琶工人。次大鼓二，工十人，服色同杖鼓工人。云和署令从者二人，服同前队。</p><p>殿中黄麾队：舍人二人，四品服。殿中侍御史二人，本品服，皆骑。次黄麾一，执者一人，夹者二人，骑，武弁，绯絁生色宝相花袍，红勒帛，红云靴。舍人、殿中侍御史从者凡四人，服同前队。</p><p>太史钲鼓队：太史一人，本品服，骑。引交龙鼓左，金钲右，舁四人，工二人，皆武弁，绯絁生色宝相花袍，红勒帛，红靴。次司辰郎一人，左，典事一人，右，并四品服，骑。太史、司辰郎、典事从者三人，服同前队。</p><p>武卫鈒戟队：武卫将军一人，交角幞头，绯罗绣抹额，紫罗绣瑞鹰裲裆，红锦衬袍，锦冘蛇，金带，横刀，骑。领五色绣幡一，金节八，巘右，羛左，硃雀、青龙、白虎幢三，横布导盖一，中道叉四。武卫果毅二人，服佩同武卫将军。鈒二十，戟二十，徒五十有九人，武弁，绯絁生色宝相花袍，红勒帛，红靴。武卫将军、武卫果毅从者凡三人，服同前队。</p><p>龙墀旗队：舍人二人，四品服。中郎将二人，服佩同鈒戟队武卫将军，骑，分左右。帅骑士凡二十有四人，执旗者八人。天下太平旗，中道，中岳帝旗左，中央神旗右。次日旗左，月旗右。次祥云旗二，分左右。次皇帝万岁旗，中道。执人皆黄絁巾，黄絁生色宝相花袍，黄勒帛，黄云靴，横刀，引者八人，青絁巾，青絁生色宝相花袍，青勒帛，青云靴，横刀，执弓矢。护者八人，绯絁巾，绯絁生色宝相花袍，红勒帛，红云靴，横刀，执弓矢。舍人、中郎将从者凡四人，服同前队。</p><p>御马队：舍人二人，四品服。引左右卫将军二人，绯罗绣抹额，紫罗绣瑞马裲裆，红锦衬袍，锦螣蛇，金带，乌靴，横刀，皆骑，分左右行。御马十有二匹，分左右，饰以缨辔鞍复。驭士控鹤二十有四人，交角金花幞头，红锦控鹤袄，金束带，翁鞋。次尚乘奉御二人，四品服，骑，分左右行。舍人、左右卫将军从者四人，服同前队。</p><p>拱卫控鹤第一队：拱卫指挥使二人，本品服，骑，分左右。帅步士凡二百五十有二人，负剑者三十人，次执吾杖者五十人，次执斧者五十人，次执镫杖者六十人，次执列丝骨朵者三十人，皆分左右。次携金水瓶者一人，左，金盆者一人，右。次执列丝骨朵者三十人，皆分左右，皆金缕额交角幞头，青质孙控鹤袄，涂金荔枝束带，翁鞋。拱卫指挥使从者二人，服同前队。</p><p>安和乐：安和署令二人，本品服，骑，分左右行。领押职二人，弓角凤翅金花幞头，红质孙加襕袍，金束带，花靴。次扎鼓八，为二重，次和鼓一，中道，次板二，次龙笛四，次头管二，次羌笛二，次笙二，次緌二，左右行，次云璈一，中道，工二十有四人，皆弓角凤翅金花幞头，红锦质孙袄，金荔枝束带，花靴。从者二人，服同前队。</p><p>金吾援宝队：舍人二人，四品服。引金吾将军二人，交角幞头，绯罗绣抹额，紫罗绣辟邪裲裆，红锦衬袍，锦螣蛇，横刀，佩弓矢，皆骑，分左右。前引驾十二重，甲士一十二骑，弩四，次弓四，次槊四，为三重。次香案二，金炉、合各二，分左右，舁士十有六人，侍香二人，骑而从。次典瑞使二人，本品服，骑而左右引八宝。受命宝左，传国宝右，次天子之宝左，皇帝之宝右，次天子行宝左，皇帝行宝右，次天子信宝左，皇帝信宝右。每舆宝盝，销金蒙复，衬复，案舆红销金衣，龙头竿，结绶，舁士八人，硃团扇四人，凡九十有六人，皆交角金花幞头，青红锦质孙袄，每舆前青后红，金束带，翁鞋。援宝三十人，交角金花幞头，窄紫衫，销金红汗胯，金束带，乌鞋，执金缕黑杖。次符宝郎二人，四品服，骑，分左右。次金吾果毅二人，服佩同金吾将军，骑，分左右。次槊四人，次弓四人，次弩四人，为三重。舍人、金吾将军、侍香、典瑞使、符宝郎、金吾果毅从者凡十有二人，服同前队。</p><p>殿中伞扇队：舍人二人，四品服，骑，分左右。领骑而执旗者四人，日月合璧旗左，五星连珠旗右，次金龙旗左，金凤旗右，黄絁巾，黄絁生色宝相花袍，黄勒帛，黄靴，佩剑。骑而引旗者四人，青絁巾，青絁生色宝相花袍，青勒帛，青靴，佩剑，执弓矢。骑而护旗者四人，红絁巾，红絁生色宝相花袍，红勒帛，红靴，佩剑，执弓矢。次硃团扇十有六，次小雉扇八，次中雉扇八，次大雉扇八，为十重，重四人。次曲盖二，红方伞二，次紫方伞二，次华盖二，次大伞二，执者五十人，武弁，红絁生色宝相花袍，红勒帛，红靴。舍人从者二人，服同前队。</p><p>控鹤围子队：围子头一人，执骨朵，由中道，交角幞头，绯锦质孙袄，镀金荔枝带，翁鞋。领执围子十有六人，分左右，交角金花幞头，白衬肩，青锦质孙袄，镀金荔枝带，翁鞋。次硃伞，中道，次金脚踏左，金椅右，服如围子头。拱卫指挥使一人，本品服，骑，中道。控鹤二十人，服同上。拱卫指挥使从者二人，服同前队。</p><p>天乐一部：天乐署令二人，本品服，骑，分左右。领押职二人，弓角凤翅金花幞头，红锦质孙袄，加襕，金束带，花靴。次琵琶二，箜篌二，火不思二，板二，筝二，胡琴二，笙二，头管二，龙笛一，响铁一，工十有八人，徒二人，皆弓角凤翅金花幞头，红锦质孙袄，镀金束带，花靴。</p><p>控鹤第二队：佥拱卫司事二人，本品服，骑，分左右。帅步士凡七十有四人，执立瓜者三十有六人，分左右，次捧金杌一人左，鞭桶一人右，次蒙鞍一人左，伞手一人右，次执立瓜者三十有四人，分左右，皆交角金花幞头，绯锦质孙袄，镀金荔枝带，翁鞋。佥拱卫司事从者二人，服同前队。</p><p>殿中导从队：舍人二人，四品服，骑，左右。引香镫案一，黄销金盘龙衣，金炉合，结绶，龙头竿，舁者十有二人，交角金花幞头，红锦质孙控鹤袄，镀金束带，翁鞋。侍香二人，骑，分左右。次警跸三人，交角幞头，紫窄袖衫，镀金束带，乌靴。次舍人二人，四品服，骑。引天武官二人，执金钺，金凤翅兜牟，金锁甲，青勒甲绦，金环绣汗胯，金束带，马珂饰。次金骨朵二，次幢二，次节二，分左右。次金水盆左，金椅右，次蒙复左，副执椅右，次金水瓶、鹿卢左，销金净巾右。次金香球二，金香合二，分左右。次金唾壶左，金唾盂右。金拂四，扇十，分左右。次黄伞，中道，伞衣从。凡骑士三十人，服如警跸，加白绣汗胯。步卒四人，执椅二人，蒙复一人，伞衣一人。服如舁香镫徒。舍人、天武官从者凡六人，服同前队。</p><p>控鹤第三队：拱卫直钤辖二人，本品服，骑。引执卧瓜八十人，服如第二队。</p><p>导驾官：引进使二人，分左右前行。次给事中一人左，起居注一人右，侍御史一人左，殿中侍御史一人右，次翰林学士二人左，集贤学士一人右，次御史中丞一人左，同知枢密院事一人右，次御史大夫一人左，知枢密院事一人右。次侍仪使四人，中书侍郎二人，黄门侍郎二人，侍中二人，皆分左右。次仪仗使一人左，卤簿使一人右。次礼仪使二人，分左右。持劈正斧一人，中道。次大礼使一人左，太尉一人右，皆本品服，骑。从者三十人，惟执劈正斧官从者二人，服同前队。</p><p>羽林宿卫：舍人二人，四品服，前行。次羽林将军二人，交角幞头，绯罗绣抹额，紫罗绣瑞鹰衤当裆，红锦衬袍，锦螣蛇，金带，乌靴，横刀，佩弓矢，皆骑，分左右。领宿卫骑士二十人，执骨朵六人，次执短戟六人，次执斧八人，皆弓角金凤翅幞头，紫袖细褶辫线袄，束带，乌靴，横刀。舍人、羽林将军从者凡四人，服同前队。</p><p>检校官：分布中道之外，外仗之内。顿递队，监察御史二人，本品服。次纛槊队，循仗检校官二人。次硃雀队，金吾中郎将二人，皆交角幞头，绯罗绣抹额，紫罗绣辟邪裲裆，红锦衬袍，锦縢蛇，金带，乌靴，佩仪刀，加弓矢。次十二旗队，兵部侍郎二人，本品服。次门旗队，纠察仪仗官二人，本品服。次云和乐部，金吾将军二人，服佩如金吾中郎将。知队仗官二人，本品服。次武卫鈒戟队，监察御史二人，本品服。次外道左右牙门巡仗，监门中郎将二人，交角幞头，绯罗绣抹额，紫罗绣狮子裲裆，红锦衬袍，锦螣蛇，金带，乌靴，佩仪刀，弓矢。次金吾援宝队,兵部尚书二人,次巡仗检校官二人。次殿中伞扇队，监察御史二人,次礼部尚书二人,皆本品服.次围子队,知队仗官二人.次金吾大将军二人,服同金吾将军，各犦槊从。次殿中导从队，纠察仪仗官二人。次巡仗检校官二人。次羽林宿卫队，左点检一人左，右点检一人右，紫罗绣瑞麟裲裆，余同金吾大将军。领大黄龙负图旗二，执者二人，夹者八人，骑，锦帽，五色纟巾，五色絁生色云龙袍，涂金束带，五色云靴，佩剑，夹者加弓矢，并行中道。控鹤外，外仗内。前后检校，仗内知班六人，展角幞头，紫窄衫，涂金束带，乌靴。承奉班都知一人，太常博士一人，皆朝服，骑，同检校官。前后巡察宿直将军八人，服佩同左右点检，夹辂检校三卫。</p><p>陪辂队：诞马二匹，珂饰，缨辔，青屉。乘黄令二人，本品服，分左右。次殿前将军二人，交角幞头，绯罗绣抹额，紫罗绣辟邪</p><p>裲裆，红锦衬袍，锦縢蛇，金带，乌靴，横刀，骑。玉辂，太仆卿驭，本品服。千牛大将军骖乘，交角幞头，红抹额，绣瑞牛裲裆，红锦衬袍，锦螣蛇，金带，乌靴，横刀。左右卫将军，服如千牛大将军，惟裲裆绣瑞虎文。陪辂辂马六匹，珂饰，缨辔，青屉，牵套鞶带。步卒凡八十有二人，驭士四人，驾士六十有四人，行马二人，踏道八人，推竿二人，托叉一人，梯一人，皆平巾，青帻，青绣云龙花袍，涂金束带，青靴。教马官二人，进辂职长二人，皆本品服。夹辂将军二人，金凤翅兜牟，金锁甲，绦环，绣汗胯，金束带，绿云花靴。青沥水扇二。次千牛备身二人，皆分左右，交角幞头，绯罗绣抹额，紫罗绣瑞牛裲裆，红锦衬袍，金带，乌靴，横刀，佩弓矢。献官二人，殿中监六人，内侍十人，皆本品朝服，骑，分左右。千牛备身后，骑而执弓矢者十人，尚衣奉御四人，尚食奉御二人，尚药奉御二人，皆骑，本品服。次腰舆，黄纻丝销金云龙蒙复，步卒凡十有三人，舁八人，道扇四人，黄伞一人，皆交角金花幞头，红质孙控鹤袄，金束带，翁鞋。尚舍奉御二人，骑左，尚辇奉御二人，骑右，皆朝服。从者三十有四人，服同前队。</p><p>大神牙门旗队：都点检一人，骑，交角幞头，绯罗绣抹额，紫罗绣瑞麟裲裆，红锦衬袍。次监门大将军二人，分左右，骑，服如都点检，惟裲裆紫绣狮文。门凡三重。亲卫郎将帅甲士，分左右，夹辂而阵，绕出辂后，合执氅者二，为第一门。翊卫郎将帅护尉，夹亲卫而阵，绕出辂后，合为第二门，监门校尉二人，骑。左右卫大将军帅甲士，执五色龙凤旗，夹护尉而阵，绕出辂后，合牙门旗二，为第三门，监门校尉二人主之。服色详见外仗。</p><p>云和乐后部：云和署丞二人，本品服，骑，分左右。领前行，戏竹二，排箫二，箫管二，歌工二，凡十人，皆骑，花幞头，紫絁生色花袍，涂金带，乌靴。次琵琶四，筝四，箜篌四，緌四，头管六，方响二，龙笛六，杖鼓十，工四十人，皆骑，服同上，惟絁色红。从者二人，服同前队。</p><p>后黄麾队：玄武幢一，绛麾二，徒三人，皆武弁，紫絁生色龟云花袍，紫罗勒帛，紫靴。次黄麾，执者一人，夹者二人，皆骑。豹尾一，执者一人，夹者二人，皆骑，武弁，紫生色宝相花袍，紫勒帛，紫靴。</p><p>玄武黑甲掩后队：金吾将军一人，骑，中道，交角幞头，绯罗绣抹额，紫罗绣辟邪裲裆，红锦衬袍，金带，锦螣蛇，乌靴，佩刀。后卫指挥使二人，骑，分左右，服同各卫指挥使，帅甲骑五十有七人。玄武旗一，执者一人，夹者二人。小金龙凤黑旗二，执者二人，皆黑兜牟，金饰，黑甲绦环，汗胯，束带，靴，带弓矢器仗，马黑金色狮子甲，珂饰。槊四十人，弩十人，黑兜牟，黑甲绦环，汗胯，束带，靴，带弓矢器仗，马黑甲，珂饰。执卫司犦槊二人,锦帽，紫生色辟邪文袍，镀金带，乌靴。从者三人，服同前队。</p><p>外仗</p><p>金鼓队：金鼓旗二，执者二人，引护者八人，皆五色絁巾，生色宝相花五色袍，五色勒帛，靴，佩剑，引护者加弓矢，分左右。次折冲都尉二人，交角幞头，绯罗绣抹额，紫罗绣辟邪裲裆，红锦衬袍，金带，锦螣蛇，骑。帅步士凡百二十人，鼓二十四人，钲二十四人，并黄絁巾黄絁生色宝相花袍，黄勒帛，黄靴。角二十四人，红絁巾，红絁生色宝相花袍，红勒帛，红靴。车辐棒二十四人，长刀二十四人，并金饰青兜牟，青甲绦环，白绣汗胯，束带，青云靴。</p><p>清游队：舍人二人，四品服，骑导。金吾折冲二人，交角幞头，绯罗绣抹额，紫罗绣辟邪裲裆，红锦衬袍，金带，锦螣蛇，横刀，佩弓矢，骑，分左右，帅步士凡百有十人。白泽旗二，执者二人，引护者八人。次执弩二十人，次执槊二十人，次执弓二十人，次执槊二十人，次执弓二十人，皆甲骑冠，金饰，绿画甲绦环，白绣汗胯，束带，绿云靴，佩弓矢器仗，马金饰硃画甲，珂饰，分左右。</p><p>佽飞队：铁甲佽飞，执槊者十有二人，甲骑冠，铁甲，佩弓矢器仗，马铁甲，珂饰。次金吾果毅二人，交角幞头，绯絁绣抹额，紫罗绣辟邪裲裆，红锦衬袍，金带，锦螣蛇，横刀，弓矢，骑。次虞候佽飞，执弩二十人，锦帽，红生色宝相花袍，涂金带，乌靴。</p><p>殳仗前队：领军将军二人，交角幞头，绯絁绣抹额，紫罗绣白泽裲裆，红锦衬袍，金带，锦螣蛇，乌靴，横刀，骑。帅步士五十人，执殳二十五人，执叉二十五人，错分左右，皆五色絁生色巾，宝相花五色袍，五色勒帛，五色云头靴。领军将军从者二人，锦帽，紫衤癸衫，小银束带，行縢，鞋袜。</p><p>诸卫马前队：舍人二人，四品服骑导。左右卫郎将二人，交角幞头，绯絁绣抹额，紫绣瑞马裲裆，红锦衬袍，金带，锦螣蛇，乌靴，横刀，佩弓矢，骑，分左右，帅骑士百五十有六人。前辟邪旗左，应龙旗右，次玉马旗左，三角旗右，次黄龙负图旗左，黄鹿旗右，次飞麟旗左，駃騠旗右，次鸾旗左，凤旗右，次飞黄旗左，麒麟旗右，执旗十有二人，生色黄袍，巾，勒帛，靴。引旗十有二人，服同执人，惟袍色青。护旗十有二人，生色红袍，巾，勒帛，靴。执弓六十人，锦帽，青生色宝相花袍，涂金带，乌靴。执槊六十人，服如执弓者，惟袍色红。每旗，弓五，槊五。从者四人，服同前队。</p><p>二十八宿前队：舍人二人，四品服，骑导。领军将军二人，紫罗绣白泽裲裆，余如前队。左右卫郎将皆骑，帅步士百十有二人。前井宿旗左，参宿旗右，各五盾从。次鬼宿旗左，觜宿旗右，各五弓从。次柳宿旗左，毕宿旗右，各五盾从。次星宿旗左，昴宿旗右，各五盾从。次张宿旗左，胃宿旗右，各五弓从。次翼宿旗左，娄宿旗右，各五从。次轸宿旗左，奎宿旗右，各五盾从。执旗十有四人，生色黄袍，巾，勒帛，靴。引旗十有四人，服如执人，惟袍巾色青。护旗十有四人，服如执人，惟袍巾色红。执刀盾者三十人，弓矢者二十人，者二十人，皆五色兜牟，甲绦环，白绣汗胯，束带，五色云靴。舍人、领军将军从者四人，服同前队。</p><p>左右领军黄麾仗前队：舍人二人，四品服，骑导。领军将军二人，服佩如二十八宿旗队领军将军，骑，分左右，帅步士凡一百五十人。绛引幡十，次龙头竿绣氅十，皆分左右。次江渎旗左，济渎旗右。次小戟十，次弓十，皆分左右。次南方神旗左，四方神旗右。次锽十，次绿縢络盾加刀十，皆分左右。次南岳帝旗左，西岳帝旗右。次龙头竿氅十，次硃縢络盾加刀十，皆分左右。次南天王旗左，西天王旗右。次小戟十，次弓十，皆分左右。次龙君旗左，虎君旗右。次锽十，次绿縢络盾加刀十，皆分左右。执人一百三十人，武弁，五色生色宝相花袍，勒帛，靴。引旗十人，青生色宝相花袍，巾，勒帛，靴。护旗十人，服同，惟袍巾色红。</p><p>殳仗后队：领军将军二人，骑，帅步士凡五十人。殳二十有五，叉二十有五，错分左右，服佩同前队。</p><p>左右牙门旗队：监门将军二人，骑，紫绣狮子裲裆，余如殳仗队领军将军之服佩。次牙门旗四，每旗执者一人，引夹者二人，并黄絁巾，黄絁生色宝相花袍，黄勒帛，黄云靴，皆骑。次监门校尉二人，骑，服佩同监门将军。从者四人，服同前队。</p><p>左右青龙白虎队：舍人二人，四品服，骑导。领军将军二人，服佩同殳仗队之领军将军，骑，分左右，帅甲士凡五十有六人，骑。青龙旗左，执者一人，夹者二人，从以执弩五人，弓十人，槊十人，皆冠青甲骑冠，青铁甲，青绦金环，束带，白绣汗胯，青云靴。白虎旗右，执者一人，夹者二人，从以执弩五人，弓十人，槊十人，皆冠白甲骑冠，白铁甲，青绦金环，束带，白绣汗胯，白云靴。舍人、领军将军从者四人，服同前队。</p><p>二十八宿后队：舍人二人，四品服，骑导。领军将军二人，骑，分左右，帅步士百十有二人。角宿旗左，壁宿旗右，各从以执弓者五人。次亢宿旗左，室宿旗右，各从以执者五人。次氐宿旗左，危宿旗右，各从以执盾者五人。次房宿旗左，虚宿旗右，各从以执弓者五人。次心宿旗左，女宿旗右，各从以执者五人。次尾宿旗左，牛宿旗右，各从以执盾者五人。次箕宿旗左，斗宿旗右，各从以执弓者五人。舍人、领军将军从者四人，执夹、引从服佩，皆同前队。</p><p>诸卫马后队：舍人二人，四品服，骑导。左右卫果毅都尉二人，骑，分左右，帅卫士百五十有六人。角端旗左，赤熊旗右，次兕旗左，太平旗右，次騼蜀旗左，驺牙旗右，次犀牛旗左，鵕鸃旗右，次苍乌旗左，白狼旗右，次龙马旗左，金牛旗右。舍人、左右卫果毅都尉从者四人，执夹、引从服佩，同前队。</p><p>左右领军黄麾后队：舍人二人，四品服，骑导。领军将军二人，骑，分左右，帅步士百六十人。龙头氅十，次硃縢络盾加刀十，皆分左右。次吏兵旗左，力士旗右。次小戟十，次弓十，皆分左右。次东天王旗左，北天王旗右。次锽十，次绿縢络盾加刀十，皆分左右。次东岳帝旗左，北岳帝旗右。次龙头竿氅十，次硃縢络盾加刀十，皆分左右。次东方神旗左，北方神旗右。次小戟十，次弓十，皆分左右。淮渎旗左，河渎旗右。次锽十，次绿縢络盾加刀十，皆分左右。次绛引幡十，分左右，掩后。舍人、领军将军从者四人，执夹服佩，并同前队。</p><p>左右卫仪刀班剑队：舍人二人，四品服，骑导。左右卫中郎将二人，交角幞头，绯罗绣抹额，紫罗绣瑞马裲裆，红锦衬袍，锦螣蛇，金带，乌靴，骑，分左右。帅步士凡四十人，班剑二十人，仪刀二十人，并锦帽，红生色宝相花袍，涂金束带，乌靴。舍人、左右卫中郎将从者四人，服同前队。</p><p>供奉宿卫步士队：供奉中郎将二，交角幞头，绯絁绣抹额，紫罗绣瑞马衤两裆，红锦衬袍，锦螣蛇，金带，乌靴，横刀，佩弓矢，骑，分左右，帅步士凡五十有二人，执短戟十有二人，次执列丝十有二人，次叉戟十有二人，次斧十有六人，分左右，夹玉辂行。皆弓角金凤翅幞头，紫细折辫线袄，涂金束带，乌靴。</p><p>亲卫步士队：亲卫郎将二人，服同供奉中郎将，骑，分左右，帅步士凡百四十有八人。执龙头竿氅四人，次小戟十人，次氅二人，次仪锽十人，次氅二人，次小戟十人，次氅二人，次仪锽十人，次氅二人，次小戟十人，次氅二人，次仪锽十人，次氅二人，次小戟十人，次氅二人，次仪锽十人，次氅二人，次小戟十人，皆分左右，夹供奉宿卫队。次氅二人，次仪锽十人，次氅二人，次小戟十人，次氅二人，次仪锽十人，次氅二人，折绕宿卫队后，而合其端为第一门。士皆金兜牟，甲，青勒甲绦，金环，绿云靴。</p><p>翊卫护尉队：翊卫郎将二人，服同亲卫郎将，骑。帅护尉骑士百有二人，皆交角金花幞头，窄袖紫衫，红销金汗胯，涂金束带，乌靴。执金装骨朵，分左右，夹亲卫队行，折绕队后，而合其端为第二门。</p><p>左右卫甲骑队：左右卫大将军二人，服如翊卫郎将，帅骑士百人。执青龙旗五人左，青凤旗五人右。次青龙旗五人左，赤凤旗五人右。次黄龙旗五人左，黄凤旗五人右。次白龙旗五人左，白凤旗五人右。次黑龙旗五人左，黑凤旗五人右。次五色凤旗二十五居左，五色龙旗二十五居右，曲绕辂后，合牙门旗为第三门。士皆冠甲骑冠，金饰，硃画甲，青勒甲绦，镀金环，白绣汗胯，红靴，佩弓矢器仗，马青金毛狮子甲，珂饰。</p><p>左卫青甲队：左卫指挥使二人，骑，服紫罗绣雕虎裲裆，余同左右卫大将军，帅骑士三十有八人。执大青龙旗一人左，大青凤旗一人右，次小青龙旗一人左，小青凤旗一人右，次大青凤旗一人左，大青龙旗一人右，每旗从以持青槊者四人。次小青凤旗一人左，小青龙旗一人右，皆从以持青槊者三人。皆青兜牟，金饰青画甲，青绦，涂金环，汗胯，束带，靴，佩弓矢器仗，马青金毛狮子甲，珂饰。折绕陪门。</p><p>前卫赤甲队：前卫指挥使二人，骑，服佩同前卫指挥使，帅骑士凡四十有八人。执大赤凤旗一人左，大赤龙旗一人右。次小赤凤旗一人左，小赤龙旗一人右，次大赤龙旗一人左，大赤凤旗一人右，次小赤龙旗一人左，小赤凤旗一人右，每旗从以持硃槊者四人。次执大赤凤旗一人左，大赤龙旗一人右，皆从以持硃槊者三人。皆硃兜牟，金饰硃画甲，绦环，汗胯，束带，靴，佩弓矢器仗，马硃甲，珂饰。从者二人，服同前队。折绕陪门。</p><p>中卫黄甲队：中卫指挥使二人，骑，服同前卫指挥使，帅骑士凡五十有八人。执大黄龙旗一人左，大黄凤旗一人右，次小黄龙旗一人左，小黄凤旗一人右，次大黄凤旗一人左，大黄龙旗一人右，次小黄凤旗一人左，小黄龙旗一人右，次大黄龙旗一人左，大黄凤旗一人右，每旗从以持黄槊者四人。次小黄龙旗一人左，小黄凤旗一人右，皆从以持黄槊者三人。皆黄兜牟，金饰黄甲，绦环，汗胯，束带，靴，佩弓矢器仗，马黄甲，珂饰。从者二人，服同前队。折绕陪门。</p><p>右卫白甲队：右卫指挥使二人，骑，服同中卫指挥使，帅骑士凡七十有四人。执大白凤旗一人左，大白龙旗一人右，次小白凤旗一人左，小白龙旗一人右，次大白龙旗一人左，大白凤旗一人右，次小白龙旗一人左，小白凤旗一人右，次大白凤旗一人左，大白龙旗一人右，每旗从以持白槊者四人。次小白凤旗一人左，小白龙旗一人右，次大白龙旗一人左，大白凤旗一人右，皆从以持白槊者五人。皆白兜牟，金饰白甲，绦环，汗胯，束带，靴，佩弓矢器仗，马白甲，珂饰。从者二人，服同前队。折绕陪门。</p><p>牙门四：监门中郎将二人，服佩同各卫指挥使，骑，分左右。次左卫，次前卫，次中卫，次右卫。牙门旗各二，色并赤。监门校尉各二人，骑，服佩同各卫之执旗者。从者十人，服同前队。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshigao/81683.html' class='pagedaohang'>【上一篇】<i>:志第三十  舆服三</i></a></span><span class="tomenu"><a href="https://ChineseBooks.github.io/shishu/qingshigao/" title="清史稿" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshigao/81681.html' class='pagedaohang'>【下一篇】<i>：志第二十八  舆服一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>