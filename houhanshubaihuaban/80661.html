<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>后汉书白话版_志第一 律历上（原文）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/houhanshubaihuaban/">后汉书白话版</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/houhanshubaihuaban/'>后汉书白话版</a> > </div>
<div class="kind">
  <h1 class="h11">志第一 律历上（原文）</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/houhanshubaihuaban/80662.html' class='pagedaohang'>【上一篇】<i>:志第二 律历中（原文）</i></a></span><span class="tomenu"><a href="https://ChineseBooks.github.io/shishu/houhanshubaihuaban/" title="后汉书白话版" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/houhanshubaihuaban/80660.html' class='pagedaohang'>【下一篇】<i>：卷九十 乌桓鲜卑列传第八十</i></a></span>
</ul>
<div class="articleContent" id="articleContent"> <p>律准 候气</p><p>古之人论数也，曰“物生而后有象，象而后有滋，滋而后有数”。然则天地初形，人物既著，则算数之事生矣。记称大桡作甲子，隶首作数。二者既立，以比日表，以管万事。夫一、十、百、千、万，所同用也；律、度、量、衡、历，其别用也。故体有长短，检以度；物有多少，受以量；量有轻重，平以权衡；声有清浊，协以律吕；三光运行，纪以历数：然后幽隐之情，精微之变，可得而综也。</p><p>汉兴，北平侯张苍首治律历。孝武正乐，置协律之官。至元始中，博征通知钟律者，考其意义。羲和刘歆，典领条奏；前史班固，取以为志。而元帝时，郎中京房（房字君明），知五声之音，六律之数。上使太子太傅（韦）玄成（字少翁）、谏议大夫章，杂试问房于乐府。房对：“受学故小黄令焦延寿。六十律相生之法：以上生下，皆三生二；以下生上，皆三生四。陽下生陰，陰上生陽，终于中吕，而十二律毕矣。中吕上生执始，执始下生去灭，上下相生，终于南事，六十律毕矣。夫十二律之变至于六十，犹八卦之变至于六十四也。宓羲作《易》，纪陽气之初，以为律法。建日冬至之声，以黄钟为宫，太蔟为商，姑洗为角，林钟为徵，南吕为羽，应钟为变宫，蕤宾为变徵。此声气之元，五音之正也。故各统一日。其余以次运行，当日者各自为宫，而商、徵以类从焉。《礼运篇》曰‘五声、六律、十二管还相为宫’，此之谓也。以六十律分期之日，黄钟自冬至始，及冬至而复，陰陽寒燠风雨之占生焉。于以检摄群音，考其高下，苟非草木之声，则无不有所合。《虞书》曰‘律和声’，此之谓也。”房又曰：“竹声不可以度调，故作准以定数。准之状如瑟，长丈而十三弦，隐间九尺，以应黄钟之律九寸；中央一弦，下有画分寸，以为六十律清浊之节。”房言律详于歆所奏，其术施行于史官，候部用之。文多不悉载。故总其本要，以续《前志》。</p><p>《律术》曰：陽以圆为形，其性动；陰以方为节，其性静。动者数三，静者数二。以陽生陰，倍之；以陰生陽，四之：皆三而一。陽生陰曰下生，陰生陽曰上生。上生不得过黄钟之浊，下生不得及黄钟之清。皆参天两地，圆盖方覆，六耦承奇之道也。黄钟，律吕之首，而生十一律者也。其相生也，皆三分而损益之。是故十二律之得十七万七千一百四十七，是为黄钟之实。又以二乘而三约之，是为下生林钟之实。又以四乘而三约之，是为上生太蔟之实。推此上下，以定六十律之实。以九三之，得万九千六百八十三为法。于律为寸，于准为尺。不盈者十之，所得为分。又不盈十之，所得为小分。以其余正其强弱。</p><p>黄钟，十七万七千一百四十七。</p><p>下生林钟。 黄钟为宫，太蔟商，林钟徵。</p><p>一日。 律，九寸。 准，九尺。</p><p>色肓，十七万六千七百七十六。</p><p>下生谦待。 色肓为宫，未知商，谦待徵。</p><p>六日。 律，八寸九分小分八微强。 准，八尺九寸万五千九百七十三。</p><p>执始，十七万四千七百六十二。</p><p>下生去灭。 执始为宫，时息商，去灭徵。</p><p>六日。 律，八寸八分小分七大强。 准，八尺八寸万五千五百一十六。</p><p>丙盛，十七万二千四百一十。</p><p>下生安度。 丙盛为宫，屈齐商，安度徵。</p><p>六日。 律，八寸七分小分六微弱。 准，八尺七寸万一千六百七十九。</p><p>分动，十七万八十九。</p><p>下生归嘉。 分动为宫，随期商，归嘉徵。</p><p>六日。 律，八寸六分小分四强。 准，八尺六寸八千一百五十二。</p><p>质末，十六万七千八百。</p><p>下生否与。 质末为宫，形晋商，否与徵。</p><p>六日。 律，八寸五分小分二半强。 准，八尺五寸四千九百四十五。</p><p>大吕，十六万五千八百八十八。</p><p>下生夷则。 大吕为宫，夹钟商，夷则徵。</p><p>八日。 律，八寸四分小分三弱。 准，八尺四寸五千五百八。</p><p>分否，十六万三千六百五十四。</p><p>下生解形。 分否为宫，开时商，解形徵。</p><p>八日。 律，八寸三分小分一强。 准，八尺三寸二千八百五十一。</p><p>凌陰，十六万一千四百五十二。</p><p>下生去南。 凌陰为宫，族嘉商，去南徵。</p><p>八日。 律，八寸二分小分一弱。 准，八尺二寸五百一十四。</p><p>少出，十五万九千二百八十。</p><p>下生分积。 少出为宫，争南商，分积徵。</p><p>六日。 律，八寸小分九强。 准，八尺万八千一百六十。</p><p>太蔟，十五万七千四百六十四。</p><p>下生南吕。 太蔟为宫，姑洗商，南吕徵。</p><p>一日。 律，八寸。 准，八尺。</p><p>未知，十五万七千一百三十四。</p><p>下生白吕。 未知为宫，南授商，白吕徵。</p><p>六日。 律，七寸九分小分八强。 准，七尺九寸万六千三百八十三。</p><p>时息，十五万五千三百四十四。</p><p>下生结躬。 时息为宫，变虞商，结躬徵。</p><p>六日。 律，七寸八分小分九少强。 准，七尺八寸万八千一百六十六。</p><p>屈齐，十五万三千二百五十三。</p><p>下生归期。 屈齐为宫，路时商，归期徵。</p><p>六日。 律，七寸七分小分九弱。 准，七尺七寸万六千九百三十九。</p><p>随期，十五万一千一百九十。</p><p>下生未卯。 随期为宫，形始商，未卯徵。</p><p>六日。 律，七寸六分小分八强。 准，七尺六寸万五千九百九十二。</p><p>形晋，十四万九千一百五十六。</p><p>下生夷汗。 形晋为宫，依行商，夷汗徵。</p><p>六日。 律，七寸五分小分八弱。 准，七尺五寸万五千三百三十五。</p><p>夹钟，十四万七千四百五十六。</p><p>下生无射。 夹钟为宫，中吕商，无射徵。</p><p>六日。 律，七寸四分小分九强。 准，七尺四寸万八千一十八。</p><p>开时，十四万五千四百七十。</p><p>下生闭掩。 开时为宫，南中商，闭掩徵。</p><p>八日。律，七寸三分小分九微强。准，七尺三寸七万七千八百四十一。</p><p>族嘉，十四万三千五百一十三。</p><p>下生邻齐。 族喜为宫，内负商，邻齐徵。</p><p>八日。 律，七寸二分小分九微强。 准，七尺二寸万七千九百五十四。</p><p>争南，十四万一千五百八十二。</p><p>下生期保。 争南为宫，物应商，期保徵。</p><p>八日。 律，七寸一分小分九强。 准，七尺一寸万八千三百二十七。</p><p>姑洗，十三万九千九百六十八。</p><p>下生应钟。 姑洗为宫，蕤宾商，应钟徵。</p><p>一日。 律，七寸一分小分一微强。 准，七尺一寸二千一百八十七。</p><p>南授，十三万九千六百七十四。</p><p>下生分乌。 南授为宫，南事商，分乌徵。</p><p>六日。 律，七寸小分九大强。 准，七尺万八千九百三十。</p><p>变虞，十三万八千八十四。</p><p>下生迟内。 变虞为宫，盛变商，迟内徵。</p><p>六日。 律，七寸小分一半强。 准，七尺三千三十。</p><p>路时，十三万六千二百二十五。</p><p>下生未育。 路时为宫，离宫商，未育徵。</p><p>六日。 律，六寸九分小分二微强。 准，六尺九寸四千一百二十三。</p><p>形始，十三万四千三百九十二。</p><p>下生迟时。 形始为宫，制时商，迟时徵。</p><p>五日。 律，六寸八分小分三弱。 准，六尺八寸五千四百七十六。</p><p>依行，十三万二千五百八十二。</p><p>上生色育。 依行为宫，谦待商，色育徵。</p><p>七日。 律，六寸七分小分三半强。 准，六尺七寸七千五十九。</p><p>中吕，十三万一千七十二。</p><p>上生执始。 中吕为宫，去灭商，执始徵。</p><p>八日。 律，六寸六分小分六弱。 准，六尺六寸万一千六百四十二。</p><p>南中，十二万九千三百八。</p><p>上生丙盛。 南中为宫，安度商，丙盛徵。</p><p>七日。律，六寸五分小分七徵弱。 准，六尺五寸万三千六百八十五。</p><p>内负，十二万七千五百六十七。</p><p>上生分动。 内负为宫，归嘉商，分动徵。</p><p>八日。 律，六寸四分小分八微强。 准，六尺四寸万五千九百五十八。</p><p>物应，十二万五千八百五十。</p><p>上生质末。 物应为宫，否与商，质末徵。</p><p>七日。 律，六寸三分小分九强。 准，六尺三寸万八千四百七十一。</p><p>蕤宾，十二万四千四百一十六。</p><p>上生大吕。 蕤宾为宫，夷则商，大吕徵。</p><p>一日。 律，六寸三分小分二微强。 准，六尺三寸四千一百三十一。</p><p>南事，十二万四千一百五十四。</p><p>不生。 南事穷，无商、徵，不为宫。</p><p>七日。 律，六寸三分小分一弱。 准，六尺三寸一千五百一十一。</p><p>盛变，十二万二千七百四十一。</p><p>上生分否。 盛变为宫，解形商，分否徵。</p><p>七日。 律，六寸二分小分三半强。 准，六尺二寸七千六十四。</p><p>离宫，十二万一千八十九。</p><p>上生凌陰。 离宫为宫，去南商，凌陰徵。</p><p>七日。 律，六寸一分小分五微强。 准，六尺一寸万二百二十七。</p><p>制时，十一万九千四百六十。</p><p>上生少出。 制时为宫，分积商，少出徵。</p><p>八日。 律，六寸小分七弱。 准，六尺万三千六百二十。</p><p>林钟，十一万八千九十八。</p><p>上生太蔟。 林钟为宫，南吕商，太蔟徵。</p><p>一日。 律，六寸。 准，六尺。</p><p>谦待，十一万七千八百五十一。</p><p>上生未知。 谦待为宫，白吕商，未知徵。</p><p>五日。 律，五寸九分小分九弱。 准，五尺九寸万七千二百一十三。</p><p>去灭，十一万六千五百八。</p><p>上生时息。 去灭为宫，结躬商，时息徵。</p><p>七日。 律，五寸九分小分二弱。 准，五尺九寸三千七百八十三。</p><p>安度，十一万四千九百四十。</p><p>上生屈齐。 安度为宫，归期商，屈齐徵。</p><p>六日。 律，五寸八分小分四微弱。 准，五尺八寸七千七百八十六。</p><p>归嘉，十一万三千三百九十三。</p><p>上生随期。 归嘉为宫，未卯商，随期徵。</p><p>六日。 律，五寸七分小分六微弱。 准，五尺七寸万一千九百九十九。</p><p>否与，十一万一千八百六十七。</p><p>上生形晋。 否与为宫，夷汗商，形晋徵。</p><p>五日。 律，五寸六分小分八强。 准，五尺六寸万六千四百二十二。</p><p>夷则，十一万五百九十二。</p><p>上生夹钟。 夷则为宫，无射商，夹钟徵。</p><p>八日。 律，五寸六分小分二弱。 准，五尺六寸三千六百七十二。</p><p>解形，十万九千一百三。</p><p>上生开时。 解形为宫，闭掩商，开时徵。</p><p>八日。 律，五寸五分小分四强。 准，五尺五寸八千四百六十五。</p><p>去南，十万七千六百三十五。</p><p>上生族嘉。 去南为宫，邻齐商，族嘉徵。</p><p>八日。 律，五寸四分小分六大强。 准，五尺四寸万三千四百六十八。</p><p>分积，十万六千一百八十七。</p><p>上生争南。 分积为宫，期保商，争南徵。</p><p>七日。 律，五寸三分小分九半强。 准，五尺三寸万八千六百七十一。</p><p>南吕，十万四千九百七十六。</p><p>上生姑洗。 南吕为宫，应钟商，姑洗徵。</p><p>一日。 律，五寸三分小分三强。 准，五尺三寸六千五百六十一。</p><p>白吕，十万四千七百五十六。</p><p>上生南授。 白吕为宫，分乌商，南授徵。</p><p>五日。 律，五寸三分小分二强。 准，五尺三寸四千三百六十一。</p><p>结躬，十万三千五百六十三。</p><p>上生变虞。 结躬为宫，迟内商，变虞徵。</p><p>六日。 律，五寸二分小分六强。 准，五尺二寸万二一百一十四。</p><p>归期，十万二千一百六十九。</p><p>上生路时。 归期为宫，未育商，路时徵。</p><p>六日。 律，五寸一分小分九微强。 准，五尺一寸万七千八百五十七。</p><p>未卯，十万七百九十四。</p><p>上生形始。 未卯为宫，迟时商，形始徵。</p><p>六日。 律，五寸一分小分二微强。 准，五尺一寸四千一百七。</p><p>夷汗，九万九千四百三十七。</p><p>上生依行。 夷汗为宫，色育商，依行徵。</p><p>七日。 律，五寸小分五强。 准，五尺万二百二十。</p><p>无射，九万八千三百四。</p><p>上生中吕。 无射为宫，执始商，中吕徵。</p><p>八日。 律，四寸九分小分九强。 准，四尺九寸万八千五百七十三。</p><p>闭掩，九万六千九百八十。</p><p>上生南中。 闭掩为宫，丙盛商，南中徵。</p><p>八日。 律，四寸九分小分三弱。 准，四尺九寸五千三百三十三。</p><p>邻齐，九万五千六百七十五。</p><p>上生内负。 邻齐为宫，分动商，内负徵。</p><p>七日。 律，四寸八分小分六微强。 准，四尺八寸万一千九百六十六。</p><p>期保，九万四千三百八十八。</p><p>上生物应。 期保为宫，质末商，物应徵。</p><p>八日。 律，四寸七分小分九半强。 准，四尺七寸万八千七百七十九。</p><p>应钟，九万三千三百一十二。</p><p>上生蕤宾。 应钟为宫，大吕商，蕤宾徵。</p><p>一日。 律，四寸七分小分四微强。 准，四尺七寸八千十九。</p><p>分乌，九万三千一百一十六。</p><p>上生南事。 分乌穷次，无徵，不为宫。</p><p>七百。 律，四寸七分小分三微强。 准，四尺七寸六千五十九。</p><p>迟内，九万二千五十六。</p><p>上生盛变。 迟内为宫，分否商，盛变徵。</p><p>八日。 律，四寸六分小分八弱。 准，四尺六寸万五千一百四十二。</p><p>未育，九万八百一十七。</p><p>上生离宫。 未育为宫，凌陰商，离宫徵。</p><p>八日。 律，四寸六分小分一少强。 准，四尺六寸二千七百五十二。</p><p>迟时，八万九千五百九十五。</p><p>上生制时。 迟时为宫，少出商，制时徵。</p><p>六日。 律，四寸五分小分五强。 准，四尺五寸万二百一十五。</p><p>截管为律，吹以考声，列以物气，道之本也。术家以其声微而体难知，其分数不明，故作准以代之。准之声，明畅易达，分寸又粗。然弦以缓急清浊，非管无以正也。均其中弦，令与黄钟相得，案画以求诸律，无不如数而应者矣。</p><p>音声精微，综之者解。元和元年，待诏候钟律殷肜上言：“官无晓六十律以准调音者，故待诏严崇具以准法教子男宣，宣通习。愿召宣补学官，主调乐器。”诏曰：“崇子学审晓律，别其族、协其声者，审试。不得依托父学，以聋为聪。声微妙，独非莫知，独是莫晓。以律错吹，能知命十二律不失一，方为能传崇学耳。”太史丞弘试十二律，其二中，其四不中，其六不知何律，宣遂罢。自此律家莫能为准施弦，候部莫知复见。熹平六年，东观召典律者太子舍人张光等问准意。光等不知，归阅旧藏，乃得其器，形制如房书，犹不能定其弦缓急。音不可书以晓人，知之者欲教而无从，心达者体知而无师，故史官能辨清浊者遂绝。其可以相传者，唯大搉常数及候气而已。</p><p>夫五音生于陰陽，分为十二律，转生六十，皆所以纪斗气，效物类也。天效以景，地效以响，即律也。陰陽和则景至，律气应则灰除。是故天子常以日冬夏至御前殿，合八能之士，陈八音，听乐均，度晷景，候钟律，权土炭，效陰陽。冬至陽气应，则乐均清，景长极，黄钟通，土炭轻而衡仰。夏至陰气应，则乐均浊，景短极，蕤宾通，土炭重而衡低。进退于先后五日之中，八能各以候状闻，太史封上。郊则和，否则占。候气之法，为室三重，户闭，涂衅必周，密布缇缦。室中以木为案，每律各一，内庳外高，从其方位，加律其上，以葭莩灰抑其内端，案历而候之。气至者灰动。其为气所动者其灰散，人及风所动者其灰聚。殿中候，用玉律十二。惟二至乃候灵台，用竹律六十。候日如其历。 （下一页注译）</p><p>后汉书 志第一 律历上/注译</p><p>古之人论数也，曰“物生而后有象，象而后有滋，滋而后有数”。然则天地初形，人物既着，则筭数之事生矣。记称大桡作甲子，[一]隶首作数。[二]二者既立，以比日表，[三]以管万事。夫一、十、百、千、万，所同用也；律、度、量、衡、历，其别用也。故体有长短，检以度；[四]物有多少，受以量；[五]量有轻重，平以权衡；[六]声有清浊，协以律吕；三光运行，纪以历数：然后幽隐之情，精微之变，可得而综也。[七]</p><p>注[一]吕氏春秋曰：“黄帝师大桡。”博物记曰：“容成氏造历，黄帝臣也。”</p><p>月令章句：“大桡探五行之情，占斗纲所建，于是始作甲乙以名日，谓之干，作子丑以名*(日)**[月]*，谓之枝，枝干相配，以成六旬。”</p><p> 
注[二]博物记曰：“隶首，黄帝之臣。”一说，隶首，善筭者也。</p><p> 
注[三]表即晷景。</p><p> 
注[四]说苑曰：“以粟生之，*(十)**[一]*粟为一分，十分为一寸，十寸为一尺，十尺为一丈。”</p><p> 
注[五]说苑曰：“千二百粟为一钥，十钥为一合，十合为一升，十升为一斗，十斗为一斛。”</p><p> 
注[六]说苑曰：“十粟重一圭，十圭重一铢，二十四铢重一两，十六两重一斤，三十斤重一钧，四钧重一石。”</p><p> 
注[七]前志曰：“夫推历生律，制器规圆矩方，权重衡平，准绳嘉量，探赜索隐，钩深致远，莫不用焉。度长短者不失毫厘，量多少者不失圭撮，权轻重者不失黍累。纪</p><p> 
于一，协于十，长于百，大于千，广于万。”</p><p> 
汉兴，北平侯张苍首治律历。孝武正乐，置协律之官。至元始中，博征通知钟律者，考其意义，羲和刘歆典领条奏，前史班固取以为志。而元帝时，郎中京房*(房字君明)*知五声之音，六律之数。上使太子太傅*(韦)*玄成、*(字少翁)*谏议大夫章，杂试问房于乐府。房对：“受学故小黄令焦延寿。六十律相生之法：以上生下，皆三生二，以下生上，皆三生四，陽下生陰，陰上生陽，终于中吕，而十二律毕矣。中吕上生执始，执始下生去灭，上下相生，终于南事，六十律毕矣。夫十二律之变至于六十，犹八卦之变至于六十四也。宓羲作易，纪陽气之初，以为律法。建日冬至之声，以黄钟为宫，太蔟为商，姑洗为角，林钟为征，南吕为羽，应钟为变宫，蕤宾为变征。[一]此声气之元，五音之正也。故各*(终)**[统]*一日。其余以次运行，当日者各自为宫，而商征以类从焉。[二]</p><p> 
礼运篇曰‘五声、六律、十二管还相为宫’，此之谓也。[三]以六十律分儙之日，黄钟自冬至始，及冬至而复，陰陽寒燠风雨之占生焉。于以检摄髃音，考其高下，苟非*(草)**[革]*木之声，则无不有所合。虞书曰‘律和声’，此之谓也。”房又曰：“竹声不可以度调，故作准以定数。准之状如瑟，长丈而十三弦，隐闲九尺，以应黄钟之律九寸；中央一弦，下有画分寸，以为六十律清浊之节。”房言律详于歆所奏，其术施行于史官，候部用之。文多不悉载。故总其本要，以续前志。</p><p>注[一]月令章句曰：“以姑洗为角，南吕为羽，则微浊也。”</p><p> 
注[二]月令章句曰：“律，率也，声之管也。上古圣人本陰陽，别风声，审清浊，而不可以文载口传也。于是始铸金作钟，以主十二月之声，然后以效升降之气。钟难分别，乃截竹为管，谓之律。律者，清浊之率法也。声之清浊，以(制)[律]长短为制。”</p><p> 
注[三]郑玄曰：“宫数八十一，黄钟长九寸，九九八十一也。三分宫去一生征，征数五十四，林钟长六寸，六九五十四也。三分征益一生商，商数七十二，太蔟长八寸，八九七十二也。三分商去一生羽，羽数四十八，南吕长五寸三分寸之一，五九四十五又三分寸之一，为四十八也。三分羽益一生角，角数六十四，姑洗长七寸九分寸之一，七九六十三又九分寸之一，为六十四也。三分角去一生变宫，三分变宫益一生变征。自此已后，则随月而变，所谓‘还相为宫。’”律术曰：陽以圆为形，其性动。陰以方为节，其性静。动者数三，静者数二。</p><p> 
以陽生陰，倍之；以陰生陽，四之：皆三而一。陽生陰曰下生，陰生陽曰上生。</p><p> 
上生不得过黄钟之*(清)*浊，下生不得及黄钟之*(数实)**[清]*。皆参天两地，圆盖方覆，六耦承奇之道也。黄钟，律吕之首，而生十一律者也。[一]其相生也，皆三分而损益之。是故十二律之，得十七万七千一百四十七，是为黄钟之实。[二]又以二乘而三约之，是为下生林钟之实。又以四乘而三约之，是为上生太蔟之实。推此上下，以定六十律之实。以九三之，*(数)**[得]*万九千六百八十三为法。*[于]*律为寸，于准为尺。不盈者十之，所得为分。</p><p> 
又不盈十之，所得为小分。以其余正其强弱。</p><p>注[一]前书曰：“黄帝使伶伦，自大夏之西，昆仑之陰，取竹之嶰谷生，其窍厚均者，断两节闲而吹之，以为黄钟之管。制十二筩以听凤之鸣，其雄鸣为六，雌鸣亦六，比黄钟之音，而皆可以生之，是为律本。至治之世，天地之气合以生风。天地之风气正，十二律乃定。”</p><p> 
注[二]前书曰：“太极元气，含三为一。极，中也。元，始也。行于十二辰，始动于子。参之于丑，得三。又参之于寅，得九。又参之于卯，得二十七。又参之于辰，得八十一。又参之于巳，得二百四十三。又参之于午，得七百二十九。</p><p> 
又参之于未，得二千一百八十七。又参之于申，得六千五百六十一。又参之于酉，得万九千六百八十三。又参之于戌，得五万九千四十九。又参之于亥，得十七万七千一百四十七。此陰陽合德，气钟于子，化生万物者也。故滋萌于子，纽牙于丑，引达于寅，冒茆于卯，振羡于辰，巳盛于巳，咢布于午，昧暧于未，申坚于申，留孰于酉，毕入于戌，该阂于亥，出甲于甲，奋轧于乙，明炳于丙，大成于丁，丰茂于戊，理纪于己，敛更于庚，悉新于辛，怀任于壬，陈揆于癸。</p><p>故陰陽之施化，万物之终始，既类旅于律吕，又经历于日辰，而变化之情则可见矣。”</p><p> 
黄钟，十七万七千一百四十七。下生林钟。黄钟为宫，太蔟商，林钟征。一日。</p><p>律，九寸。准，九尺。</p><p> 
色育，十七万六千七百七十六。下生谦待。色育为宫，未知商，谦待征。六日。</p><p> 
律，八寸九分小分八微强。准，八尺九寸万五千九百七十三。执始，十七万四千七百六十二。下生去灭。执始为宫，时息商，去灭征。六日。律，八寸八分小分七大强。准，八尺八寸万五千五百一十六。丙盛，十七万二千四百一十。</p><p> 
下生安度。丙盛为宫，屈齐商，安度征。六日。律，八寸七分小分六微弱。准，八尺七寸万一千六百七十九。分动，十七万八十九。下生归嘉。分动为宫，随期商，归嘉征。六日。律，八寸六分小分四强。准，八尺六寸八千一百五十二。</p><p> 
质末，十六万七千八百。下生否与。质末为宫，形晋商，否与征。六日。律，八寸五分小分二*[半]*强。准，八尺五寸四千九百四十五。</p><p> 
大吕，十六万五千八百八十八。下生夷则。大吕为宫，夹钟商，夷则征。八日。</p><p> 
律，八寸四分小分三弱。准，八尺四寸五千五百八。分否，十六万三千六百五十四。下生解形。分否为宫，开时商，解形征。八日。律，八寸三分小分一强。</p><p> 
准，八尺三寸二千八百五十一。凌陰，十六万一千四百五十二。下生去南。凌陰为宫，族嘉商，去南征。八日。律，八寸二分小分一弱。准，八尺二寸五百一十四。少出，十五万九千二百八十。下生分积。少出为宫，争南商，分积征。</p><p> 
六日。律，八寸小分九强。准，八尺万八千一百六十。太蔟，十五万七千四百六十四。下生南吕。太蔟为宫，姑洗商，南吕征。一日。律，八寸。准，八尺。</p><p> 
未知，十五万七千一百三十四。下生白吕。未知为宫，南授商，白吕征。六日。</p><p> 
律，七寸九分小分八强。准，七尺九寸万六千三百八十三。时息，十五万五千三百四十四。下生结躬。时息为宫，变虞商，结躬征。六日。律，七寸八分小分九少强。准，七尺八寸万八千一百六十六。屈齐，十五万三千二百五十三。</p><p> 
下生归期。屈齐为宫，路时商，归期征。六日。律，七寸七分小分九弱。准，七尺七寸万六千九百三十九。随期，十五万一千一百九十。下生未卯。随期为宫，形始商，未卯征。六日。律，七寸六分小分八强。准，七尺六寸万五千九百九十二。形晋，十四万九千一百五十*(五)**[六]*。下生夷汗。形晋为宫，依行商，夷汗征。六日。律，七寸五分小分八弱。准，七尺五寸万五千三百*(二)**[三]*十五。</p><p> 
夹钟，十四万七千四百五十六。下生无射。夹钟为宫，中吕商，无射征。六日。</p><p> 
律，七寸四分小分九强。准，七尺四寸万八千一十八。开时，十四万五千四百七十。下生闭掩。开时为宫，南中商，闭掩征。八日。律，七寸三分小分九微*(弱)**[强]*。准，七尺三寸万七千八百四十一。族嘉，十四万三千五百一十三。下生邻齐。族嘉为宫，内负商，邻齐征。八日。律，七寸二分小分九微强。</p><p> 
准，七尺二寸万七千九百五十四。争南，十四万一千五百八十二。下生期保。</p><p> 
争南为宫，物应商，期保征。八日。律，七寸一分小分九强。准，七尺一寸万八千三百二十七。姑洗，十三万九千九百六十八。下生应钟。姑洗为宫，蕤宾商，应钟征。一日。律，七寸一分小分一微强。准，七尺一寸二千一百八十七。</p><p> 
南授，十三万九千六百七十*[四]*。下生分乌。南授为宫，南事商，分乌征。</p><p>六日。律，七寸小分九大强。准，七尺万八千九百三十。变虞，十三万八千八十四。下生彁内。变虞为宫，盛变商，彁内征。六日。律，七寸小分一半强。</p><p>准，七尺三千三十。路时，十三万六千二百二十五。下生未育。路时为宫，离宫商，未育征。六日。律，六寸九分小分二微强。准，六尺九寸四千一百二十三。形始，十三万四千三百九十二。下生彁时。形始为宫，制时商，彁时征。</p><p> 
五日。律，六寸八分小分三弱。准，六尺八寸五千四百七十六。依行，十三万二千五百八十二。上生色育。依行为宫，谦待商，色育征。七日。律，六寸七分小分三*(大)**[半]*强。准，六尺七寸七千五十九。</p><p> 
中吕，十三万一千七十二。上生执始。中吕为宫，去灭商，执始征。八日。律，六寸六分小分六弱。准，六尺六寸万一千六百四十二。南中，十二万九千三百八。上生丙盛。南中为宫，安度商，丙盛征。七日。律，六寸五分小分七微弱。</p><p> 
准，六尺五寸万三千六百八十五。内负，十二万七千五百六十七。上生分动。</p><p>内负为宫，归嘉商，分动征。八日。律，六寸四分小分八*[微]*强。准，六尺四寸万五千九百五十八。物应，十二万五千八百五十。上生质末。物应为宫，否与商，质末征。</p><p>七日。律，六寸三分小分九强。准，六尺三寸万八千四百七十一。蕤宾，十二万四千四百一十六。上生大吕。蕤宾为宫，夷则商，大吕征。</p><p>一日。律，六寸三分小分二微强。准，六尺三寸四千一百三十一。</p><p> 
南事，十二万四千一百五十四。*(下)**[不]*生。南事穷，无商、征，不为宫。</p><p> 
七日。律，六寸三分小分一弱。准，六尺三寸一千五百*(三)**[一]*十一。盛变，十二万二千七百四十一。上生分否。盛变为宫，解形商，分否征。七日。</p><p> 
律，六寸二分小分三*(大)**[半]*强。准，六尺二寸七千六十四。离宫，十二万一千八*(百一)*十九。上生凌陰。离宫为宫，去南商，凌陰征。七日。律，六寸一分小分五微强。准，六尺一寸万二百二十七。制时，十一万九千四百六十。上生少出。制时为宫，分积商，少出征。八日。律，六寸小分七弱。准，六尺万三千六百二十。林钟，十一万八千九十八。上生太蔟。林钟为宫，南吕商，太蔟征。一日。律，六寸。准，六尺。</p><p> 
谦待，十一万七千八百五十一。上生未知。谦待为宫，白吕商，未知征。五日。</p><p> 
律，五寸九分小分九弱。准，五尺九寸万七千二百一十三。去灭，十一万六千五百八。上生时息。去灭为宫，结躬商，时息征。七日。律，五寸九分小分二弱。准，五尺九寸三千七百八十三。安度，十一万四千九百四十。上生屈齐。</p><p> 
安度为宫，归期商，屈齐征。六日。律，五寸八分小分四*[微]*弱。准，五尺八寸七千七百八十六。归嘉，十一万三千三百九十三。上生随期。归嘉为宫，未卯商，随期征。六日。律，五寸七分小分六微强。准，五尺七寸万一千九百九十九。否与，十一万一千八百六十七。上生形晋。否与为宫，夷汗商，形晋征。五日。律，五寸六分小分八强。准，五尺六寸万六千四百二十二。</p><p> 
夷则，十一万五百九十二。上生夹钟。夷则为宫，无射商，夹钟征。八日。律，五寸六分小分二弱。准，五尺六寸三千六百七十二。解形，十*(一)*万九千一百三。上生开时。解形为宫，闭掩商，开时征。八日。律，五寸五分小分四强。</p><p> 
准，五尺五寸八千四百六十五。去南，十万七千六百三十五。上生族嘉。去南为宫，邻齐商，族嘉征。八日。律，五寸四分小分六大强。准，五尺四寸万三千四百六十八。分积，十万六千一百八十*(八)**[七]*。上生争南。分积为宫，期保商，争南征。七日。律，五寸三分小分九半强。准，五尺三寸万八千六百*(八)**[七]*十一。南吕，十万四千九百七十六。上生姑洗。南吕为宫，应钟商，姑洗征。一日。律，五寸三分小分三强。准，五尺三寸六千五百六十一。</p><p> 
白吕，十万四千七百五十六。上生南授。白吕为宫，分乌商，南授征。五日。</p><p> 
律，五寸三分小分二强。准，五尺三寸四千三百*(七)**[六]*十一。结躬，十万三千五百六十三。上生变虞。结躬为宫，彁内商，变虞征。六日。律，五寸二分小分六*(少)*强。准，五尺二寸万二千一百一十四。归期，十万二千一百六十九。上生路时。归期为宫，未育商，路时征。六日。律，五寸一分小分九微强。准，五尺一寸万七千八百五十七。未卯，十万七百九十四。上生形始。</p><p> 
未卯为宫，彁时商，形始征。六日。律，五寸一分小分二微强。准，五尺一寸四千*(八十)**[一百]*七。夷汗，九万九千四百三十七。上生依行。夷汗为宫，色育商，依行征。七日。律，五寸小分五强。准，五尺万二百二十。</p><p> 
无射，九万八千三百四。上生中吕。无射为宫，执始商，中吕征。八日。律，四寸九分小分九强。准，四尺九寸万八千五百七十三。闭掩，九万六千九百八十。上生南中。闭掩为宫，丙盛商，南中征。八日。律，四寸九分小分三弱。</p><p>准，四尺九寸五千三百三十三。邻齐，九万五千六百七十五。上生内负。邻齐为宫，分动商，内负征。七日。律，四寸八分小分六微强。准，四尺八寸万一千九百六十六。期保，九万四千三百八十八。上生物应。期保为宫，质末商，物应征。八日。律，四寸七分小分九*(微)**[半]*强。准，四尺七寸万八千七百七十九。应钟，九万三千三百一十二。上生蕤宾。应钟为宫，大吕商，蕤宾征。一日。律，四寸七分小分四微强。准，四尺七寸八千十九。</p><p> 
分乌，九万三千一百一十*(七)**[六]*。上生南事。分乌穷次，无征，不为宫。</p><p>七日。律，四寸七分小分三微强。准，四尺七寸六千五十九。彁内，九万二千五十六。上生盛变。彁内为宫，分否商，盛变征。八日。律，四寸六分小分八弱。准，四尺六寸万五千一百四十二。未育，九万八百一十七。上生离宫。未育为宫，凌陰商，离宫征。八日。律，四寸六分小分一少强。准，四尺六寸二千七百五十二。彁时，八万九千五百九十五。上生制时。彁时为宫，少出商，制时征。六日。律，四寸五分小分五强。准，四尺五寸万二百一十五。</p><p> 
截管为律，吹以考声，列以物气，道之本也。[一]术家以其声微而体难知，其分数不明，故作准以代之。准之声，明畅易达，分寸又粗。然弦以缓急清浊，非管无以正也。均其中弦，令与黄钟相得，案画以求诸律，无不如数而应者矣。</p><p>注[一]前书注曰：“章帝时，零陵文学奚景于泠道县舜祠下得白玉管。古以玉为管。”</p><p> 
音声精微，综之者解。元和元年，待诏候钟律殷肜上言：“官无晓六十律以准调音者。故待诏严崇具以准法教子男宣，宣通习。愿召宣补学官，主调乐器。”</p><p> 
诏曰：“崇子学审晓律，别其族，协其声者，审试。不得依托父学，以聋为聪。</p><p>声微妙，独非莫知，独是莫晓。以律错吹，能知命十二律不失一，方为能传崇学耳。”太史丞弘试十二律，其二中，其四不中，其六不知何律，宣遂罢。自此律家莫能为准施弦，候部莫知复见。[一]熹平六年，东观召典律者太子舍人张光等问准意。光等不知，归阅旧藏，乃得其器，形制如房书，犹不能定其弦缓急，音不可书以*(时)**[晓]*人，知之者欲教而无从，心达者体知而无师，故史官能辨清浊者遂绝。其可以相传者，唯大搉常数及候气而已。</p><p>注[一]薛莹书曰，上以太常乐丞鲍邺等上乐事，下车骑将军马防。防奏言：“建初二年七月，邺上言：‘王者饮食，必道须四时五味，故有食举之乐，所以顺天地，养神明，求福应也。移风易俗，莫善于乐。乐者天地之和，不可久废。今官乐但有太蔟，皆不应*(日)**[月]*律。可作十二月均，各应其月气，乃能顺天地，和气宜应。明帝始令灵台六律候，而未设其门。乐经曰十二月行之，所以宣气丰物也。月开斗建之门，而奏歌其律。诚宜施行。愿与待诏严崇及能作乐器者共作治，考工给所当。’诏下太常。太常上言：‘作乐器直钱百四十六万，请太仆作成上。’奏寝。今明诏下臣防，臣辄问邺及待诏知音律者，皆言圣人作乐，所以宣气致和，顺陰陽也。臣愚以为可顺上天之明*(待)**[时]*，因岁首令正，发太蔟之律，奏雅颂之音，以立太平，以迎和气。</p><p>其条贯甚备。”诏书以防言下三公。</p><p>夫五音生于陰陽，分为十二律，转生六十，皆所以纪斗气，效物类也。天效以景，地效以响，即律也。陰陽和则景至，律气应则灰除。是故天子常以日冬夏至御前殿，合八能之士，陈八音，听乐均，度晷景，候钟律，权土*(灰)**[炭]*，*(放)**[效]*陰陽。冬至陽气应，则乐均清，景长极，黄钟通，土*(灰)**[炭]*轻而衡仰。夏至陰气应，则乐均浊，景短极，蕤宾通，土*(灰)**[炭]*重而衡低。[一]进退于先后五日之中，八能各以候状闻，太史封上。效则和，否则占。</p><p> 
[二]候气之法，为室三重，户闭，涂衅必周，密布缇缦。室中以木为案，每律各一，内庳外高，从其方位，加律其上，以葭莩灰抑其内端，[三]案历而候之。</p><p> 
气至者灰*(去)**[动]*。其为气所动者其灰散，人及风所动者其灰聚。殿中候，用玉律十二。惟二至乃候灵台，用竹律六十。候日如其历。[四]</p><p>注[一]淮南子曰：“水胜故夏至湿，火胜故冬至燥。燥故*(灰)**[炭]*轻，湿故*(灰)**[炭]*重。”</p><p> 
注[二]易纬曰：“冬至人主不出宫，寝兵，从乐五日，击黄钟之磬。公卿大夫列士之意得，则陰陽之晷如度数。夏至之日，如冬至之礼。冬至之日，树八尺之表，日中视其晷。晷如度者其岁美，人民和顺。晷不如度者则岁恶，人民多斗言，政令为之不平。晷进则水，晷退则旱。进一尺则日食，退一尺则月食。月食则正臣下之行，日食则正人主之道。”</p><p> 
注[三]葭莩出河内。</p><p> 
注[四]月令章句曰：“古之为钟律者，以耳齐其声。后不能，则假数以正其度，度数正则音亦正矣。钟以斤两尺寸中所容受升斗之数为法，律亦以寸分长短为度。故曰黄钟之管长九寸，*[孔]*径三分，围九分，其余皆*(补)**[渐]*短，*(虽)**[惟]*大小围数无增减。以度量者可以文载口传，与觽共知，然不如耳决之明也。”</p><p>校勘记</p><p>二九九九页一０行作子丑以名*(日)**[月]*集解引卢文弨说，谓“日”当为“月”。</p><p>案子丑等亦谓十二辰，则当系于月明矣。后人因下有枝干相配，以成六旬，遂改为“日”，泥甚。今据改。</p><p> 
二九九九页一三行以粟生之*(十)**[一]*粟为一分集解引卢文弨说，谓“以粟”说苑作“以黍”，无“十粟”二字。按：校补谓“十”当作“一”，粟犹黍也。</p><p> 
虽说苑亦无“一黍”二字，然不别出数，即是就一黍言。前书律历志云“一黍之广，度之九十分，黄钟之长。一为一分”。夫黄钟长九寸，一黍之广当之长九十分之一，亦即是一黍为一分，故知此一粟为一分矣。今据校补说改。</p><p> 
三０００页二行十粟重一圭十圭重一铢按：集解引卢文弨说，谓说苑“十粟”作“十六黍”，“十圭”作“六圭”。</p><p> 
三０００页四行广于万按：集解引卢文弨说，谓前志“广”作“衍”。</p><p> 
三０００页六行郎中京房*(房字君明)*知五声之音六律之数“房字君明”四字据集解引卢文弨说删，卢说见下。又集解引卢文弨说，谓“五声之音，六律之数”通典作“五音六十律之数”。王先谦谓晋、宋志并作“五音六十律”，此文斗也。今按：“六律”一词于此泛用作律吕解亦可通，今不改。</p><p> 
三０００页七行上使太子太傅*(韦)*玄成*(字少翁)*按：集解引卢文弨说，谓甄鸾五经算术无“韦”字，与下王章亦不书姓合。下“字少翁”三字亦无。盖阅者偶作旁记，而误写入正文，与上“房字君明”并当删去，不可以史记有“解扬字子虎”相比例。今据删。</p><p> 
三０００页一二行故各*(终)**[统]*一日按：集解引惠栋说，谓“终”礼记正义引作“统”，北史牛宏传同。又引卢文弨说，谓算术亦作“统”。今据改。</p><p> 
三０００页一五行苟非*(草)**[革]*木之声集解引卢文弨说，谓“草”当依算术作“革”。今据改。按：王先谦谓晋志作“草”。</p><p> 
三００一页六行以*(制)**[律]*长短为制据汲本改。</p><p> 
三００一页一四行上生不得过黄钟之*(清)*浊下生不得及黄钟之*(数实)**[清]*集解引卢文弨说，谓“清”字衍。“之数实”当作“之清”，依算术改正。今据改。卢又谓“及”上脱“不”字。今按：上生不得过黄钟之浊者，意即所生之音不得低于黄钟本律，下生不得及黄钟之清者，意即所生之音不得高于或等于黄钟半律，“过”与“及”字异而义同，非有脱字也。今不改。</p><p> 
三００一页一六行而生十一律者也“十一”汲本、殿本作“十二”。集解引卢文弨说，谓通鉴注引“十二”作“十一”。今按：作“十二”者斗，参阅下条校记自明。</p><p>三００一页一六行是故十二律之得十七万七千一百四十七按：“十二律之”语意不明，疑有脱斗。依文当作“十一三之”，盖以三自乘十一次，所得之数为十七万七千一百四十七也。</p><p> 
三００二页二行*(数)**[得]*万九千六百八十三为法据集解引卢文弨说改。</p><p> 
三００二页二行*[于]*律为寸集解引卢文弨说，谓“律”上脱“于”字，算术有。今据补。</p><p> 
三００二页四行以为黄钟之管按：集解引卢文弨说，谓前志“管”作“宫”。</p><p> 
三００二页五行比黄钟之音按：集解引卢文弨说，谓前志“音”作“宫”。</p><p> 
三００二页一一行故滋萌于子按：王先谦谓前志“滋”作“孳”。</p><p> 
三００二页一一行振羡于辰前志“羡”作“美”。按：王念孙谓“美”当为“羡”，字之斗也。</p><p> 
三００二页一一行昧暧于未按：王先谦谓前志“暧”作“薆”。</p><p> 
三００二页一二行大成于丁按：集解引卢文弨说，谓前志“成”作“盛”。</p><p> 
三００二页一二行丰茂于戊按：王先谦谓前志“茂”作“楙”。</p><p> 
三００二页一三行而变化之情则可见矣按：王先谦谓前志无“则”字。</p><p> 
三００三页一行色育集解引卢文弨说，谓“色”隋志及律吕新书俱作“包”，当是也。算术、礼记正义并作“色”。</p><p> 
三００三页二行下生谦待按：隋志“谦待”作“谦侍”。下同。</p><p> 
三００三页六行律八寸八分小分七大强集解引惠栋说，谓“七大强”一作“八弱”。今按：礼记正义作“小分八弱”。又按：集解引卢文弨说，谓“大”当作“太”。</p><p> 
三００三页一０行分动集解引惠栋说，谓“动”一作“勋”。今按：隋志作“动”。 下同。</p><p> 
三００三页一三行质末集解引卢文弨说，谓隋志﹑礼运正义“末”作“未”。按：殿本作“未”。下同。</p><p> 
三００三页一四行形晋按：隋志“形”作“刑”。下同。</p><p> 
三００三页一五行小分二*[半]*强集解引卢文弨说，谓算术“强”上有“半”字，是。今据补。</p><p> 
三００四页五行下生解形按：隋志“解形”作“解刑”。下同。</p><p> 
三００四页七行凌陰按：集解引卢文弨说，谓隋志﹑正义“凌”俱作“陵”。</p><p> 
三００四页八行族嘉按：隋志作“佚喜”。下同。</p><p> 
三００五页一一行下生未卯按：隋志“未卯”作“未卬”。</p><p> 
三００五页一三行十四万九千一百五十*(五)**[六]*集解引卢文弨说，谓“五十五”算术作“五十六”，是。今据改。</p><p> 
三００五页一四行下生夷汗按：隋志“夷汗”作“夷污”。下同。又按：“夷”原斗“无”，径改正。</p><p> 
三００五页一五行七尺五寸万五千三百*(二)**[三]*十五按：各本并作“二十五”，今据算理改。</p><p> 
三００六页五行下生闭掩按：隋志“闭掩”作“闭奄”。下同。</p><p> 
三００六页六行小分九微*(弱)**[强]*按：集解引卢文弨说，谓算术作“微强”，是。今据改。</p><p> 
三００六页八行内负按：隋志“负”作“贞”。下同。</p><p> 
三００七页一行十三万九千六百七十*[四]*集解引钱大昕说，谓当作“七十四”，脱“四”字。又引卢文弨说，谓算术有“四”字。今据补。</p><p> 
三００七页二行下生分乌按：隋志“分乌”作“分焉”。下同。</p><p> 
三００七页一０行形始按：隋志“形”作“刑”。</p><p> 
三００七页一五行小分三*(大)**[半]*强集解引卢文弨说，谓算术作“半强”，是。今据改。</p><p> 
三００八页九行小分八*[微]*强集解引卢文弨说，谓算术作“微强”，是。今据补。</p><p> 
三００九页二行*(下)**[不]*生集解引钱大昕说，谓十二律之变穷于南事，安得云下生乎？疑“下”为“不”字之斗。又引卢文弨说，谓“下生”当作“不生”。今据改。</p><p> 
三００九页三行六尺三寸一千五百*(三)**[一]*十一按：各本作“三十一”，今据算理改。</p><p>三００九页六行小分三*(大)**[半]*强集解引卢文弨说，谓算术作“半强”，是。今据改。</p><p> 
三００九页七行十二万一千八*(百一)*十九集解引钱大昕说，谓当云“一千八十九”。又引卢文弨说，谓“百一”二字误衍，算术无。今据删。</p><p> 
三０一０页九行小分四*[微]*弱集解引卢文弨说，谓算术作“微弱”，是。今据补。</p><p> 
三０一一页四行十*(一)*万九千一百三集解引钱大昕说，谓当云“十万”。又引卢文弨说，谓“十”下“一”字衍，算术无。今据删。</p><p> 
三０一一页一０行十万六千一百八十*(八)**[七]*集解引钱大昕说，谓当云“八十七”。又引卢文弨说，谓“八”斗，算术“七”。今据改。</p><p> 
三０一一页一二行小分九半强集解引卢文弨说，谓算术无“半”字，当作“少强”。今按：依算理当作“半弱”。</p><p> 
三０一一页一二行五尺三寸万八千六百*(八)**[七]*十一按：各本作“八十一”，今据算理改。</p><p> 
三０一二页三行五尺三寸四千三百*(七)**[六]*十一按：各本作“七十一”，今据算理改。</p><p> 
三０一二页六行小分六*(少)*强集解引卢文弨说，谓算术作“微强”，案止当作“强”。今据删。</p><p> 
三０一二页一二行五尺一寸四千*(八十)**[一百]*七按：各本作“四千八十七”今据算理改。</p><p> 
三０一三页一二行小分九*(微)**[半]*强集解引卢文弨说，谓算术作“半强”，是。今据改。</p><p> 
三０一四页一行九万三千一百一十*(七)**[六]*集解引钱大昕说，谓当作“一十六”。又引卢文弨说，谓算术作“六”。今据改。</p><p> 
三０一四页一三行列以物气集解引惠栋说，谓晋志“物”作“效”。今按：作“效”似合。</p><p> 
三０一四页一四行然弦以缓急清浊集解引张文虎说，谓“弦以”之“以”疑当作“之”，或“缓怎”下脱“为”字。</p><p> 
三０一五页一行泠道县按：“泠”原斗“冷”，径改正。</p><p> 
三０一五页三行故待诏严崇按：晋﹑宋志“崇”并作“嵩”，魏志亦作“嵩”。集解引钱大昕说，谓古文崇嵩通，汉武帝改嵩高山为“崇高”。</p><p> 
三０一五页五行方为能传崇学耳“方”原斗“力”，径改正。按：晋﹑宋志并作“乃”。</p><p> 
三０一五页八行音不可书以*(时)**[晓]*人王先谦谓晋志作“音不可书以晓”，宋志作“音不可以书晓”，盖“书以”误倒，明“时”字误。按：王氏以“晓”字为句，“人”字连下读。今依晋志改“时”为“晓”，而以“人”字属上读。</p><p>三０一五页一二行皆不应*(日)**[月]*律据汲本﹑殿本改。</p><p> 
三０一五页一二行乃能顺天地按：汲本﹑殿本“顺”作“感”。</p><p> 
三０一五页一五行可顺上天之明*(待)**[时]*隋书音乐志下引“待”作“时”。今据改。</p><p> 
三０一六页二行皆所以纪斗气按：“斗”字疑有误，或当作“卦”。</p><p> 
三０一六页四行权土*(灰)**[炭]*集解引惠栋说，谓晋灼引蔡邕律历记作“土炭”，汉书律历志亦云“悬土炭”。今据改，下同。</p><p> 
三０一六页四行*(放)**[效]*陰陽集解引惠栋说，谓“放”一作“效”，晋志作“效”。今据改。</p><p> 
三０一六页八行气至者灰*(去)**[动]*集解引钱大昭说，谓闽本作“动”。王先谦谓殿本作“动”，晋志作“去”。今按：下云“其为气所动者其灰散”，则作“去”者非，今据改。</p><p> 
三０一七页一行*[孔]*径三分据御览十六补。</p><p> 
三０一七页一行其余皆*(补)**[渐]*短集解引惠栋说，谓李氏本“补”作“渐”。今据改。按：御览十六“补”作“稍”。</p><p> 
三０一七页一行*(虽)**[惟]*大小围数无增减集解引惠栋说，谓李氏本“虽”作“惟”。今据改。按：御览十六作“唯”。 </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/houhanshubaihuaban/80662.html' class='pagedaohang'>【上一篇】<i>:志第二 律历中（原文）</i></a></span><span class="tomenu"><a href="https://ChineseBooks.github.io/shishu/houhanshubaihuaban/" title="后汉书白话版" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/houhanshubaihuaban/80660.html' class='pagedaohang'>【下一篇】<i>：卷九十 乌桓鲜卑列传第八十</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>