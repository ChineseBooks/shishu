<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○魏忠贤乱政</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○魏忠贤乱政</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88556.html' class='pagedaohang'>【上一篇】<i>:○崇祯治乱</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88554.html' class='pagedaohang'>【下一篇】<i>：○平徐鸿儒</i></a></span>
</ul>
<div class="articleContent" id="articleContent"> <p>
<p>卷七十一</p>



<p>○魏忠贤乱政</p>
<p>熹宗天启元年秋八月，魏忠贤矫杀前太监王安。魏忠贤初名进忠，河间肃宁人也。少黠慧无籍，好酒善啖，喜驰马，能右手执弓，左手彀弦，射多奇中。目不识丁，然亦有胆力，</p>
<p>能决断，顾猜狠自用，喜事尚谀。尝与年少赌博不雠，走匿市肆中，诸少年追窘之，恚甚，因而自宫。万历十七年，隶司礼监掌东厂太监孙暹。时熹宗为皇太孙，忠贤谨事之，导之宴游，甚得皇太孙欢心。孝和王后，太孙生母也。忠贤夤入宫，办膳。其介绍引进者魏朝，朝故属太监王安名下。安素刚正，主持一宫事，魏朝日誉忠贤，安善视之。朝初与太孙乳媪客氏私，即所称为对食者。然朝以侍安，又承事太孙，多不暇，忠贤乘间亦通焉。客氏者，故定兴民侯二妻也。年十八进宫，又一年而婺，生子国兴。光宗践阼，册太孙为东宫，忠贤得充东宫典膳，客氏力也。光宗升遐，东宫暂居慈庆。给谏杨涟疏参及忠贤，忠贤无措，泣求魏朝于王安，力营救之，遂与李选侍宫中李进忠为一人，外廷不知也。忠贤深德朝，结为兄弟，而两人皆客氏私人。上即位数月，一夕，忠贤与朝争拥客氏于干清宫暖阁，醉詈而嚣，声达御前，时上已寝，漏将丙夜，俱跪御榻前，听上令。客氏久厌朝儇薄，而喜忠贤憨猛。上逆知之，乃退朝而与忠贤。忠贤卒矫旨发朝凤陽，缢杀之。自是得专客氏，而尾大不掉之患成焉。</p>
<p>初，帝之立也，王安与诸大臣同受顾命，见忠贤侵权，欲重惩之，奏之帝。会御史方震孺上疏，请逐客氏，帝乃令客氏出宫。忠贤发安鞠问，安诘责，令其自新。忠贤得释，客氏夤缘复入宫，将甘心于安焉。时安奉旨掌司礼监，辞未赴。王体干即欲起攘之，因忠贤以危言动客氏曰：&ldquo;尔我比西李何如？势在骑虎，无贻后悔！&rdquo;西李者，李选侍也。忠贤遂嗾给事霍继华劾之，又令刘朝、田诏等上疏辨冤，客氏从中附和之。于是矫旨革安职，而以体干掌司礼监。忠贤必欲杀安，遂以刘朝提督南海子，而降安为南海净军，勒令自裁。方光宗居青宫时，忧谗畏讥，几三十年。安左右勤劳，靡敢怠玩，光宗颇任用之。安素刚，不肯颐使于李选侍。刘朝、李进忠皆选侍私人，故以移宫恨安。至是，安既死，而忠贤益无所惮矣。忠贤ウ文义，乃取旧司礼监李永贞入备赞画，李实、李明道、崔文升各司监局，探上意为奸，忠贤自掌东厂，客氏封奉圣夫人。</p>
<p>命奉圣夫人客氏如皇祖戴圣夫人例，加其子侯国兴锦衣卫指挥使。御史刘兰上言：&ldquo;皇上初登宝位，客氏保护是赖，今厘降之仪肇举，关雎之庆方新，恩礼所加，权势归之。&rdquo;初，上大婚礼成，魏忠贤荫侄二人，给事中程注、周之纲亦奏：&ldquo;祖制非军功不袭，国典不当滥予。&rdquo;俱不听。</p>
<p>九月，上以客氏保护圣躬，命户部择田二十顷，以为护坟香火之用。魏忠贤侍卫有功，命工部于陵工成，叙录。御史王心一奏云：&ldquo;梓宫未殡，先规客氏之香火；陵工既成，强入忠贤之勤劳，于礼为不顺，于事为失宜。忠臣爱君，必防其渐。&rdquo;上怒，责之。</p>
<p>冬十月，降吏科给事中侯震儆谕狻３酰客氏已出宫，复召入，震僮嘣唬&ldquo;皇上于客氏，始而徘徊眷注，稍迟其出，犹可言也；出而再入，不可言也。中涓群小，炀灶借丛，王圣宠而煽江京、李闰之奸，赵娆宠而媾曹节、王甫之祸，可为寒心。&rdquo;上怒，降之。时倪思辉、朱钦相、马鸣起、王心一相继疏劾，皆降谪。吏部尚书周嘉谟论救，不报。</p>
<p>刑科给事中孙杰疏纠周嘉谟、刘一景，谓：&ldquo;统均仰辅臣之权，辅臣奉王安之意，中旨错出，致忄吴封疆。&rdquo;嘉谟免，一景寻亦回籍。二年春三月，礼科给事中惠世扬疏纠大学士沈■：&ldquo;使其门客晏</p>
<p>日华潜入大内，诱刘朝等练兵，顿使圣明之朝，再见江彬之事。外戚郑养性厚募死士，包藏祸心。&rdquo;上慰留■，而谪世扬于外。初，■藉内监刘荣得通于忠贤，内操之议，皆自■导之。未几，刑部尚书王纪亦劾■与客、魏交通，彼此攻讦，忠贤矫旨削纪籍。</p>
<p>夏五月，御史周宗建上言：&ldquo;近日朝廷处分章奏，外庭啧啧，咸谓奥闹中，莫可测识，论旨之下，有物冯焉。如魏忠贤者，目既不识一丁，心复不谙大义，揭其志虑，有何远谋？&rdquo;又曰：&ldquo;耳目仔χ暇，渐与相亲，宫廷礼法之事，渐与相近。一切用人行政，堕于其说，必且东西易面而不知。&rdquo;奏入，咸为宗建危之。</p>
<p>秋八月，兵科给事中朱童蒙疏纠邹元标、冯从吾醵金讲学，比之妖贼，元标致仕归。冬十月，修撰文震孟上言勤政讲学之实，中云：&ldquo;君臣相对如家</p>
<p>人父子，则左右近习无缘可以蒙蔽。&rdquo;疏入，忤魏忠贤，不下。庶吉士郑曼阝复疏促之，曰：&ldquo;经御览而留中，则非止辇转圜之义；不经御览而留中，必有藏伏奥援之奸。本朝故事，惟武宗及神宗末年有之。权响驹睿相顾太息，无可如何矣。&rdquo;忠贤深恶之。承上观剧，摘震孟疏中傀儡登场语激怒上。时太仆寺卿满朝荐亦言之力。俱谪归。</p>
<p>十二月，命劣转科臣霍维华、孙杰优升京堂，顾秉谦、魏广微为大学士，入阁办事。三年秋八月，内官张守仁等索冬衣，哗于工部堂上，尚书锺羽正致仕归。</p>
<p>诏开内操，钲鼓之声喧阗宫禁。或云：&ldquo;皇子生，震死焉。&rdquo;御史刘之凤上言：&ldquo;虎符重兵，何可倒戈授巷伯之手。假令刘瑾拥甲士三千，能束手就擒乎？&rdquo;御史李应升、黄尊素、宋师襄交章论之，尊素疏有&ldquo;阿保重于赵娆，禁旅近于唐末&rdquo;等语。忠贤尤恶之，皆矫旨切责。</p>
<p>忠贤自杀王安后，益骄横，设内标万人，衷甲出入。内监王进尝试铳上前，铳炸伤进手，上几危。光宗选侍赵氏，与客、魏不协，矫旨赐死，选侍尽出光宗所赐珍玩列于庭，再拜投缳而绝。裕妃张氏方袢危膺册封礼。客氏谮于上，绝饮食，闭禳道中，偶天雨，匍匐掬エ溜数口而绝。成妃李氏诞二公主而殇。先是，冯贵人尝劝上罢内操，客、魏恶之，矫旨贵人诽谤，赐死。成妃从容为上言之，乃矫旨革封，绝饮食。成妃故鉴裕妃饥死，密储食物壁间，数日不死。魏、客怒少解，斥为宫人，迁于干西所。皇后张氏素精明，魏、客惮之。后方袢危腰痛，客氏密布心腹，宫人奉御无状，陨焉。又于上郊天之日，掩杀胡贵人，以暴疾闻。</p>
<p>四年春二月，加锦衣卫田尔耕太子太保，以其缉捕有功也。尔耕，尚书田乐之孙，以军功补荫锦衣，附魏忠贤，遂得美擢。三月，刑科传魁疏参佥都御史左光斗、吏科都给事魏大中，词</p>
<p>引故内臣王安及中书汪文言。荫魏忠贤弟侄一人锦衣百户。五月，以许显纯掌北镇抚司理刑。六月，左副都御史杨涟疏参魏忠贤二十四罪，曰：&ldquo;忠贤原一市</p>
<p>井亡赖人耳。中年净身，夤入内地。初犹谬为小忠小信以幸恩，既而敢为大奸大恶以乱政。祖宗之制，以票拟托重阁臣，责无他委。自忠贤擅权，旨意多出传奉，径自内批，坏祖宗二百年来之政体。大罪一也。刘一景、周嘉谟，同受顾命之大臣也。忠贤急于剪己之忌，不容皇上不改父之臣。大罪二也。先帝一月宾天，进御进药之间，实有隐恨，执《春秋》讨贼之义者，孙慎行也，明万古纲常之重者，邹元标也。忠贤一则逼之告病去，一则嗾言官论劾去。顾于护党气殴圣母之人，曲意绸缪，终加蟒玉以赠其行，亲乱贼而雠忠义。大罪三也。王纪、锺羽正先年功在国本，及纪为司寇，执法如山；羽正为司空，清修如鹤。忠贤一则使人交谇于堂，辱而迫之去；一则与沈■交构陷之，削籍去，必不容盛时有正色立朝之直臣。大罪四也。国家最重，无如枚卜，忠贤一手握定，力阻前推之孙慎行、盛以弘，更为他辞以锢其出，是真欲门生宰相乎！大罪五也。爵人于朝，莫重廷推。去岁南太宰、北少宰，所推皆点陪贰，致一时名贤不安位去。颠倒有常之铨政，掉弄不测之机权。大罪六也。圣政初新，正资忠直。乃满朝荐、文震孟等九人，抗论稍忤忠贤，传奉尽令降斥，屡经恩典，竟阻赐环。长安谓皇上之怒易解，忠贤之怒难调。大罪七也。然犹曰外廷之臣子也。传闻宫中有一旧贵人，以德性贞静，荷上宠注，忠贤恐其露已骄横，谋之私比，托言急病，立刻掩杀。是皇上且不能保其贵幸矣。大罪八也。犹曰无名封也。裕妃以有喜得封，中外欣欣相告。忠贤以抗不附己，嘱其私比，矫旨勒令自尽，是皇上不能保其妃嫔矣。大罪九也。犹曰在妃嫔也。中宫有庆，已经成男，乃绕电流虹之祥，忽化为飞星堕月之惨，传闻忠贤与奉圣夫人实有谋焉。是皇上不能保其子矣。大罪十也。先帝在青宫四十年，操心虑患，所以护持孤危者，仅王安一人耳。皇上仓卒受命，拥卫防护之中，亦不可谓无微忠。而忠贤以私忿矫旨，掩杀于南海子。是不但雠王安，而实敢于雠先帝之老仆与皇上老犬马，略无顾忌。大罪十一也。今日奖赏，明日祠额，要挟无穷，王言屡亵。近又于河间府毁人房屋，以建牌坊，镂凤雕龙，干云插汉，又不止于茔地擅用朝官，规制僭拟陵寝而已。大罪十二也。今日荫中书，明日荫锦衣，金吾之堂，口皆乳臭，诰敕之馆，目不识丁。如魏良弼、魏良材、魏良卿等，五侯七贵，何以加兹？大罪十三也。因立枷之法以示威，枷号家人者，欲扳陷皇亲也；扳陷皇亲者，欲动摇三宫也。当时若非阁臣力持，椒房之戚，又兴大狱矣。大罪十四也。良乡生员章士魁，以争煤窑伤其坟脉，托言开矿而致之死。假令盗长陵一А土，何以处之？赵高鹿可为马，忠贤煤可为矿。大罪十五也。伍思敬、胡遵道以侵占牧地细事，而径置囚阱。草菅士命，使青磷赤璧之气，先结于壁宫泮藻之间。大罪十六也。科臣周士朴执纠织监一事，原是在工言工，忠贤竟停其升迁，使吏部不得专其铨除，言官不敢司其封驳。大罪十七也。北镇抚臣刘侨，不肯杀人媚人，自是在刑言刑，忠贤以其不善锻炼，竟令削籍，明示大明之律令可以不守，而忠贤之律令不可不遵。大罪十八也。科臣魏大中到任，已奉明旨，鸿胪寺传单，忽传诘责，及科臣覆奏，台省交章，又再亵王言，而煌煌天语，朝夕纷更，令天下后世视皇上为何如主？大罪十九也。东厂原以察奸细非常，不以扰平民也。自忠贤受事，鸡犬不宁。野子傅应星等为之招摇引纳，陈居恭为之鼓舌摇唇，传继教为之投罟设网。词组违忤，驾帖立下。如近日之逮汪文言，不从阁票，不令阁知。而傅应星等造谋告密，日夜未已，势不至于兴同文之狱，刊党锢之碑不已者，当年西厂汪直之僭，恐未足语此。大罪二十也。前韩宗功潜入长安，侦探虚实，往来忠贤私房之家，事露，始令避去。大罪二十一也。祖制不蓄内兵，原有深意。忠贤创立内操，使羽党盘踞其中，安知无大盗刺客深谋不宄之人！识者每为寒心。昔刘瑾招纳亡命，曹吉祥倾结达官，忠贤盖已兼之。大罪二十二也。忠贤进香涿州，铁骑之簇拥如云，蟒玉之趋随耀日，警跸传呼，清尘垫道，人人以为驾幸涿州。及其归也，以舆夫为迟，故驾驷马。羽幢青盖，夹护环遮，则已俨然乘舆矣。大罪二十三也。盖宠极则骄，恩多成怨。闻今春忠贤走马御前，皇上曾射杀其马，贷忠贤以不死。忠贤不自畏罪请死，且进有傲色，退有怨言，朝夕堤防，介介不释。从来乱臣贼子，只争一念放肆，遂至收拾不住，奈何养虎兕于肘腋间乎？此又寸脔忠贤不足尽其辜者。大罪二十四也。凡此逆迹，左右既畏而不敢言，外廷又皆观望而不敢言。即或内廷奸状败露，又赖有奉圣客氏为之弥缝其罪戾，而遮饰其回邪。故掖廷之内，知有忠贤不知有皇上；都城之内，知有忠贤不知有皇上。即大小臣工，又积重之所移，积势之所趋，亦不觉不知有皇上，而止知有忠贤。宫中、府中，大事、小事，无一不是忠贤专擅，反觉皇上为名，忠贤为实。且如忠贤已往涿州矣，一切事情，必星夜驰请意旨，票拟必忠贤到始敢批发。嗟嗟！天颜咫尺之间，忽漫不请裁，而驰候忠贤意旨于百里之外，事势至此，皇上威灵尚尊于忠贤耶！&rdquo;疏入，忠贤亦惴惴惧祸，欲结辅臣韩广为之地，广严拒，不得已泣诉御前，客氏又从中委曲调之，遂令魏广微条旨，广微素固结忠贤，附为同姓。涟疏中复有&ldquo;门生宰相&rdquo;语，广微恨之。是时，忠贤亦有疏辞厂，疏先下，备极温谕。次日，乃下涟疏，切责不少贷。</p>
<p>先是，涟疏成，意欲于午朝面奏，出疾雷掩耳之计。缮写甫竟，次日免朝，恐再宿则机泄且害成也，遂循例封进，故忠贤得以弥缝。涟愈愤激，冀补牍以伺对仗。忠贤闻之，阻遏上不御朝者三日，至四日乃出御皇极门，刀剑倍于往时，侍班官僚，更为严谨。左班诸臣，不许擅出奏事，而诸臣公愤愈甚，继涟上疏者捆至。给事陈良训、魏大中、许誉卿、刘茂、傅魁、陈熙昌、周之纲、杜三英、杨梦衮、顾其仁、胡永顺、朱大典、陈奇瑜、熊奋渭、李精白、孙绍沆、陈维新、杨维新，御史袁化中、周宗建、刘芳、刘廷佐、李应升、房壮丽、刘环、胡良机、喻思洵、林汝翥、胡士奇、谢奇举、洪如钟、黄尊素、梁元柱、李光春、张矿、翟学程、刘之侍、周汝弼、李乔仑、刘其忠、宋政南，科道徐宪卿、赵应期，兵部尚书赵彦，詹事翁正春等，卿寺朱钦相、胡世赏，吏部郎中邹维涟，抚宁侯朱国弼等，不下百余疏，先后申奏，或专或合，无不危悚激切。俱不听。南京兵部尚书陈道亨已引疾，杜门不与公事，及见杨涟参疏，忽奋击扼腕曰：&ldquo;国家安危，诚在此举！吾备位大臣，不言，谁为言者！&rdquo;即日出署，合部院九卿诸大臣公疏以上，凡千言，指陈剀切。疏入，严旨切责。道亨叹曰：&ldquo;此何时？尚可在公卿间耶！&rdquo;乃具疏力辞而去。</p>
<p>屯田司郎中万景先授营缮司主事，管宝源局，疏请内监废铜，忤忠贤意。至是，景复上疏曰：&ldquo;忠贤原名进忠，今改名忠贤，当亦顾名而思忠贤之义乎？夫以忠贤珠玉盈笥，金银满屋，何求不得，何欲不遂！以此破废铜器，无足入其目，当其心，而亦必一手握定者，其设心以为不若是，无以操天下之利权；既操天下之利权，何难揽天下之政权。奸雄用意最深，蓄谋甚毒，臣有以窥其微矣。&rdquo;疏入，忠贤矫旨杖景于午门外。群Yan至景寓，ㄏ之而出，辱殴于道，景几危。及至阙受杖，忠贤命立毙之。先是，御史林汝翥，叶向高乡人也，忠贤欲借之以倾向高。会翥巡城，有火者曹大、传国兴挟人命劫财，斗于涂。汝翥欲参之，皆愿受杖免参。翥信其无他也，即杖之。数日后，万景祸作，忽中旨逮汝翥廷杖，汝翥惧出亡。群Yan疑向高匿之，百余人直入其寓，辱及妇女，悸钭索。向高奏之，置不问。至七月，林汝翥自诣遵化军门狱。盖翥惧未受廷杖，先殒命于中涓之私殴，故逸出都门，诣遵化抚臣狱，求为代题。各道潘云翼等疏救，不听，执前旨如故。已而被杖创甚，几毙。向高奏曰：&ldquo;杨涟一人之言，容有过激，未几而诸疏继至矣，又未几而台省九卿复有公疏，举朝∪唬即臣等亦被其指摘。甚者疑其为忠贤画策，当与焦芳同传矣。臣地居密勿，不敢自同于廷臣，即受疑受谤，情固甘之。惟是皇上念忠贤，则当求所以保全之；而今日保全忠贤之计，莫如听其自请且归私第，远势避嫌，以释中外之心，使天下晓然知忠贤之无他，其于转祸为福，直俄顷间耳。至内操一事，祖宗朝所无，聚数千之甲兵于宫廷肘腋间，在今日虽无可虑，他日终属隐忧。&rdquo;疏上，温旨复，悉数忠贤勤劳，责群臣附和。</p>
<p>诏锦衣卫杖汪文言，革为民。大学士叶向高予告回籍。向高初相时，犹可展布，自忠贤专擅，同官顾秉谦、魏广微希意阿旨，向高强半注籍，疏三十上。至是，</p>
<p>以御史林汝翥逸出，群Yan围第，决意去。初，广微以己意用墨笔点缙绅一册，分差等，目为邪人。其人则叶向高、韩广、何如宠、钱谦益、成基命、缪昌期、姚希孟、陈子壮、侯恪、赵南星、高攀龙、杨涟、左光斗、魏大中、黄尊素、周宗建、李应升等约六七十人。密达于忠贤，以渐摈斥。复手书所欲起用之人黄克缵、王绍徽、王永光、徐大化、霍维华、阮大铖等五十六人，指为正人，以次点用。至是向高去，秉谦居首揆。吏部谢升起用，至京，见时政日非，勉终一选遍，且以书规广微，中旨大拂广微之意。史记事、黄汝亨各有书以大义告广微，咸拒不纳。</p>
<p>八月，署国子监祭酒礼部右侍郎蔡毅中，监丞金维基，博士门洞开、邓光舒、王裕心，助教张翰南、徐伯征、姚士儒、孙世裕、董天胤，学正王永兴、蒋绍奎，学录聂云翔、杜士基，典簿万民{敬心}，典籍陈烈公，疏劾魏忠贤。上不问。毅中既与镶瑁四疏请告，亦不许。</p>
<p>九月，左都御史高攀龙疏参贪污御史崔呈秀。革职听勘。冬十月朔，有事太庙，上冕而升，百执事咸集，大学士魏广微不至，迨饮福受胙，礼且告毕，踉跄入班拜跪。吏科给事魏大中劾</p>
<p>之曰：&ldquo;皇上升殿颁来岁之历，四方万国，谁不俯首奉行，其矫命雄行，独奢、安耳。广微执政重臣，何以骜焉不拜正朔也？皇上于一日间行二大礼。颁朔不至，享庙则后至，其无礼于皇上，亦已甚矣！&rdquo;广微上疏自理，且乞骸。温旨留之。广微恨大中甚。御史李应升上言：&ldquo;阁臣魏广微疏辨，自谓罪止失仪。夫行礼忄吴错，始谓失仪。谨按《大明律》，失忄吴朝贺者，笞四十；祭奠失忄吴者，杖一百。广微尚可腼焉入中书之堂乎？国家设立言官，称耳目近臣，言及乘舆，则天子改容，事关廊庙，则宰相待罪。广微父允贞尝为言官，公正发愤，得罪阁臣以去，声施至今，广微独不念乎？奈何比之路马，斥之此辈。夫不与此辈为伍者，必另有一辈为缘。方今圣天子在上，贤公卿在下，广微有何疚心之事，清夜抱惭，每见指摘，辄自张皇，若十手十目之暴其隐也？广微当退读父书，保其家声，毋倚三窟，与言官为难，异日亦可见乃父于地下。&rdquo;上切责之。</p>
<p>降吏科都给事魏大中、吏部员外夏嘉遇、御史陈九畴三级，调外。吏部尚书赵南星、左都御史高攀龙乞罢，许之。大学士韩广力争，不报。南星等狼狈去国。</p>
<p>削吏部左侍郎陈于庭、右都御史杨涟、左佥都御史左光斗籍。赵南星之去也，铨部以陈于庭代署，西台以杨涟代署，俱留中。及会推冢宰，涟以注籍不与。其所会推乔允升、冯从吾、汪应蛟，上仍以南星私人责之，并责杨涟、袁化中，一时尽去，部署皆空。</p>
<p>降御史房可壮三级，吏科许誉卿、沈惟炳，河南道御史袁化中各一级，降吏部文选司郎中张光前三级，俱调外。光前甫入署二旬，因南星等后先奉旨去，乃上疏曰：&ldquo;臣若缄默不言，为苟免之计，是卖友也。卖友之人，即是欺君之人。臣岂敢蹈欺君卖友，令皇甫规笑人千载之上哉！&rdquo;</p>
<p>冬十二月，复逮汪文言。五年春正月，起崔呈秀复为御史。呈秀为高攀龙所纠，乃微服持赂叩忠贤，愿为忠贤子，呼之以父。忠贤大悦，遂出中旨，免其</p>
<p>勘，起用。时忠贤窃柄，动曰中旨。兵科给事中李鲁生阿忠贤意，上言：&ldquo;执中者帝，宅中者王，旨不自中出而谁出？&rdquo;时论鄙之。罢礼部侍郎何如宠、右谕德缪昌期。削太仆寺少卿刘宗周籍。</p>
<p>起用阮大铖十一人。二月，大理寺丞徐大化劾杨涟、左光斗党同伐异，招权纳贿。命俟汪文言逮至鞫之。削御史周宗建、李应升、黄尊素、张慎言籍。工部主事曹钦程</p>
<p>复劾赵南星、周宗建、张慎言、李应升、高攀龙、黄尊素、邹维涟、魏大中，大约诬以受熊廷弼赂，以汪文言为之证。三月，上视太学，魏忠贤、王体干擅改仪注，赐坐，而大臣不</p>
<p>得赐茶。五月，上祭方泽还宫，即幸西苑，时日已晡，忠贤与客氏乘大舟饮酒，欢甚。上独与宦竖二人，泛小舟荡漾，上身自刺舟，一献糁，相顾笑乐。忽风起舟覆，上及二暇愣樗中，二纤姥桑上</p>
<p>救免。忠贤及客氏相顾错愕而已。诏肃宁县建坊，赐敕旌奖魏忠贤，并荫其弟侄一人都督佥事。特赐玺书褒美锦衣卫都督田尔耕，仍命所司赉之羊酒，建坊以</p>
<p>示眷答至意。时修举屯政以济军需，尔耕乃捐田土七千余顷，以佐县官之急，故下玺书美之。锦衣卫指挥掌北镇抚事许显纯勘问汪文言狱，辞连赵南星、杨</p>
<p>涟、左光斗、魏大中、缪昌期、袁化中、惠世扬、毛士龙、邹雄琏、邓汉、卢化鳌、夏之令、王之き、钱士晋、徐良彦、熊明遇、施天德等，略曰：&ldquo;移宫建议，原为立名躐等之资；整顿铨政，实是偏听招权之藉。布买命之金，而杨、熊之刑停；启贿赂之门，而升迁之法滥。总文言得力于父事王安，结纳权要，浊乱朝政，请敕法司研鞫。&rdquo;已而忠贤矫旨，仍命显纯讯之。于是周朝瑞、黄龙光、顾大章并以求缓杨、熊狱入焉。初，文言再下诏狱，锻炼两月余，弗屈。有旨杖之百，其甥悲失声，文言叱曰：&ldquo;孺子真不才，死岂负我哉！而效儿女子相泣耶！&rdquo;至是下狱严鞫者四，酷刑备加，弗屈如故。最后不能堪，始仰视许显纯曰：&ldquo;吾口终不似汝心，任汝巧为之，我承焉可也！&rdquo;显纯诬魏、周诸人以赃，文言蹶起曰：&ldquo;天乎！冤哉！以此蔑清廉之士，有死不承！&rdquo;</p>
<p>六月，九门提督太监金良辅劾御史倪文焕擅责官军。文焕求解于崔呈秀，呈秀引入夏唬青衣叩头，珍奇盈列，求为忠贤义子。阅数日，即具疏劾周顺昌等以逢其意。忠贤悦，自此入幕用事。</p>
<p>秋七月，下杨涟、周朝瑞、左光斗、顾大章、袁化中于北镇抚司。初，狱上，拟涟以移宫一案。许显纯等相与谋，谓不引入移宫，则罪名不大；不假借封疆，则难与追赃，遂坐以受熊廷弼贿。涟等不肯承，而显纯棰楚甚酷无生理。左光斗曰：&ldquo;彼杀我有两法：乘我之不服，而亟鞫以毙之；又或陰害于狱中，徐以病闻耳。若初鞫辄服，即送法司，或无死理。&rdquo;于是靡焉承顺，遂五日一比，惨毒更甚。比时累累跪阶前，诃诟百出，裸体辱之，弛丑则受拶，弛镣则受夹，弛拶与夹，则仍戴丑镣以受棍。创痛未复，不再宿，复加榜掠。后讯时皆不能跪起，荷桎梏平卧堂下，见者无不切齿流涕。</p>
<p>材官蒋应陽因熊廷弼下狱，代为投揭，白其冤，时时入监左右之。魏忠贤缉获，以其所携辽东图画，指为妖书以献。上命钪乇佟＜右裰蚁鸵匝蚓埔币赐之。</p>
<p>八月，御史张纳上书论东林书院，诋邹元标、孙慎行、冯从吾、余懋衡，俱削籍。副都御史杨涟卒于狱。涟身事三朝，亲受光宗顾命。自下狱，体无完肤。及其死也，土囊压身，铁钉贯耳，仅以血溅衣裹置棺中。</p>
<p>后榇归无葬地，置于河侧，母妻俱栖息城楼，而忠贤仍令抚按追赃。吏科都给事魏大中卒于狱，其子学氵伊死之。大中家徒四壁，卓然以名教自持。熊、杨之狱，大中力言宜钪乇伲谏草传布，而竟</p>
<p>诬以熊、杨贿赂，坐赃死。方溽暑殷雷，旨故迟迟不下，越六七日，始出尸牢穴中，尸溃甚惨。方被逮时，其子学氵伊徒跣攀号，欲随之北。大中曰：&ldquo;覆巢宁有完卵耶！案子俱毙，无益也。&rdquo;学氵伊微服间行，尾缇骑，刺探起居。抵国门，逻卒四布，则变姓名，匿旅邸中，昼伏夜出，以救其父。迨狱益危，榜掠益毒，度无生理，欲挝登闻鼓，上书自刎。已而不果，扶榇归，朝夕号哭，未尝入寝室，勺水不进而死。</p>
<p>决熊廷弼于市。佥都御史左光斗卒于狱。先是，杨涟疏上，魏广微恶之。时有谓广微者曰：&ldquo;杨涟攻魏公，波及于阁下，公知其故乎？&rdquo;曰：&ldquo;不知也。&rdquo;曰：&ldquo;出疏者杨涟，造意者左光斗，润色者缪昌期也。吾为</p>
<p>阁下足了此事矣。&rdquo;广微首肯，遂与盟。授旨于御史陈九畴发其端，而旋以会推彰其事，复理移宫为伤孝，垂帘为阿党，定策元勋为居功。及再鞫，改为封疆，诬以赃，矫旨五日一比，竟毙于狱。</p>
<p>九月，赐魏忠贤印，文曰：&ldquo;顾命元臣。&rdquo;客氏印，文：&ldquo;钦赐奉圣夫人。&rdquo;顾大章下狱，寻卒。冬十月，逮御史惠世扬、夏之令于狱。刑部侍郎朱世守、大理</p>
<p>寺丞杨一鹏、兵部侍郎刘策、布政陆完学俱削籍。中书舍人吴怀贤下狱。怀贤以忠贤倾陷忠良，目击不平，时阅邸报，见杨涟有二十四罪疏，击节称快。旁注曰：&ldquo;当如任守忠实时</p>
<p>安置！&rdquo;适工部吴昌期以劾忠贤还籍，怀贤服其不阿，遗书称之为事极必反，反正不远，辞多激烈。凡对客及贻书亲朋，辄寓感愤，义形于色。同官傅应星入告忠贤，即逮之下狱，拷死，籍其家。妻程氏以惊死。</p>
<p>十一月，以崔呈秀为工部右侍郎。岁加魏忠贤禄米一千二百石，为殿工也。呈秀初倚许秉彝，通忠贤，至是殿工兴，忠贤借督工，无日不与呈秀相见，屏人密语移时。呈秀授党人姓名，如《天鉴》等录，忠贤奉为圣书。一时梁梦环、李鲁生、曹钦程各献谀入告，而追赃严比等旨，俱自顾秉谦出之。《天鉴》录首列东林叶向高、韩广、孙承宗、刘一景、赵南星、杨涟、高攀龙、左光斗、孙居相、李邦华、乔允升、王洽、曹于汴、李腾芳、钱谦益、姚希孟等，次列东林之党孙鼎相、徐良彦、熊明遇、沈维炳、熊奋渭、侯恪等，又列真心为国，不附东林，顾秉谦、魏广微、王绍徽、王永光、霍维华、徐大化、周应秋、崔呈秀、阎鸣泰、王在晋、杨维垣、卓迈、倪文焕、李鲁生、吴淳夫、孙国珍、刘廷元等。《同志录》者，首列词林部院卿寺，则陈宗器、韩维思、易应昌、张泼等，台省则黄尊素、李应升、刘芳、张慎言、惠世扬、房可壮、章允儒、刘弘化、侯恂、游士顺等，部属则贺良、张光前、孙必显、汪如亨等。《点将录》者，首曰天罡星：托塔天王李三才，及时雨叶向高，浪子钱谦益，圣手书生文震孟，白面郎君郑曼阝，霹雳火惠世扬，大刀杨涟，智多星缪昌期等，共三十六人。地煞星：神机军师顾大章，旱地忽律游大任，鼓上皂汪文言等，共七十二人。</p>
<p>扬州知府刘铎下狱。僧本福携铎赠三诗至京，为其语多讥刺，遂逮之。锦衣卫指挥佥事高守谦殴翰林丁吧学毙之。干学典试江西，试策中引汪直、刘瑾，触怒忠贤，降级调外，未及赴。守谦与干学有</p>
<p>旧憾，遂嗾忠贤使二十余人，拥入干学寓，矫称有诏，干学俯伏就逮。守谦偕诸人棰楚交下，干学创甚，寻卒。时科臣陈熙昌、词臣陈子壮亦以试录有&ldquo;庸主失权，英主揽权&rdquo;等语，亦削籍。</p>
<p>戍吏部尚书赵南星。南星以忤沈一贯削籍，家居三十年。其入朝也，大理寺卿周应秋知其柄用，郊迎结欢，南星益鄙之，叹曰：&ldquo;吾入山三十年，安知士风至此乎！&rdquo;见大学士魏广微，广微父魏允贞与南星善，以父执自居。广微因力排之，中旨削夺。巡抚山西郭尚友诬其赃，追论，戍振武卫，子清衡戍庄浪卫。南星日短衣，执士伍，卒于戍所。</p>
<p>六年春正月，削曹钦程籍为民。钦程以媚羡乐茏诮ㄖ钊耍称忠贤为父，躐秩太仆寺卿。复与同党不合，忠贤厌薄之，遂责其败群削籍。出都门时，再拜忠贤前云：&ldquo;君臣之义已绝，父子之恩难忘。&rdquo;遂仓卒跟跄而去。</p>
<p>命修《三朝要典》，以&ldquo;红丸&rdquo;、&ldquo;挺击&rdquo;、&ldquo;移宫&rdquo;三案，编缉成书。苏杭织造太监李实疏劾南京巡抚周起元、松江知府张宗衡、同知孙应昆，诏逮之。时李实特印空疏，遣人持至京，奉忠贤。忠贤</p>
<p>令李朝钦、李永贞属草，而命孙升书之以上。三月，御史周宗建下狱。宗建屡疏劾魏、客，魏、客恨之。先是，为曹钦程所诬，逮至诏狱。鞫时棰楚较众更毒。宗建偃卧不能</p>
<p>出声。许显纯骂之曰：&ldquo;此时尚能说魏公不识一丁否？&rdquo;盖宗建前疏魏忠贤有&ldquo;目不识一丁&rdquo;语也。卒毙于狱。辽人武长春往来京师，魏忠贤指为间谍，缉之以邀功，竟磔之。</p>
<p>以获武长春功，封魏良卿肃宁伯，世袭，并赐养赡田七百顷。忠贤用事，奖敕约百道，阁臣撰敕，全仿曹操九锡文为之。先是，掌司礼秉笔者，非公事不得出。忠贤独招摇畿辅，以恣驰逐，每先期治储，待于停骖，所在数千百骑，络绎不绝。民间皆焚香插柳枝于户。又以舆夫迟，驾四马舆，青盖羽幢，环遮夹拥，疾于飞鸟。凡朝中草疏，李永贞必遣急足驰白，即百里外，一日常再往返也。章疏至，分阅者王体干、梁栋、李永贞、石元雅、涂文辅，有关切者钤以寸纸，又涅一指甲重痕为识。永贞等以次朗诵，而体干为疏其意旨焉。</p>
<p>左谕德缪昌期下狱。昌期湖广典试，策语侵魏忠贤，忠贤衔之。以昌期负文名，人望所属，不即发。及杨涟二十四罪疏，昌期为之属草，忠贤深恨之。昌期往告叶向高以清君侧之恶，向高唯唯，昌期色变而出。韩广当国，颇信昌期，益持正议。及广去，赵南星、高攀龙逐，杨、左削夺，昌期日慷慨，置酒饯别。忠贤愈怒，使人詈于朝曰：&ldquo;昌期何人，尚留此送客耶！&rdquo;昌期请告，忠贤矫旨勒闲住。忠贤尝营坟于玉泉山，遣人诣昌期乞墓碑，昌期衬窟吃唬&ldquo;吾生平耻为谀墓，岂肯顺现家！&rdquo;客曰：&ldquo;身履虎尾，不畏其乎？寿宁事可鉴也。&rdquo;昌期大恚曰：&ldquo;寿宁曾困李献吉，今日寿宁安在？&rdquo;忠贤闻之，怒益不解。至是起大狱，与周顺昌同诏狱，为许显纯所毙。</p>
<p>左都御史高攀龙卒。攀龙削籍家居，杜门著书。闻缇骑至，焚香沐浴，手缮遗疏，封固以授其子世儒曰：&ldquo;事亟方启之。&rdquo;乃绐家人令各自寝息，勿得惊恐。夜半密起，整衣冠，望阙叩头，自投于园池。次早世儒间户，寂无人声，启视之，留诗以寓意，亟走池中出尸。因以遗疏附呈，疏曰：&ldquo;臣虽削籍，旧属大臣；大臣不可辱，辱大臣则辱国矣。谨北面以效屈平之遗。君恩未报，愿结来生，望使者持此以复皇上。&rdquo;忠贤复矫旨逮世儒。</p>
<p>吏部主事周顺昌下狱。顺昌，吴县人，时缇骑出，魏大中被逮，过吴，顺昌周旋累日，临别涕泗，即以女许配其孙允冉。缇骑促大中行，语侵顺昌，顺昌张目叱之曰：&ldquo;若不知世间有不畏死男子耶！若曹归语而忠贤，我即故吏部郎周顺昌也。&rdquo;大中下狱，御史倪文焕即以缔婚事劾顺昌，削籍。内臣李实复疏参顺昌、攀龙、应升、尊素、宗建五人，俱矫旨逮系。缇骑挟威横行，所至索金数千。宗建逮行未三日，而逮顺昌者复至，吴中沸然。士民素德顺昌，闻其逮，不胜冤愤。吴令陈文瑞，顺昌所拔士也。夜半叩户求见，抚床为恸。顺昌曰：&ldquo;吾固知诏使必至，此特意中事耳。毋效楚囚对泣！&rdquo;颜色不变，语良久，令请顺昌入治装，举家号恸。顺昌笑曰：&ldquo;无事乱人怀也！&rdquo;顾案上有素榜，徐曰：&ldquo;此龙树庵僧属我书者，我向许之，今日不了，亦一负心事。&rdquo;乃题&ldquo;小云栖&rdquo;三字，后识年月，投笔而起，改囚服，出门。士民拥送者不下数千人。顺昌出赴使署开读，巡抚毛一鹭至署，诸生五六百人，王节、杨廷枢、刘羽仪、文震亨等遮中丞，恳其疏救，一鹭流汗不能出一语。缇骑见议久不决，手掷锒铛于地，厉声曰：&ldquo;东厂逮人鼠辈何敢置喙！&rdquo;于是市人颜佩韦等前问曰：&ldquo;旨出朝廷，乃东厂耶？&rdquo;缇骑曰：&ldquo;旨不出东厂将谁出？&rdquo;众怒，∪欢登，丛殴缇骑，立毙一人，诸司不复相顾。顺昌彷徨立，久之无所属，步诣府署。适缇骑之逮黄尊素于浙者，舟泊胥门，要挟需索，闻变，焚其舟，沉驾帖于河。缇骑皆泅水遁，不复往浙。时有谓顺昌者曰：&ldquo;公不幸遭清流之祸，忠良无得全者，矧今日变因公起，恐徒自苦。&rdquo;顺昌叹曰：&ldquo;以我一人贻祸桑梓，死且目不瞑。我岂不知自裁，然顺昌小臣也，岂得引高公不辱之义乎？今我赴都必死，死则诉高皇帝，速殛元凶，以清君侧之恶。&rdquo;手书别亲友，以三月二十六日行，人无知者，就诏狱。显纯拷比倍酷，身无完肤，骂不绝口，无一语哀乞。好义者醵金代其纳赃，显纯令狱卒私殒之。临死，短章祈以尸谏，狱卒见而毁焉。</p>
<p>魏良卿请第宅朝房，工部议如李成梁例，给库银一万九千两，为第宅之价，以武清伯西朝房改付。从之。御史李应升下狱。忠贤擅权，应升草十六事欲上，会杨涟先发，</p>
<p>遂易稿以奏。忠贤切齿。嗣后救万赣惺瑁劾魏广微有疏。广微见疏，弃掷于地，不食者二日，欲廷杖之，读至异日何以见乃父于地下，气歉乃已。方驾帖之至也，应升独立门侧，伫望使来，一无他顾，惟入慰父母云：&ldquo;儿此去或徼君恩，得以生还，慎勿忧念！&rdquo;县令至门，奋身就道，登舟作赋，略无抑郁之色。至狱，亦拷死。卒之前一日，寄诗别亲友，遗书诫其子。诗有云：&ldquo;白云渺渺迷归梦，春草凄凄泣路岐。寄与儿曹焚笔砚，好将犁犊听黄鹂。&rdquo;闻者伤心焉。</p>
<p>戍毛士龙，削夏嘉遇、姜志礼、王心一、刘大受等籍。御史黄尊素卒于狱。卒前一日，狱吏告尊素曰：&ldquo;公休矣！内传</p>
<p>欲毙公，公何语？即书以寄家。&rdquo;尊素略不及他事，即于三木上赋诗。是夜卒。五月，王恭厂灾，兵部尚书王永光请宽讼狱，停工作，慎票旨。给事中彭汝楠、御史高弘图亦言之，俱削籍。未几，降敕奖忠贤扑</p>
<p>灭雷火功，从尚书薛贞之请也。六月，命逮吴养春等。养春，歙县人，家世饶富，祖守礼常输边二十一万。养春官中书，有黄山，收息不赀。又准浙中盐与从兄</p>
<p>弟讦讼，置仆吴荣于狱。荣脱入京，诉于东厂，诬其私占黄山，历年获租税六十余万金。忠贤遂矫旨逮养春至京，坐养春赃六十余万，程梦庚赃十三万六千。其山场木植，估价三十余万，命官变易之，以助大工。忠贤以能发奸剔弊，荫锦衣卫指挥。时养春等俱拷死，工部遣主事吕下问至歙追产，吴氏家已破，其妻女俱自缢。吕下问专召富家派买，坐累至破家者甚多，激民变，下问遁回。忠贤复命太仆寺丞许志吉至歙续追。志吉即徽人，其酷不减下问。</p>
<p>杀扬州知府刘铎。方铎下狱时，李承恩、方震孺同系狱，铎与二人相得甚洽。会铎以前诗乃欧陽晖所作，事白得释。遂为承恩行金救免，为张体干所缉获。体干心欲媚希遂诬铎与假官曾云龙同谋，倩道士方景陽咀咒厂。臣忠贤闻之，怒甚，即使谷应选逮景陽至，榜掠数百，景陽不胜楚，诬服。然景陽实未识铎，具狱时，铎亦不复与景陽面质。狱成，始拟戌，既拟绞，忠贤矫旨令从重拟。是时，景陽已毙于狱，而刑部尚书薛贞承忠贤意，竟拟斩，决不待时。疏上，报可。方贞再鞫时，语铎曰：&ldquo;当今之时，以己功名为重耳！他人生死何与己事！&rdquo;铎曰：&ldquo;一时功名有限，千秋清议难逃！&rdquo;贞大恨之，扑之二十。未几，诏斩于西市，并戮景陽尸。</p>
<p>浙江巡抚潘汝祯议为忠贤建祠宇，乞赐额，从之。时汝祯疏先至，而巡按刘之侍疏迟至一日。忠贤怒，削夺之。佥都御史周起元下狱，拷死。</p>
<p>九月，削广西副使曹学考。时学坑小兑笆芳吐浴芬皇椋议论与《要典》相反，故削籍毁板。以皇极殿工成，晋魏忠贤为上公，加恩三等。原封肃宁侯魏良</p>
<p>卿进宁国公，赐铁券，世袭。加吏部尚书侍郎周应秋等十八人宫保，进秩，金币有差。马嘉会、崔呈秀荫子锦衣卫指挥，世袭。郭允厚、薛凤翔荫子入监。徐大化、孙杰升工部尚书。科道郭兴言加■赐银币有差。加恩张惟贤等七人。傅应星加太子太保。李承锦加太子太傅。魏士望等十四人，升都督佥事，各赐银币有差。又敕赐魏忠贤庄田二千顷。宁国公禄米，照魏国公例岁支五千，以示酬眷至意。</p>
<p>苏杭织造李实奏厂臣祠宇已建，乞授杭州卫百户沈尚文等永守祠宇，世为祝厘崇报，上允之。祠建于西湖之麓，居关壮缪、岳武穆祠之中，备极壮丽。阁臣缙绅施凤来撰记，张瑞图书丹，赐额曰&ldquo;普德&rdquo;。子衿微有反唇者，则守祠之竖丛殴之。苏州立普惠祠、松江立德馨祠者，巡抚毛一鹭、巡按徐吉也。淮安立瞻德祠、扬州立沾恩祠者，漕运郭尚友，巡按宋桢模、许其孝也。卢沟桥立隆恩祠者，工部郎中曾国祯也。崇文门内立广仁祠、宣武门外立茂勋祠者，顺天府通判孙如冽、府尹李春茂、巡抚刘诏、巡按卓迈、户部主事张化愚也。济宁立昭德祠、河东立褒勋祠者，巡抚李精白，巡按李灿然、黄宪卿，并漕运郭尚友也。河南立戴德祠、成德祠者，巡抚郭增光、巡按鲍奇谟、守道周锵也。山西立报功祠者，巡抚牟志夔、曹尔桢，巡按刘弘光也。大同立嘉德祠者，巡抚王点，巡按张素养、汪裕也。登莱立报德祠者，巡按李嵩也。湖广立隆仁祠者，巡抚姚宗文、巡按温皋谟也。四川房山立显德祠者，工部郎中加侍郎何宗圣也。陕西立祝恩祠者，巡抚朱童蒙，巡按庄谦、王大中也。徽州立崇德祠者，知府颉鹏也。通州立怀仁祠者，督漕内监李明道也。通州、昌平二镇立崇仁、彰德二祠者，总督闫鸣泰也。密云立崇功祠者，巡抚刘诏、巡按倪文焕也。林衡署中立永爱祠者，庶吉士李若琳也。嘉蔬署中立洽恩祠、良牧署中立存仁祠者，上林监丞张永禄也。福建则绝未有请，江西亦最后。明年六月，内方题建赐隆德祠者，巡抚杨廷宪、巡按刘述祖也。各曲意献媚，务穷工作之巧，攘民田墓，伐人树木，无敢发声。其上食飨祀，一如王公。像以沉香木为之，眼耳口鼻手足，宛转一如生人。腹中肺肠皆以金玉珠宝为之，衣服奇丽，髻上穴空其一，以簪四时香花。一祠木像头稍大，小竖上冠不能容，匠人恐急，削而小之，以称冠焉。小竖抱头恸哭，责匠人。</p>
<p>蓟州道胡士容下狱。士容任蓟州督师有声，崔呈秀荐其妾弟萧惟中、宋珏等为守备，私人郑冲宇等为中军，不从，且置之法。欲建祠于蓟州，士容又勿听。遂激忠贤怒，矫旨逮之。</p>
<p>大学士顾秉谦回籍。冬十月，顺天府丞刘志选上言：&ldquo;张国纯怙恶不悛。&rdquo;上下旨切责。国纪，后父也。后贤明，客氏忌之，诬称后非国纪女，几摇天</p>
<p>听。忠贤嗾志选及御史梁孟环论之。志选疏有&ldquo;丹山之穴，蓝田之种&rdquo;等语，尤悖逆。上一日幸后宫，顾见几上书一卷，问后何书？曰：&ldquo;《赵高传》也。&rdquo;上默然。忠贤益怒。次日，伏壮士数人于便殿上，御殿搜得之，怀刃，上大惊，送厂卫。忠贤乃诬后父国纪谋立信王，为不轨，欲兴大狱，谋之王体干，曰：&ldquo;主上凡事愦愦，独于夫妇兄弟间不薄，脱有变，吾辈无类矣。&rdquo;忠贤惧，乃亟杀之以灭口，事得寝。</p>
<p>七年春正月，削礼部尚书李思诚、吏部主事于志舒、怀来兵备丘志充籍。命锦衣卫逮志充，同上林监署丞王家栋下狱。家栋以太医院医士授署丞，出入崔呈秀门。时户部主事于志舒托家栋通贿呈秀，得除吏部。而怀来兵备丘志充亦与栋有交，嘱栋营求呈秀谋升太仆寺卿。栋暮夜携赂呈秀，适遇厂中旗尉获之。栋窘甚，往呈秀家叩门求解。时呈秀与礼部尚书李思诚接壤而居，遂诬以此所以赂思诚者。忠贤书发其事，而思诚实不知也，因削籍。</p>
<p>魏忠贤欲任天下兵柄，以提督忠勇营内操太监刘应坤、陶文、纪用镇守山海关，又命司礼监涂文甫总督太仓、节慎二库。原任司礼监崔文升、李明道总督漕运，疏通河道。凡司道以下，俱行属吏礼。李明道至淮，以淮安道杨廷槐不廷跪，参论削籍。</p>
<p>削翰林陈仁锡、文震孟、郑曼阝籍。拟孙文豸、顾同寅罪斩。文豸，仁锡戚也，尝作策论嘲时。忠贤知之，因诬文豸造妖言，谤朝政，置重辟。所指妖言者，则韩愈《原道》篇，钦天监《步天歌》也。先是，仁锡在讲筵，因王恭厂火灾，又见正人屠戮，忠贤竭土木不休，讲时不避忌讳。忠贤怒，复以不撰宁国敕，怒愈甚。遂命许显纯拟文豸狱，词连仁锡等。因削职，追夺诰命。</p>
<p>夏四月，遵化道耿如杞下狱。时刘诏巡抚顺天，行县至肃宁，叩首于忠贤家。及谒祠，见忠贤像，即行五拜三叩头。因创立生祠，谕意于如杞，不应。祠成，又欲率如杞往拜，如杞半揖而出。事闻，忠贤怒，令诏疏劾之，疏连入，而如杞下狱。</p>
<p>遣三王之国。忠贤包藏祸心，故有是遣。五月，监生陆万龄请建魏忠贤祠于国学之旁，谓孔子作《春秋》而忠贤作《要典》，孔子诛少正卯而忠贤诛东林。许之。</p>
<p>秋七月，以边功，加恩魏忠贤三等，荫弟侄一人锦衣卫指挥，世袭，王体干等各有差。既而以厂臣安攘天下，封魏鹏翼安平伯。三殿告成，加宁国公魏良卿太子太保，袭伯爵锦衣卫指挥，魏明望进秩少师，封魏良栋为东安侯。时良栋仅三岁，鹏翼二岁，世袭。赐奉圣夫人客氏金币，加恩三等，荫一人锦衣卫指挥使，世袭。</p>
<p>以田吉为兵部尚书，霍维华总督蓟、辽。袁崇焕不为魏忠贤所喜，边功不叙恩荫。维华请以己荫让之，上下旨切责。初，维华内弟陆荩臣为午门希得通于忠贤，因进仙方灵露饮。其法杂取骺狐餍柚蠲祝淘净入木甑蒸之，甑中底安长颈大口空银瓶一米，渐添渐熟，水渐熟渐易，不数易而瓶中之露满矣，乃米■之精也。上饮而甘之，以余沥分赐近侍。及上不豫，忠贤归罪于此，因恚维华。维华又侦知上弥留，遂先与忠贤贰。</p>
<p>八月，以崔呈秀为兵部尚书、少傅，兼太子太傅，仍兼左都御史，夺情视事。从来九卿未有兼官如呈秀者。呈秀初以御史监工，带左都■，及晋司马，尚如故，既窃兵柄，复擅纪纲。夺情视事，不用聊。</p>
<p>上不豫，礼部颁爵赏列封荫，群臣谢恩之日，即帝上宾之日也。二十二日乙卯，上崩。初，上病亟时，召皇弟信王入，谕以当为尧舜之君，再以善事中宫为托，及委用忠贤语。既崩，忠贤自出迎王入，王危甚。时群臣俱在寓，闻讣，恐入朝之时有他变，生死且不测。厥明，至殿门，宦者持门不得入，告以宜用丧服。既改服，又言未成服，宜如常。群臣奔走出入者三，气喘且不续，哀诉宦者，乃得入。既哭大行皇帝，司礼太监王体干及忠贤在丧次，独体干语礼部备丧礼，忠贤目且肿，无所言。群臣出，少顷，独呼兵部尚书崔呈秀入，屏人语移时，秘不得闻。或曰：&ldquo;忠贤欲自篡，而呈秀以时未可止之。&rdquo;丁巳，信王即皇帝位。</p>
<p>九月，东厂太监魏忠贤乞辞位，不许。奉圣夫人客氏出外宅。国子司业朱之俊劾监生陆万龄、曹代请祠魏忠贤国学，宜罪，命下狱。忠贤乞止建祠，上优答之，其前赐额如故，余俱罢止。同</p>
<p>时更有一张生者，欲上疏，以忠贤与孔子并尊，入国学，自称见子路击之，遽殂。给太师宁国公魏良卿、少师安平伯魏鹏翼铁券。巡抚江西佥都御史杨邦宪、巡按御史刘述祖请建魏忠贤祠。不</p>
<p>许。冬十月，巡抚登莱孙国桢报宣川之捷，叙及厂臣，论赏，荫魏忠贤、王体干、徐应元、崔呈秀各锦衣卫指挥同知。御史杨维垣劾兵部尚书崔呈秀。呈秀奏辨，求守制，不允。维</p>
<p>垣党忠贤，首纠顾大章入熊廷弼案，罗织诸贤，以尝代其座师徐绍吉谋攘户部左侍郎，魏广微衔之，故未大用。至是，维垣遂首与其党二，然未敢直指忠贤也。</p>
<p>工部主事陆澄源上言四事：正士习，纠官邪，安民生，足国用。其正士习略曰：&ldquo;比来士气渐降，惟以称功颂德为事。厂臣魏忠贤服事先帝，论功行赏，自有常典，何至宠俞开国，爵列三等也！外廷奏疏，不敢名书姓，尽废君前臣名之礼，厘祝遍于海内，奔走狂于域中，士习渐衰，莫此为甚。&rdquo;兵部主事钱元悫上言：&ldquo;魏忠贤以枭獍之姿，供缀衣之役，先帝念其服勤左右，假以事权。群小蚁附，势渐难返，称功颂德，布满天下，几如王莽之妄引符命。列爵三等，畀于乳臭，几如梁冀之一门五侯。辣饬兴饺耍分置要津，几如王衍之狡兔三窟。舆珍辇宝，藏积肃宁，几如董卓之ノ胱怨獭９憧告讦，诛锄士类，几如节、甫之钩党株连。陰养死士，陈兵自卫，几如桓温之壁后置人。使先帝而早知其如此，亦必有以处忠贤矣。即皇上念其勤劳，贷之不死，宜勒归私第，使国家无尾大之患。魏良卿辈，既非开国之勋，又非从龙之宠，安得玷兹茅土，自宜褫革。至告讦获赏之张体干，煅炼骤贵之杨寰，夫头乘轿之张凌云，委官开棍之陈大同，号称大儿之田尔井，宁国契友之门太始凡为爪牙俱宜明暴其罪或殛或放而奸党肃清矣贡生钱嘉征上数忠贤之罪：&ldquo;曰并帝。内外封章，必先关白，称功颂德，上配先帝，及奉俞旨，必曰朕与厂臣，自古未闻有此奏体。曰蔑后。皇亲张国纪于御前面折逆奸，遂遭罗织，欲置之死，赖先帝神明，赔弑〕停不然皇亲危则中宫危矣。曰弄兵。祖宗朝不闻内操，忠贤外胁臣工，内逼宫闱，操刀禁中，深可寒心。曰无二祖列宗。高皇帝垂训，中涓不许干预朝政，乃忠贤一手障天，流毒缙绅，凡边腹重地，漕运咽喉，多置腹心，意欲何为？曰克削藩封。三王之国，庄田赐赉甚薄也。而忠贤封公、侯、伯之土田，膏腴万顷。曰无圣。先师为万世名教主，忠贤何人，敢祠太学之侧？曰滥爵。古制非军功不侯，忠贤竭天下之物力，佐成三殿，居然袭上公之爵，腼不知省。曰邀边功。辽左用兵以来，堕名城，杀大帅，而冒侯封伯。曰伤民财。郡县请祠遍天下，计祠所费，不下五万金，敲骨剥髓，孰非国家之脂膏乎？曰亵名器，顺天贤书，崔呈秀之子铎，目不识丁，遂登前列。&rdquo;疏上，俱报闻。</p>
<p>太监魏忠贤有罪免，宁国公魏良卿改锦衣卫指挥使，东安侯魏良栋改指挥同知，安平伯魏鹏翼改指挥佥事。十一月甲子，安置魏忠贤于凤陽，籍其家。初，上神明默操，忠贤党与林立，莫发其奸。杨维垣首纠崔呈秀，语侵忠贤，而崔、魏之势衰。后陆澄源、钱元悫直攻忠贤。至钱嘉征十大罪疏上，忠贤不胜愤，哭诉于上。上命内侍读嘉征疏，使听之。忠贤震恐丧魄。客、魏相倚，知信邸内监徐应元为上所任，忠贤屈身事之，馈以货，告之辞东厂印，援为后劲，应元果为间。至是，谪忠贤凤陽司香祖陵，籍客、魏二氏，安置徐应元于显陵，寻谪戍。丁卯，谕兵部曰：&ldquo;逆恶魏忠贤，擅窃国柄，诬陷忠良，罪当死。姑从轻降发凤陽，不思自惩，素蓄亡命之徒，环拥随护，势若叛然。令锦衣卫擒赴，治其罪。&rdquo;庚午，魏忠贤宿阜城尤氏邸舍，其党密报上旨，知不免，夜同李朝钦自经。忠贤初直东宫，有道人宿朝天宫，日歌市中曰：&ldquo;委鬼当朝立，茄花满地红。&rdquo;盖指客、魏也，至是始验。下魏良卿镇抚司狱。庚辰，奉圣夫人客氏有罪诛。先是，籍其家，命太监王文政严讯之，得宫人袢紊碚甙巳耍盖出入掖庭，多携其家侍媵，冀如吕不韦、李园事也。上大怒，立命赴浣衣局掠死。子侯国兴下狱，良卿、国兴俱伏诛。客光先、客摇⒀盍奇等永戍。光先、遥客氏之兄子，六奇，忠贤之鲴阋病３酰忠贤肆恶，皆客氏成之。忠贤晤客氏，必屏宫人密语移时，其危中宫，害裕妃、成妃，用王体干杀王安等，皆客氏造意也。天启初，矫旨慰留客氏，皆体干为之。客氏在宫中，乘小轿，内官负之，如妃嫔礼，俨然自视为上八母之一。诞日，上必临幸，升座欢饮，赏赉无限，中宫皇贵妃迥不及也。客氏往私宅，内侍王朝忠等数十人，著红玉带前驱。客氏盛服倩妆，乘舆由嘉德门经月华门，至干清宫前亦不下舆。出西下马门，呼殿、侍从之盛，远过圣驾，灯炬簇拥，荧然白昼，衣服鲜华，俨若神仙，都人士所罕见也。其到私宅，升厅事，自管事至近侍，挨次叩头，老祖太太千岁之声，喧阗震天，各以银币犒答之，钦赐金币无算。每日三时，辍御前膳以赐，络绎不绝。在外或住旬日，忠贤促之始入，出入皆以五更。忠贤亦有私第，与客氏居斜对不远。先是，熹宗崩，上准归私第。客氏五更衰服赴梓宫前，出一小函，用黄色龙袱包裹，皆先帝胎涠火瑁及累年剃渎涑葜讣椎龋痛哭焚化而去。良卿谨慎，稍善言词。国兴昏愚，与人坐，辄欠伸入梦乡。至是，俱骈首受戮。婴孩赴市，有盹睡未醒者，天下以为惨毒之报，无不快之。</p>
<p>给事中许可征劾崔呈秀，下吏部勘处。都给事中吴鸿业论吏部尚书周应秋、南京兵部右侍郎潘如祯及呈秀子幸举。呈秀归蓟州，列癯兼，罗诸珍异器，纵饮。饮一卮，即掷坏之。饮已，自经。其子铎覆试，仅构二义，削籍戍边。廷议呈秀死有余辜，命法司按律暴其罪于天下。</p>
<p>河南道御史倪文焕、吏部郎中周良材、工部尚书吴淳夫、吏部尚书周应秋、兵部尚书田吉、太仆寺卿白官始、尚宝司卿魏抚民，并劾免。东厂太监张体干，漕运太监李明道、崔文升免。复先帝成妃李</p>
<p>氏、裕妃张氏封号，右都督张国纪。释蓟镇兵备道耿如杞于狱，复其官。提督操江都御史刘志选削籍。复抚宁侯朱国弼俸。复故太监王安官，予祭葬，立祠愍劳。降太监李实奉御安置南京，涂文辅司香凤陽。尚书杨梦寰、孙杰，左副都御史李夔龙免。</p>
<p>户部员外王守履奏逆党文臣崔呈秀、田吉、吴淳夫、李夔龙、倪文焕为五虎，武臣田尔耕、许显纯、孙云鹤、杨寰、崔应元为五彪。命削尔耕籍，籍其家。尔耕贪婪，好罗织诸臣，榜掠惨毒，皆尔耕为之。</p>
<p>御史杨维垣参太监李永贞、刘若愚佐逆，御史卓迈亦言永贞习于文字，其恶过于忠贤。遂下永贞狱，戍显陵。初，永贞辞任，闻忠贤败，其党徐应元、王国泰俱危，馈太监王体干、王永祚、王文政各五万金。惧泄，以献内承运库，永贞知之，即遁。久而获之，赴戌所。</p>
<p>十二月，监生王之鼎劾大理寺副许志吉借黄山一案，毒害民命。下志吉于理。初，监生胡焕猷论大学士黄立极、施凤来、张瑞图、李国■，当魏忠贤专权，揣摩意旨，专事逢迎，浙、直建祠，各撰碑称颂，宜</p>
<p>亟罢，并纠督抚按之请祠者。法司引卧碑生员禁言事律，论杖除名。立极等各上疏辨，言：&ldquo;忠贤碑文，使其食客游士自为之，至于取旨褒赞，则文书官称上命拟票，臣等不能尽职，计惟有见几之作。而忠贤不惟视臣等去就轻，即视臣等死生亦轻，不得已徘徊其门，冀有毫渲益于国，则亦少尽区区之心耳！&rdquo;凤来疏中并引及陈平、周勃、狄仁杰事。上优答之。</p>
<p>太常寺卿阮大铖论魏忠贤之罪，且辨《要典》勒入臣名。释大理寺少卿惠世扬、御史方震孺狱。李承恩论减，■工部郎中万景。</p>
<p>定逆案，先将五虎、五彪下法司议罪。时呈秀已伏法，夔龙、淳夫、文焕、吉追赃遣戍，尔耕、显纯死，应元、云鹤、寰戍边。怀宗崇祯元年春正月，召前兵部尚书霍维华。维华辞敕命，且</p>
<p>述忤鲜寄，荐周道登、郭巩，不允辞。法司追论魏忠贤等罪，上命磔忠贤尸于河间，斩崔呈秀于蓟州，又戮客氏尸，寻复诛许显纯、田尔耕，天下快之。</p>
<p>阮大铖请合计先朝奸状，略曰：&ldquo;汪文言以徽州库吏，逃罪投王安幕下，引左光斗入幕，移宫之疏，纷纷迎合，此中外谋倾宫闱之始。御史贾继春疏揭力争，汪文言等嗾台省谀王安，佐杨涟、左光斗，继春削职，此中外谋杀言官之始。吏部尚书周嘉谟雅重熊廷弼，复任经略，而重处姚宗文、冯三元，此中外谋危封疆之始。汪文言处霍维华以谢王安，逆Yan效之，逐戚畹，撼中宫，此中外谋危母后之始。&rdquo;时逆党次第伏法。</p>
<p>二月，免杨涟、熊廷弼等诬赃。户部尚书曹尔桢免。尔桢抚山西，祠魏忠贤，明年追论削籍。御史高弘图劾顺天府丞刘志选、太仆寺少卿梁梦环、顺天巡抚</p>
<p>刘诏媚希俱逮之。下太监李永贞、刘若愚、李实于狱。永贞粗通文墨，为司礼监，秉笔导虐；李实往苏、松织造，诬陷周起元、周顺昌等；若愚博洽</p>
<p>典故，永贞每谘问之；俱为言官所劾。寻诛李永贞，共籍银二十七万。太监崔文升下狱，戍南京。五月，兵部推戎政尚书霍维华署督师事。工科给事中颜继祖上</p>
<p>言：&ldquo;维华狡人，铣阍蚪椟希习茉蚬稀；餮睢⒆笳撸维华也；杨、左逮而陽为救者，亦维华也。以刑科给事中三年躐致尚书，无叙不及，有赉必加，即维华难以自解。乞褫革以儆官邪。&rdquo;遂罢维华行边，寻免官归。</p>
<p>太仆寺少卿杨维垣削籍。御史邹胤祚劾维垣为逆纤饺耍占气最先，转身最捷，贪天为功，沽名反复，故有是命。光禄寺卿阮大铖免。大铖与左光斗同里，有隙。天启四年，吏</p>
<p>科都给事中阙，宜补大铖，廷议以大铖贪邪，遂授魏大中。其后左、魏被陷，皆大铖意也。至是，御史毛羽健劾其党邪，明年追论削籍。兵科给事中李鲁生、太仆寺少卿李蕃相继免。鲁生当魏忠贤时，</p>
<p>迎合中旨，倡为执中之说。李蕃督学，建忠贤祠。至是，给事中颜继祖、御史王之朝劾罢之。鲁生、蕃故与礼科给事中李恒茂号&ldquo;三李&rdquo;。谣曰：&ldquo;官要起，问三李。&rdquo;</p>
<p>都察院左佥都御史贾继春免。先是，继春首争移宫，削籍，杨、左去，中旨复继春官。上嗣位俞月，继春督学南畿，驰疏劾忠贤怙权流毒状，累迁内台。至是，刘新■劾其变诈，明年削籍。</p>
<p>编修倪元璐追论大学士顾秉谦、魏广微媚希夺恩荫，广微寻削籍。上曰：&ldquo;故辅魏广微持国柄授逆希毒遍海内，实为祸首。其以先朝焦芳例，除名为民，以为人臣附奸不忠之戒。&rdquo;</p>
<p>六月，前吏部尚书周应秋、户部尚书黄运泰、兵部尚书阎鸣泰、太仆寺卿郭兴治、御史卓迈并削籍。南京兵部尚书范济世免，以言官劾其媚弦病４笱士杨景辰新被命，亦以豫修《要典》罢。诛前提督巡捕营张体干、谷应选。</p>
<p>八月，前兵部尚书邵辅忠，户部尚书李精白、黄宪卿，翰林院编修吴孔嘉削籍。孔嘉微时，故怨族人，及登第，因诘奏黄山之案，倾陷数百家。九月，协理京营兵部尚书吕纯如免。</p>
<p>二年春正月，召大学士韩广、李标、钱龙锡，吏部尚书王永光，刑部尚书乔允升，左都御史曹于汴，定逆案。谕以首开谄附，倾陷拥戴，及颂美不置，并虽未颂祠，而陰行赞导者，据法依律，无枉无徇。初，逆霞确法，上欲因台谏言，定逆案。大学士韩广、钱龙锡不欲广搜禁锢，仅列四五十人以请。上大不悦，再令广搜。且云：&ldquo;皆当重处，轻则削籍。&rdquo;阁臣又以数十人进。上怒其不称旨，谕以称颂赞导速化为题，皆书列入。又曰：&ldquo;忠贤一人在内，苟非外廷逢迎，何遽至此。且内臣同恶，亦当入之。&rdquo;阁臣以外廷不知内事对。上曰：&ldquo;岂皆不知，特畏任怨耳！&rdquo;阅日，召阁臣指黄袱所封章疏累累示阁臣曰：&ldquo;此皆媚鲜导Ｒ玻宜一一按入之。&rdquo;阁臣知势难遗漏，乃云：&ldquo;臣等职司辅导，三尺法非所习也。&rdquo;上呼王永光问之，以吏部止谙考功，不习刑名对，乃召乔允升、曹于汴参定之。二月壬子，召廷臣于平台，问张瑞图、来宗道何以不在逆案？对曰：&ldquo;二臣无实事。&rdquo;上曰：&ldquo;瑞图善书，为纤爱；宗道祭崔呈秀母，称在天之灵，其罪着矣。&rdquo;问贾继春何以不处？阁臣言：&ldquo;继春欲善待选侍，不失厚道，后虽反复，其持论间有可取。&rdquo;上曰：&ldquo;唯反复，故为小人。&rdquo;于是发原奏并前红本未入各官六十九人，案列无遗。三月辛未，廷臣上《钦定逆案》，诏刊布中外，以七等定罪。魏忠贤、客氏磔死外，曰首逆同谋，兵部尚书崔呈秀等六人；结交近侍，提督操江都御史刘志选等十九人；结交内侍次等，大学士魏广微等十一人；逆孽军犯东平侯魏志德等三十五人；谄附拥戴内监李实等十五人；结交内侍末等，俱配赎，大学士顾秉谦等百二十八人；祠颂，照不谨例冠带闲住，大学士黄立极等四十四人。</p>
<p>谷应泰曰：魏忠贤者，河间恶少，肃宁丑类，ヅ&upsilon;坐困，腐身自媒，斯固以刀锯之凶残，冀鼎俎之拾渖者也。遂乃潜事皇孙，惟供刀匕，玄宗藩邸，力士倾心，肃帝东宫，辅国称职，攀鳞附翼，有自来尔。乃熹宗之初御，忠贤辄伺仔Γ欲揽太阿。而乳媪客氏，又以妖幸毁政之姿，为洽比对食之举。于是势同膻附，情昵晏私。王圣宠而京、闰煽孽，赵娆尊而甫、节媾祸，女子小人朋婬于国矣。乃王安者，名在Yan余，职邀顾命。郭耷褰鳎不事威权；吕强刚正，终陷刑戮。盖自安死，而忠贤愈肆滔天；益无顾忌。讠阎奉者登进，忤恨者诛伤，此左萦谢靥熘名，令孜有阿父之号也。</p>
<p>乃若衅开宗社，毒流缙绅，诬织封疆，飞文宫禁，威明岂货群羌，乃输左校，张俭讵危社稷，更烦北寺耶！洎乎文言冤狱，辣馊厩辶鳎杨涟、左光斗等并系锒铛；魏大中、周顺昌等同婴桎梏，正如朱并所告二十四人，李膺所坐六百余士，虽夕陽亭下，震簋何辞，首陽山前，滂尸不愧。而田尔耕三木横加，许显纯五毒备至。乳虎乍逢，尽洒苌弘之血；苍鹰所击，皆含杜伯之冤。是则拊髀之愤，原不冯生，而破柱之风，犹能为厉矣。倘非金阊告变，佩韦倡怒，杀诏使于厕上，沉驾帖于河中，则悬金之募，沉命还多，瓜蔓之抄，囊头未已也。</p>
<p>又若中外戚属，滥赐褒封，呈秀、淳夫，具邀显秩，五人同贵，首自单超，一子为侯，咸尊焉惠；而伯荣出入宫掖，张朔贪横野王，又有光和太尉，承望内官，延光司空，辣庹髑坠剩此所谓蹶马番徒，倡予和汝者也。</p>
<p>尤可异者，祠宇辣馓煜拢俎豆及学宫，贤非荀勖，乃祀安陽；学异荆公，敢配孔子。颂功德者四十万人，趋势利者鸿都门下也。至操兵禁睿将衷甲于桃园，蓄孕闺房，欲继牛于典午。又且</p>
<p>遣王郡国，远徙扶苏，危后中宫，谋诛伏氏，取代之规，诚难掩覆矣。而况大行当凭几之日，多官邀横拜之恩，弓裘不御，鬼蜮仍多，城社已摧，狐鼠犹据。</p>
<p>所幸者，武陽色变易与，北军犹豫无成。而信邸英开，神明独运，云龙初入，方深断仗之忧，江陵收玺，渐除徐传之党。迨至卓脐燃京，莽头传宛，而人心始快，国纪肃焉。呜呼！自予考之，神、光二庙，朝议纷争，玄黄溷淆，朋徒互揣，至此则钩党同文，得祸斯酷矣。然封事发，始知顾、及之贤，蔡京事败，益信元佑之正，身虽荡灭，名义所从判尔。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88556.html' class='pagedaohang'>【上一篇】<i>:○崇祯治乱</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88554.html' class='pagedaohang'>【下一篇】<i>：○平徐鸿儒</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>