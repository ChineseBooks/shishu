<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○安南叛服</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○安南叛服</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88605.html' class='pagedaohang'>【上一篇】<i>:○平山东盗</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88603.html' class='pagedaohang'>【下一篇】<i>：○亲征漠北</i></a></span>
</ul>
<div class="articleContent" id="articleContent"> <p>
<p>卷二十二</p>



<p>○安南叛服</p>
<p>成祖永乐元年闰十一月，封黎苍为安南国王。安南古交趾地，唐、虞时曰南交，秦为象郡。汉初，南越王赵陀据之，武帝平南越，置交趾、九真、日南三郡，设刺史。建武中，</p>
<p>任延、锡光为守，教民耕种，制冠履，渐立学校。女子征侧、征贰反，马援讨平之，立铜柱为界。建安中，吴分立广州，而徙交州，治龙编县。唐初，改安南都尉府，属岭南，安南之名始此。唐亡，为南汉刘隐所并，未几，国内乱，拥立豪渠丁部领。宋干德初，南汉平，上表内附。黎桓篡丁氏，李公蕴又篡黎氏。公蕴死，孙日?尊嗣，淳熙间封为安南国王，安南之为国自此始。再传无子，一女?胥陈日?。王死，女主国事，日?得立。再传为日ピ，僭称越皇帝。累世名皆取日，下易一字，从火上陽之义，亦效日?尊而然也。元世祖平云南，遣人召之入觐，不行，大发兵，遣其将脱欢等讨之，十七战皆捷。日ピ弃城遁入海，以粮运不继还。日ピ归国，势复振。日ピ卒，子日?尊嗣，曰：&ldquo;吾祖旧名也。&rdquo;自是为藩臣，贡献不绝，封安南国王。日?尊卒，子日?奎立。</p>
<p>洪武初，汉陽知府易济颁诏安南，日?奎遣使朝贡，上嘉之，封日?奎安南国王。日?奎卒，兄子日?坚嗣，荒婬不治，其兄叔明逼死之，自立。上曰：&ldquo;叔明王法所必诛，速择日?坚亲贤立之。&rdquo;叔明惧，请老，传政弟日??。日??卒，弟日炜嗣，而叔明实端制国事，与占城构兵十余年，数侵思明地。叔明卒，日炜为国相黎季■所弑，立叔明子日?。季■，叔明?胥也。上曰：&ldquo;叔明弑日?坚而有其国，今季■又杀日炜矣，复以礼待，是厚助乱贼也。&rdquo;遣行人吕让移书责之。未几，日?亦为季■所弑，立其子?，又弑?立其幼子■，在襁褓中，又毙之，因大杀陈氏。自为舜裔胡公满之后，国号大虞，纪元天圣，上表窜姓名为胡一元，子苍易名■，称皇帝，自称太上皇。至是，诈称陈氏绝，■为陈氏甥，求权署国事，上不虞其诈，许之。</p>
<p>二年夏六月，胡■遣使奉表归思明侵地。八月，老挝军民宣慰使刀线歹遣使护前安南王孙陈天平来朝，</p>
<p>奏曰：&ldquo;臣天平前安南王日ピ之孙，天明之子，日?奎弟也。日?奎恭遇天朝，率先归顺，太祖高皇帝封为安南王，赐之章印。数传至日?，贼臣黎季■当国，擅作威福。日?稍抑损，季■弑之，立其子?。未几，复弑?而立■，蒙然幼稚，尚在襁褓，季■父子乃大杀陈氏宗族，并■弑之，而取其位，更姓名胡一元，子曰胡■，。臣以先被弃斥，越在外方。季■父子志图篡夺，臣幸以远外见遗。臣之僚佐，激于忠义，推臣为主，以讨贼复雠。方议招军，而贼兵见逼，仓皇出走，左右散亡。逆党穷追，遣兵四索，臣窜伏穷荒，采拾自给，饥饿困?厄，万死一生。度势少息，稍稍间行，艰难跋?，以达老挝。其时老挝多事，不暇顾臣，瞻望朝廷，远隔万里，无所控告，屡欲自绝，苟且图存，延引岁月。忽读诏书，知皇上入正大统，率由旧章，臣心欣忭，有所依归。伏念先臣受命太祖高皇帝，世守安南，恭修职贡。此贼造逆滔天，陈氏宗属横被歼灭，存者惟臣，臣与此贼不共戴天。&rdquo;因叩头流涕，上怜而纳之。安南故臣裴伯耆亦来告急，请讨黎季■，愿为前驱效死，自比申包胥。</p>
<p>冬十二月，安南遣贺正旦使者至，上令礼部出陈天平见之，使者识其故王孙也，皆错愕下拜，有感泣者。裴伯耆亦责使者以大义，皆惶恐不能对。上闻之，谓侍臣曰：&ldquo;安南胡■初云陈氏已绝，彼谓其甥权理国事，请袭王封，朕固疑之。及下询其陪臣父老，皆对曰可，乃下诏封之。今闻弑主篡位，暴虐国人，而臣民共为蒙蔽，是一国皆罪人也。&rdquo;</p>
<p>三年春正月，遣御史李琦、行人王枢赍敕往安南问胡■篡夺陈氏之故。</p>
<p>六月，安南胡■遣使阮景真随御史李琦上表谢罪，请陈天平归国，仍命行人聂聪赍敕往谕胡■。十二月，安南胡■复遣阮景真随行人聂聪来贡，请迎陈天平。遂</p>
<p>敕行人聂聪送陈天平归国，命征南副将军黄中、吕毅、大理卿薛?以兵五千人护行。四年春三月，黄中等护送陈天平至丘温，胡■遣其臣黄晦卿等以</p>
<p>廪饩迎候，礼甚恭，具牛酒犒师。晦卿及诸从者见天平，皆拜舞踊跃。中问：&ldquo;胡■不至何也？&rdquo;则曰：&ldquo;安敢不至，属有微疾，已约嘉林江矣。&rdquo;嘉林江，季■所居也。中遣晦卿还促■，且遣骑觇之，迎者壶浆相继于道。中信之，径进，度隘留、鸡陵二关。将至芹站，山路险峻，林木蒙密，军行不得成列。会雨潦，忽伏发，大呼鼓噪动山谷，遂杀天平，大理卿薛岩、行人聂聪亦遇害。中等亟整兵击之，桥断不得前，贼遥拜曰：&ldquo;远人非敢抗王师。天平小人也，非陈氏亲属，敢肆巧伪，今幸得杀之，以谢交人，吾王即上表待罪。天师远临，小柄贫乏，不足久淹。&rdquo;中等引兵还。奏闻，上大怒，谓成国公朱能曰：&ldquo;蕞尔小丑，乃敢欺我。此而不诛，兵则何用！&rdquo;能顿首曰：&ldquo;逆贼罪大，天地不容。臣等请伏天威，一举殄绝之。&rdquo;上遂决意兴师。敕镇守云南西平侯沐晟调兵南伐，以蜀兵七万五千益之。征黄中、吕毅赴京，以送陈天平失律也。</p>
<p>秋七月辛卯，以成国公朱能为大将军，西平侯沐晟、新城侯张辅为左右副将军，丰城侯李彬、云陽伯陈旭为左右参将。大将军率右副将军、右参将及清远伯王友，统神机将军程宽、朱贵，游击将军毛八丹、朱广、王恕等，横海将军鲁麟、王玉、?鹏，鹰扬将军吕毅、朱吴、江浩、方政，骠骑将军朱荣、金铭、吴旺、刘札出等二十五将军，以两京畿、荆、湖、闽、浙、广、西兵出广西凭祥。左副将军、左参将统都指挥陈睿、卢旺等，以巴蜀、建昌、云、贵兵出云南蒙自。兵部尚书刘俊参赞戎务，尚书黄福、大理寺卿陈洽转饷。是日，上幸龙江?祭，誓众曰：&ldquo;黎贼父子，必获无赦，胁从必释。毋养乱，毋玩■，毋毁庐墓，毋害稼穑，毋恣取货财，毋掠人妻女，毋杀降。有一犯者，虽功不宥。毋冒险肆行，毋贪利轻进。罪人既得，即择立陈氏子孙贤者抚治一方，班师告庙，以次定功。&rdquo;</p>
<p>冬十月，成国公朱能卒于龙州。先是，上察占天象，谓侍臣曰：&ldquo;西师有忧，朱能其不免乎？&rdquo;亡何，能卒。事闻，上震悼，辍朝，乃以辅代能。辅发凭祥，度城垒阁，进攻隘留及鸡陵二关，破之，传檄数季■二十罪，谕其境内立陈氏意。进度芹站，两房皆有伏，遣黄中、吕毅搜捕之，遁。进次昌江市，造浮桥济师，遣方政、王恕哨探，直抵富良江。而大军自芹站西折至新福县，遣骠骑朱荣往约沐晟。晟军自临安府蒙自县经野蒲，斩木通道，攻夺猛烈栅、华关隘，贼徒悉奔，筑垒驻兵洮江北岸，造舟径渡，至白鹤遣人来会。时贼恃东、西都及宣江、洮江、沱江、富良江以为固，于江北岸缘江树栅，多邦隘增筑土城，城栅相连，亘九百余里，尽发江北诸郡民守之，号二百万。又于富良江南岸缘江置椿，尽取柄中船舰列于椿内。诸江海口，俱下捍木，以防攻击。贼之东都，守备亦严，时列象阵于城栅内，欲守险以老我师。辅等遂自新福移营三带州招市江口，造船图进取。骁骑朱荣败贼众于嘉林汪，沐晟军亦至桃江北岸，与多邦城对垒。辅率大军营于城北之沙滩，与晟合势。时贼所立栅，皆逼江不可上，惟多邦城下沙坦可驻师，而土城高峻，城下设重濠，濠内密置竹刺，濠外坎池以陷人马，城上守具严备，贼兵如蚁。时官军攻具亦完，辅乃令军中曰：&ldquo;贼所恃者此城，大丈夫报国立功，在此一举，先登者赏不次。&rdquo;于是将士踊跃，期夜袭城，以燃火吹铜角为号。是夜四鼓，辅遣都督黄中等衔枚舁攻具，过重濠至西城下，以云梯附城。指挥蔡福等先登，诸军继之。城上火ピ齐鸣，铜角竞响，贼仓皇失措，矢石不得发，皆走，师遂入城。贼复巷战，列象为阵，辅等督游击将军朱广等以画狮蒙马，神机将军罗文等以神铳翼而前，象皆股栗，多中铳箭，皆退走奔突，贼众溃乱。官军长驱而进，杀贼帅梁民献、祭伯乐等，追至伞圆山，贼死者不可胜数。辛西，辅等遂克东都。辅与晟驻师抚谕，遣左参将李彬向西都。西都贼闻之，焚宫室仓库，遁入海，于是三江路、宣江、洮江等州县次第诣军门降。辅等督舟师进逼胶水，贼复遁入黄江、闷海等处。</p>
<p>五年春正月，张辅、沐晟等袭贼筹江栅，大破之。又追败贼于万劫江普赖山，斩首三万。又败贼胡杜于盘滩江。两旬，辅等进次鲁江，贼五百艘逆战木丸江，大败之，杀其将阮子仁、黄世冈百余人。</p>
<p>三月，穷追至胶水县闷海口，地下湿不可驻，乃陽为还师，至咸子关，令都督柳升守之。贼果来蹑，辅还军遇于富良江，贼舟亘十余里，横截江中，用?船载木立栅，迎拒，又以精卒数万趋陆来战，奋击大败之，斩获数万，江水为赤，乘胜追至闷海口。季■父子仅以数小舟遁走义安，其尚书范见览等降。四月，辅率舟师追至海门泾鹊浅。时晴久水涸，贼弃舟遁，我师舟胶不得前。俄大雨，水涨数尺，舟毕渡，众喜曰：&ldquo;天赞我也。&rdquo;五月丁卯，辅与晟等率步骑夹江东西，柳升率舟师水陆并进。甲戌，辅等至茶龙，柳升等舟师亦至，又败贼，获船三百艘，贼遁走。辅等乘胜追之，又败之于奇罗海口。贼屡败困，众遂溃。</p>
<p>乙卯，柳升所领永定卫卒王柴胡等七人，讠?得黎季■所在，前格之，缚送升军，并其子澄于海口山中。次日，土人武如卿获黎苍及伪太子芮、将相王侯、柱国黎季猎等，皆缚献军门，安南平。辅奏：&ldquo;安南本中国地，陈氏子孙已诛尽，无可继，其国中耆老民庶俱请为郡县如中国制。&rdquo;乃置交趾布政使司、都指挥使司、按察司，分十七府，曰交州、北江、谅江、三江、建平、新安、建昌、奉化、清化、宣化、太原、镇蛮、谅山、新平、义安、顺化、升华，四十七州，一百五十七县，卫十一，所三，市舶司一，改鸡陵关为镇彝关，安抚人民三百二十万，获蛮人二百八万七千五百，粮储一千三百六十万石，象马牛十三万五千九百，船八千七百，军器二千五十三万九千。敕尚书黄福兼掌布、按二司事，又以侍郎张显宗为左布政使，以都督吕毅掌都司事。敕张辅、沐晟、刘俊：&ldquo;交趾有怀才抱德之人，悉心访求，送京师擢用。&rdquo;</p>
<p>九月，张辅、沐晟遣都督柳升等赍露布槛送黎季■、黎苍等献俘至京，上御奉天门受之。文武群臣偕兵部侍郎方宾读露布，至&ldquo;弑主篡国，僭号纪元&rdquo;等语，上问季■父子，曰：&ldquo;此为人臣之道乎？&rdquo;季■父子不能对。诏以季■及子苍下之狱，赦其子澄孙芮等。后季■释自狱，戍广西。子苍、澄以善兵器，赦用之。</p>
<p>冬十月，以交趾所举明经士人甘润祖等十一人为谅江等府同知，赠故安南国王后陈氏子孙七人官。裴伯耆为交趾按察副使。六年春三月，交趾总兵张辅、沐晟振旅还。辅等上交趾地图，</p>
<p>其地东西相距一千七百六十里，南北相距二千八百里，建设军民大小衙门四百七十二。上嘉劳之，赐辅、晟及诸将宴于中军都督府，旗军人赐钞五锭。</p>
<p>七月，论平交趾功，进封新城侯张辅英国公，西平侯沐晟黔国公，丰城侯李彬、云南侯陈旭各增禄五百石，清远伯王友进封清远侯，都督佥事柳升封安远伯，战死都督佥事高士文追封建平侯，并子孙世袭，亲擒黎季■军校王柴胡超擢指挥使，为从者李福等四人，皆升指挥佥事。</p>
<p>先是，交趾平，上问户部尚书夏原吉曰：&ldquo;升与赏孰便？&rdquo;原吉对曰：&ldquo;赏费于一时，有限；升费于后日，无穷。多升不如重赏。&rdquo;上从之。于是惟升元功，余皆班赉有差。</p>
<p>秋八月，交趾蛮寇简定反。定，陈氏故官，不肯臣黎氏，而轻骑跳归我，从下安南为别将，颇有功，知上不欲复陈氏，遂逸去。至化州，说群盗邓悉等下之。悉等推定为主，称日南王，改元兴庆。出攻咸子关，黎贼余党多应之，而陈季扩、邓景异尤猖獗。黄福奏请益兵，遂命黔国公沐晟发云南、贵州、四川兵数万往征之，仍命兵部尚书刘俊往赞军事。</p>
<p>十二月，沐晟帅师与交趾贼简定战于生厥江，败绩，兵部尚书刘俊、都督佥事吕毅、交趾布政司参政刘昱等皆死之，势益炽，攻陷诸军县。事闻，复命英国公张辅为总兵官，清远侯王友为副，帅师二十万往征之，敕曰：&ldquo;晟出师失律，致贼猖獗。今闻邓悉死，而八百媳妇、老挝犹供馈者何人？贼云有象五万，又谓我将帅皆易与，宜戒慎，同心协力，早灭此贼。&rdquo;</p>
<p>七年夏五月，简定称上皇，立陈季扩为大越皇帝，改元重光。季扩者蛮人，自云陈氏后也。安南民不忍弃陈氏，则相率归季扩。秋八月，邓景异攻盘滩，守将徐攻战死。张辅兵至交趾，败贼</p>
<p>于咸子关、大平海口等处，斩首数千，溺死无算，生擒贼党监门卫将军潘抵等二百余人，获船四百余艘。贼酋阮世美、邓景异跳身奔季扩。季扩称故王后，请封，辅不听，进兵至清化。时季扩据地稍远，而我兵悉穷追简定至演州，分沐晟兵从磊江南，都督朱荣舟师抵牛鼻关，辅自率骑兵至美良。简定弃马走吉利深山，搜得之。并获其将相陈希葛、阮宴等槛送京师，惟陈季扩、邓?、景异逃于义安。简定至京伏诛。</p>
<p>八年春正月，张辅败贼党阮师桧于冻潮州，斩首五千级，生擒伪将军范友、陈原卿等二千人，悉坑之，筑尸为京观。上劳苦张辅久暴师役，召辅还。辅奏余贼未平，请留黔公沐晟镇之。五月，追败季扩于灵长海口，别将江浩至鲁江，战不利。</p>
<p>十二月，季扩遣使胡彦臣上表请降，上遣方政谕季扩以为交趾右布政使，又以其党陈原樽为参政，胡具澄、邓景异、邓?为都指挥，潘季佑为按察副使。然季扩实欲缓师期耳，不肯之任，而掠如故。</p>
<p>九年春正月，命英国公张辅为副将军，会征夷将军沐晟讨交趾陈季扩。敕四川、广西、江西、湖广、云南、贵州六都司，安庆等十四卫，发兵二万四千随征。</p>
<p>七月，张辅至交趾，督兵败贼党阮朔、胡具澄、邓景异等于九真州月常江，寻复率舟师追枭贼黎■斩之。慈廉、福安诸州县皆平。十年秋八月，英国公张辅破贼于神投海口，擒其翊卫将军邓汝</p>
<p>戏。少保潘季佑遁可雷山乞降，辅承制以季佑仍按察副使，理义安。冬十月，命镇守交趾都督韩观运广东粮万石赴交趾，给军食。张辅破贼于西心江。</p>
<p>十一年冬十二月，英公张辅、黔公沐晟合兵败贼于爱子江。时辅、晟等进兵顺州，贼党阮师桧屯爱子江，设象伏兵候官军。辅侦知之，以戒先驱。群象来冲，一矢落其象奴，再矢破其象鼻，奔还贼阵，自相蹂践，官军乘之，大败，斩贼将阮山，生擒伪将军潘经等数十人，贼众死者无算。</p>
<p>十二年春正月，兵至政和县罗蒙江，皆悬?侧径。英公张辅舍骑■进，大索，讨中邓景异，擒之，并获阮师桧于南灵州。季扩遁走老挝，都指挥师佑蹑之，进克老挝三关，蛮人溃散，弃季扩及其妻妾于南么，生絷以归。八月，交趾陈季扩伏诛。</p>
<p>十三年夏四月，命英国公张辅镇守交趾，加陈洽兵部尚书，赞军务。辅下交南，凡三擒伪王，威镇西南，而尚书黄福有威惠，交人怀之，戢伏莫敢动。</p>
<p>十四年夏四月，交趾镇彝卫百户丁仕验来朝，贡马谢恩。赐钞币，遣还。五月，设交趾府州县儒学及陰陽、医学、僧纲、道纪等司。英国公张辅奏自广东钦州天津驿经猫尾港至涌沦、佛淘，从万宁县抵</p>
<p>交趾，多由水道，陆行止二百九十一里，比丘温故路近七驿，传便往来，从之。寻交趾布政司右参议莫勋，三江等府土官杜惟忠等来朝，贡马及金银等物，特赐宴劳，升勋为右布政使，杜惟忠为参议。镇彝卫并交州中左右卫指挥陶弘等，各遣人贡马及方物，各赐钞币遣还。</p>
<p>冬十一月，召交趾总兵英国公张辅还京，命丰城侯李彬代镇守。辅经营交趾，前后十年。命监察御史黄宗载巡按交趾。交趾营房皆覆茅，多火，宗载令三司募官伐材陶瓦，不半年，营房皆覆瓦，火患遂息。</p>
<p>十六年春正月，交趾清化府俄乐县土官巡检黎利反。利初从陈季扩充伪金吾将军，后束身归降，以为巡检，然中怀反侧。张辅还京，至是，僭称平定王，以弟黎石为相国，段莽为都督，聚党范柳、范晏等四出剽掠。总兵丰城侯李彬遣都督朱广讨之，擒斩数百人。利败走，擒宴，彬请就交趾戮宴以徇。先是，李彬代张辅镇交趾，中官马骐为监军，定岁贡扇万柄，翠羽万■。骐墨而残，交人苦之，三年间叛者四五起，而黎利最剧。</p>
<p>十七年冬十二月，巡按交趾御史黄宗载上言：&ldquo;交趾人民新入版图，劳来安辑，尤在得人。而郡县官多两广、云南举贡，未历国学，遂授远方，牧民者不知抚字，理刑者不明律意，若俟九年黜陟，废弛益多。宜令至任二年以上者，巡按御史及布、按二司严加考核，上其廉污能否以凭黜陟。&rdquo;疏上，报可。</p>
<p>十八年夏五月，敕丰城侯李彬：&ldquo;叛■黎利、潘僚、车三农、文历等迄今未获，宜尽心画方略，早灭此贼。&rdquo;交趾左参政冯贵、右参政侯保讨黎利，战死。保，真定赞皇人，由国子生知广城县，有善政。初设交趾郡县，择人抚治，升交州知府，迁参政。时黎利剽掠郡县，保率民兵筑堡于要害御之。贼来攻，保与战不胜而死。贵，湖广武陵人，举进士，为给事中。升交趾参政，能抚辑流民，归附者众。有土兵二万余人，皆劲勇习战，每出阵有功。后中官马骐疾之，尽夺其土兵。及黎利反，众强贵剿捕。独以羸卒数百，遇贼兵众，贵力战而死。保为政廉恕，贵有方略，其死也，人皆惜之。</p>
<p>十九年夏五月，丰城侯李彬上言：&ldquo;交趾地荒远，不通馈运，乞依各都司卫所例，分军屯田以供粮饷，度地险易为屯守征调之多寡。&rdquo;从之。秋九月，李彬言：&ldquo;黎利奔老挝。进兵讨捕，老挝辄遣头目览耆</p>
<p>郎阻我兵勿入境，云即发兵，大索到送军门。久之，竟不获利。&rdquo;上以老挝匿贼持两端，令彬遣头目至京诘之。寻召彬还，以荣昌伯陈智代。冬十月，赦黎利为清化知府，遣内官山寿谕利，竟不赴。</p>
<p>二十二年，仁宗即位，黎利自老挝复还宁化州，伪求降，不出。九月，掌交趾都司都督方政与黎利战于义安府茶龙州，不利，昌江卫指挥伍云死之。都指挥陈忠与黎利战于清化，破走之。</p>
<p>命召工部尚书黄福还京。敕兵部尚书陈洽代掌交趾布、按司事，仍参赞军务。福治交趾，视民如子，劳辑训饬，每戒郡邑吏修抚字之政。新造之邦，政令条画，无巨细咸尽心焉。中朝士大夫以迁谪至者，必加?恤，扌友其贤者与共事。中官马骐，怙恩肆虐，福数裁抑之。骐诬奏福有异志，文皇知其妄，得寝。福居交趾十八年，上念其久劳于外，召还。交人扶老携幼送之，皆号泣不忍别。</p>
<p>冬十一月，交趾参将保定侯孟英、荣昌伯陈智言：&ldquo;山寿未至，黎利复反，先后破茶龙、谅山，茶龙守琴彭、谅山守易先皆坚守，力尽，俱死之。&rdquo;命候山寿至彼，计议确当以闻。</p>
<p>仁宗洪熙元年春二月，以荣昌伯陈智为征彝副将军，讨黎利。冬十月，总交趾布、按二司兵部尚书陈洽奏：&ldquo;贼首黎利名虽求降，实则携贰，招聚逆党，日以滋蔓，望敕总兵早灭此贼，以靖边</p>
<p>方。&rdquo;宣宗宣德元年春三月，总兵陈智、方政讨黎利，进至茶龙川，败绩。时山寿主招抚，拥兵自卫，陈洽力争不听，陈智、方政复不相能，洽以上闻。上下玺书，切责智等，而以成山侯王通佩征彝将</p>
<p>军印充总兵官，都督马瑛充参将讨黎利，仍命洽参赞军务，安平伯李安掌交趾都司事，削陈智、方政官爵，隶军中自效。上视朝罢，御文华殿，蹇义、夏原吉、杨士奇、杨荣侍，上曰：&ldquo;太祖皇帝祖训有云：&lsquo;四方诸彝及南蛮小柄，限山隔海，僻在一隅，得其力不足供给，得其民不足使令，吾子孙毋倚富强要战功。&rsquo;后因黎氏弑主虐民，太宗皇帝有吊伐之师，盖兴灭继绝盛心也。而陈氏子孙为季■杀戮已尽，不得已徇土人之请，建郡县，置官守。自是以来，交趾无岁不用兵，皇考念之，深为恻然。昨遣将出师，朕反复思之，欲如洪武中使自为一国，岁奉常贡，以全一方民命，卿等以为何如？&rdquo;义、原吉对曰：&ldquo;太宗皇帝平定此方，劳费多矣。二十年之功，弃于一旦，臣等以为非是。&rdquo;上顾士奇、荣曰：&ldquo;卿两人云何？&rdquo;对曰：&ldquo;交趾，唐、虞、三代皆在荒服之外，汉、唐以来虽为郡县，叛服不常。汉元帝时，珠崖反，发兵击之，贾捐之议罢珠崖郡，前史称之。夫元帝中主，犹能布行仁义，况陛下父母天下，与此豺豕较得失耶！&rdquo;上颔之。</p>
<p>冬十月，黎利弟黎善据广威州，拥众数十万，分道攻交趾。十一月，参将马瑛大破贼于清威，与成山侯王通合兵石室县，进屯宁桥。尚书陈洽以为宜驻师石室县之沙河，以觇贼势，通欲渡</p>
<p>河而阵，洽反复言地险恶，宜远斥堠持重，不从。五鼓麾兵竟渡，天雨且泥泞，伏骤起，冲荡，遂大败。洽奋马突入贼阵，死之，失亡二三万人。通惧，师却。黎利时在义安，闻之，自以精兵来会，围东关。通败后，气大沮，陰许为利请封，而激清化迤南归黎氏。清化罗通曰：&ldquo;非君命而欲卖城，义不可。&rdquo;连战败走之。初，都督蔡福守义安，被围，福不战，率都指挥朱广、薛聚、于瓒，指挥鲁贵，千户李忠降贼。至是，福驰马清化城下，大呼守城者宜见几全首领，罗通大骂而去。贼又逼镇城，平州知州何忠怀奏潜请王师，夜步走出城二百余里，为贼所得。贼喜曰：&ldquo;何知州闻名久矣。&rdquo;共举酒酌忠，曰：&ldquo;能从我，同享富贵。&rdquo;忠唾地骂曰：&ldquo;贼奴！吾天朝臣，岂食汝犬彘食！&rdquo;夺杯掷中贼面，流血盈颐，遂遇害。事闻，上深悼惜之，敕旌其门，赐谥忠节。</p>
<p>十二月，交趾布、按上言：&ldquo;尚书黄福，旧在交趾，民心思之，乞令复至，以慰民望。&rdquo;遂召福于南京，赴阙议之。以安远侯柳升为征彝副将军，保定伯梁铭、都督崔遂由广西，</p>
<p>黔国公沐晟为征南将军，兴安伯徐亨、新宁伯谭忠由云南，二道讨交趾。尚书李震参赞军务，黄福仍掌布、按二司事，敕王通守城练兵，候升等至同进。</p>
<p>二年春正月，上御文华殿，召大学士杨士奇、杨荣谕曰：&ldquo;前者论交趾事，蹇义、夏原吉拘牵常见。昔征舒弑陈灵公，楚子讨之，杀征舒。既县陈，申叔时以为不可，楚子即复封陈。古人服义如此。太宗初得黎贼，定交趾，即欲为陈氏立后。今欲承先志，使中国之人皆安无事，卿等为朕再思。&rdquo;士奇、荣对曰：&ldquo;此盛德事，惟陛下断自圣心。&rdquo;上曰：&ldquo;朕志已定，无复疑者。但干戈之际，便令访求，恐未暇及。俟稍宁静，当令黄福专意求之。&rdquo;</p>
<p>二月，交趾贼黎利攻交趾城，总兵王通出不意猝击，大败之，斩其司空丁礼、司徒黎豸而下万余级，利惶惧不能军。诸将请乘势亟击，通犹豫不决，贼得以暇树栅掘堑修器械，四出剽掠，未几，势复张。</p>
<p>三月，命行在刑部侍郎樊敬往广西，副都御史胡е往广东，总督运粮赴交趾。又敕调武昌、成都护卫，中都留守司，湖广、浙江、河南、山东、广东、福建、江西、云南、四川都司，福建、四川行都司官军数万，俱从安远侯柳升、黔国公沐晟等征交趾。黎利围温丘，都指挥孙聚拒破之。</p>
<p>夏四月，黎利攻昌江。初，蔡福教贼造攻具，攻东关，我兵九千人愤欲焚贼营，福报贼，贼尽杀之，遂攻昌江，都指挥李任、顾福日夜拒战，凡九阅月城陷，任、福皆自刎死。中官冯智大哭北向再拜，与指挥刘顺、知府刘子辅自缢死。子辅有惠政，民爱戴之。一子一妾，皆先子辅死。军民俱立斗尽，无一人降者。贼纵火焚民居，大杀掠。王通敛兵不出，贼致书请和。通自宁桥之败，气大沮丧，虽获城下一胜，而志不固，且意柳升师虽出，未能猝至，道路多梗，黎利既求和，不如徇其所请。按察司杨时习曰：&ldquo;奉命征讨，乃与贼和，弃地旋师，何以逃罪！&rdquo;通厉声叱之曰：&ldquo;非常之事，非常人能之，汝何所知！&rdquo;遣人同利所遣人进表及方物。</p>
<p>秋七月，黎利攻隘留关，镇远侯顾兴祖拥兵南宁不赴。隘留城陷，逮兴祖下狱。九月，安远侯柳升等师至交趾隘留关，黎利及诸大小头目具书遣人诣军门，乞罢兵息民，立陈氏后主其地。升等受书不启封，遣</p>
<p>人奏闻。时贼于官军所经处，悉列栅拒守，官军连破之，直抵镇彝关。升勇而寡谋，连胜易贼。梁铭、李庆曰：&ldquo;主帅气甚骄，兵累日不得休，困罢而少斥堠，不拒险握重，而欲急发卒，如敌伏何？&rdquo;庆力疾语升，升唯唯。前至倒马坡，独与百骑先驰渡桥，既渡而桥遽坏，后队阻不得进，贼伏兵四起，升中镖死，梁铭、李庆皆死。崔聚率官军进至昌江，遇贼，奋力死战。聚宿将，然仓卒新丧元帅，吏士沮且嚣，贼驱象乘之，官军大溃，聚被执。贼大呼降者不杀，官军或死或奔散，竟无降者。郎中史安、主事陈镛、李宗?等皆死，惟主事潘原大脱归，七万人皆没。王通谍知升败，益大惧，决意与和。工部尚书黄福为贼所得，皆下马罗拜，曰：&ldquo;我父母也，公向不北归，我曹不至此。&rdquo;言已皆泣，福斥之，谕以顺逆，贼终不忍加害。其渠长馈以糇粮，乘以肩舆，赠金币出境，至龙州，福悉以所赠归之官。时晟兵竟不出。</p>
<p>冬十月，王通与黎利立坛为盟，退师，遣指挥阚忠同黎利所遣人，奉表及方物至。表曰：&ldquo;安南国先臣陈日?奎三世嫡孙臣陈?惶恐顿首上言，曩被贼臣黎季■父子篡国，弑戮臣族殆尽，臣?奔窜老挝，以延残息，今二十年。近者国人闻臣尚在，逼臣还国。众云天兵初平黎贼，即有诏旨访求王子孙立之，一时访求未得，乃建郡县。今皆欲臣陈情请命，臣仰恃天地生成大恩，谨奉表上请。&rdquo;上览之，密示英国公张辅，辅对曰：&ldquo;此不可从，将士劳苦数年，然后得之。此表出黎利之谲，当益发兵诛此贼耳！&rdquo;尚书蹇义、夏原吉皆言不宜隳成功，示贼以弱。大学士杨士奇、杨荣言：&ldquo;兵兴以来，天下无宁岁，今疮痍未起，而复勤之兵，臣不忍闻。且求立陈氏后者，太宗皇帝心也。求之不得，而后郡县。叛乱相寻，至深廑先帝忧。今因其请，抚而建之，以息吾民，于计大便。汉弃珠?，相史荣之，安在为示弱乎？&rdquo;上曰：&ldquo;卿二人言是。先帝意朕固知之。&rdquo;明日，出?表示群臣，且谕以息兵养民意，群臣顿首称善。于是以礼部侍郎李琦、工部侍郎罗汝敬充正使，通政王骥、鸿胪卿徐永达为副使，诏谕安南，言：&ldquo;黎利表言，前国王遗嗣?尚在老挝，国人乞封?王，永奉职贡。头目耆老其以实对，即遣使受封，朝贡如洪武故事。&rdquo;又敕通等即日班师，内外镇守、三司、卫、所、府、州、县文武吏士，携家来归。</p>
<p>三年闰四月，王通至京，群臣交劾通及梁瑛、马骐、山寿等，廷鞫王通失律丧师弃地，山寿曲护叛贼，马骐激变藩方，皆论死，诏系狱籍其家，梁瑛等坐罪有差。诏褒赠安南死事诸臣。蔡福、朱广、薛聚、于瓒、鲁贵、李忠皆伏诛。黎利遣头目黎公亻巽送还官吏百五十七人，戍卒万五千一百七十人，马千二百匹，闭留不遣者无算。已而使还，到奉表言?死，陈氏绝。上心知其妄，然业置之不问。先是，文皇时用兵交趾，侍读解缙力言交趾古羁縻国，通正朔、时宾贡而已，得其地不足郡县。文皇不悦，至是言始验云。</p>
<p>宪宗成化十六年，安南国王黎灏侵占城。先是，黎利死，子麟立。麟死，子浚立。浚为庶兄琮所弑，因自立。侵老挝宣慰刁扳雅兰掌，为八百败归，黎寿域等杀琮而立浚弟灏。至是，太监汪直用事，好边功，议讨之。职方郎中陆容上言：&ldquo;安南臣服已久，今事大之礼不亏，叛逆之形未见，一旦加兵，恐遗祸不细。&rdquo;直意犹未巳，传旨索永乐中调军数甚急。时刘大夏在职方，故匿其籍，徐以利害告尚书余子俊力沮，事得寝。而中官钱能镇云南，复私与灏通，阑结诸彝，奸宄绎騷，几危云南，赖巡抚王恕发其奸，乱乃弭。</p>
<p>世宗嘉靖元年，莫登庸立黎?，僭号统元，追谥黎?周为襄翼帝。先是，黎灏死，子晖立。晖死，子敬立，未封而死，弟谊立。正德间，谊母戚阮种用事，屠戮宗亲，逼谊自杀。头目黎广讨平之，立灏庶子?周。?周多行不义，国人恶之。谅山都将陈立孙与其子?、升作乱，郑绥、郑惟铲攻诛之，遂弑?周立讠惠。郑氏国世臣，讠惠母、妻族也。诸大臣疾郑氏典兵，攻之。绥等亡走清华，?、升犹据谅山。莫登庸者，本都斋渔人，负勇力，时时凌波而飞，持剑下刺鱼，得巨鱼，呼噪为乐，诡言莫邃之后。以武举从立孙，官参督，有罪，自拔归，讠惠用为宜陽参将，将令与?战，大败之，杀?，封武川伯，总水步诸营。时郑氏既去，讠惠倚登庸自强，诸大臣皆受其赂，方喜登庸起微陋可托，因请以兵尽属之，加封太傅仁国公。登庸权日盛，乃销九鼎为兵器，窃库藏金宝，潜使其弟橛烧宫室人居，杀伤吏民，若他盗者。因言寇急，请自为兴安王镇之。谋杀讠惠兄弟，夜率兵围其宫。讠惠易服间行得脱，至清华，复依郑绥，国中大乱。登庸乃立讠惠弟?。初，登庸通讠惠母，?，登庸所生也。</p>
<p>六年，莫登庸??杀黎?，并其母杀之而自立。时讠惠尚据清华、义安、顺化、广南四道，其旧臣不服登庸者，分据险阻，为之声援。登庸立其子方瀛，居守伪都，自称太上皇，率兵击讠惠，取清华据之。讠惠走义安，又追败之。讠惠走葵州，又弃葵州走老挝。</p>
<p>九年秋九月，黎讠惠愤悒死，众复立其子宁，号曰&ldquo;世孙&rdquo;，有兵三千。登庸屡攻之，老挝为援，不能克。宁结国人袭击登庸，大败之。登庸走海陽，据上洪、下洪、荆门、南策、太平诸郡。宁还国，诛大臣为请者，悉发兵二十万，起郑绥将而攻海陽，一月，固守不下。登庸别选兵万人，舟行出大江，竟掩国都。宁错愕复走清华，登庸掠库藏，取世孙旗盖张而还，呼曰：&ldquo;得王矣！&rdquo;郑绥兵大溃。久之，宁复悉清华兵讨登庸，相拒不决。登庸陰结土帅郭辽鹤使袭宁，大败之，擒宁妃淑宝沉于江，宁与郑绥子惟??走老挝，聚兵八千人，保漆马江。登庸以其子方瀛为大王，改国大正。</p>
<p>十六年夏四月，议讨安南。先是，皇子生，当颁诏安南。大学士夏言请问安南罪。下廷议。兵部尚书张瓒言：&ldquo;登庸弑逆当讨。&rdquo;户部侍郎唐胄谓：&ldquo;帝王之于荒服，以不治治之。自安南内难，两广遂少边警，不必疲中国为黎氏复仇。&rdquo;然上意甚锐，而安南使者郑惟忄?适至。初，黎宁居海曲，屡驰书总镇告难，俱被邀杀。惟忄?等十人泛海自占城，附广东商船，凡二年方得至京，陈祸乱始未，乞兴师问罪。惟忄?有志操，能文章，为书引申胥、张良、豫让为比，读者悲之。礼、兵二部议登庸有大罪十，不容不讨。兵部侍郎潘珍言：&ldquo;安南不足置郡县，其叛服无与中国，释门庭之寇，远事瘴岛非计，宜择文武重臣佩印而往，移徼自定。&rdquo;上责珍妄言，对状，闲住。廉州知府张岳亦上书谏，不报。</p>
<p>八月，云南巡抚汪文盛奏：&ldquo;莫登庸闻发兵进讨，陰遣知州阮景等行觇至纳更山，为土舍李孟光所擒，并获伪撰《大诰》一册。&rdquo;上怒，复敕征讨。先是，交人武文渊以其众来降，汪文盛遣指挥赵光祖往抚谕。文渊献进兵地图及登庸可破状，授冠带，赐四品武服，赉金帛。</p>
<p>冬十月，广东巡按余光疏：&ldquo;安南自宋以来，丁移于李，李夺于陈，陈篡于黎，黎又转于莫，互相为贼，天道好还。今于安南，直宜问其不庭，彼若听服，因而授之。若必用兵，势难穷追，必生他变。古人臣出疆，苟利社稷，可以专之。广东去京八千余里，去安南又四千余里，若往复陈请而行，将失机事，乞假臣使宜往谕。&rdquo;以轻率夺俸。</p>
<p>十七年夏四月，命咸宁侯仇鸾为征彝副将军，兵部尚书毛伯温参军务，讨安南。云南巡抚汪文盛传檄谕以祸福。武文渊攻登庸守镇营，破之。莫方瀛帅兵攻文渊，不克。文盛以蒙自县莲花滩当交、广水陆冲，遣兵据其地，以为诸来归人声援。方瀛惧，乃遣其党范正毅赍公移诣云南沐朝辅，言前国王黎?周，被逆臣陈?杀害，无子，登庸同国人推立?周弟讠惠。亡何，讠惠被奸人杜温、郑绥诱迁清华，登庸仍推立讠惠弟?。旋自清华迎讠惠归，与?俱以病死，黎氏无嗣，?垂死与群臣议，以登庸父子有功于国，召登庸子莫方瀛入，付以印章，命嗣主国事，遂为国人所推。其不上表通贡者，先缘陈升据谅山为梗，后乃守臣闭关不纳耳。黎宁乃乱臣阮涂之子，冒称黎姓，非讠惠子也。其所自列如此，然事皆诬罔，多自饰。沐朝辅乃以范正毅等并表疏公移送至京。朝廷知登庸父子奸伪，且虽称求降，而嗣不款服，又不束身归罪，乃决意讨之。以鸾总兵，伯温参赞。未几，巡抚蔡经上言：&ldquo;安南水陆路有六，凭祥、龙舟、归顺、钦州、海洋、西路，皆接安南境，用兵须二十万，轻调大众，终非完计。&rdquo;上不悦，然伯温师亦罢。</p>
<p>十八年冬十月，以莫登庸请降，命礼部尚书黄绾、翰林学士张治往谕登庸归国黎氏。未入境，召还，谕兵部会议以闻。兵部言：&ldquo;登庸篡逼，罪所必讨，宜临以兵。如束身听命，然后待以不死。&rdquo;上从之。仍命咸宁侯仇鸾、兵部尚书毛伯温帅师往讨。</p>
<p>十九年夏四月，钦州知州林希元上言：&ldquo;臣闻莫方瀛请降，命大臣查勘。夫降者，将籍其土地人民以献也。今杀我士卒，夺我战船，降者固如是乎？臣以为欲得其请，宜约之曰：必归我四洞，必令黎宁不失位，必令黎氏旧臣郑惟忄?、武文渊者皆有爵土，必奉我正朔。能从者降也，不然则诈也。而后兴问罪之师，以顺讨逆，何忧不克。方瀛之所恃者都斋耳，其地滨海，淤涂十余里，舟不得泊。计以为王城不支，即守都斋；都斋不支，即奔海上耳！若以东莞、琼海之师助占城击其南，贼不得奔矣；以福建之师航海出枝封，湖广之师出钦州，与之合，都斋无巢穴矣；以广西之师出凭祥，云、贵之师出蒙自，与之合，以攻龙编，则根本拔矣。如此，莫氏可一举而定也。&rdquo;书凡四上，而为御史钱应扬所劾，言希元所称秘策者，固道路传闻之语，不足听。</p>
<p>六月，毛伯温等既至广西，征集两广、福建、湖广狼土官兵，并檄云南守臣集兵，候师期，又檄诸司于临边诸郡县储积粮饷。议分正兵为三哨：广西凭祥州为中哨，兵四万人，参政翁万达、副总兵张经督之；龙州罗回峒为左哨，兵一万四千人，副使郑宗、右参将李荣督之；思明府思明州为右哨，兵一万四千人，副使许路、都指挥白泫督之。分奇兵为二哨：归顺州为一哨，一万四千人，参政张岳、都指挥张︼督之：广东钦州为一哨，兵一万四千人，副使陈嘉谋、参将高谊督之。又乌雷山等处为海哨，兵一万四千人，副使涂楗、都指挥武鸾督之。中军都指挥董廷玉率五百人为亲兵，共兵一十二万余人。又议云南兵于莲花滩分三哨，哨各兵二万一千人，中哨以副使倪象贤、都指挥王绍监督，而督饷则布政使胡宗明；左哨以副使郑驺、都指挥方策监督，而督饷则右参政牛方；右哨以副使张纟?、都指挥马立监督，而督饷则右参政程旦：皆黔国公沐朝辅、都御史汪文盛经画。既定，驰檄安南臣民，谕以朝廷兴灭继绝之义，讨罪止莫登庸父子，有能举郡县来降者，即以其郡县授之，擒斩登庸父子来降者，赏二万金，官显秩。又谕登庸父子，果能束身归罪，尽籍其土地人民纳款听命，亦待以不死。而伯温等驻师近边，登庸闻之大惧，遣使诣军门陈乞，愿出境降，躬听处分，词颇卑切。伯温等承制许之，约以十一月初三日来降，守臣于镇南关内设幕府将台以待。时登庸子方瀛已死，登庸乃留其孙福海守国，与其侄莫文明及诸头目阮如桂等四十余人入关，各跣足尺组系颈诣坛，匍匐稽首纳款书。复诣辕门，献所部土地军民籍，还所侵钦州四峒境土，请奉正朔及旧赐印章，护守本国，以俟更定。伯温等宣谕朝廷威德，称制赦之，暂令归国，待命处分。</p>
<p>二十年春二月，以莫登庸为安南都统使。初，毛伯温疏言：&ldquo;登庸畏威，束身归罪，而黎宁所称黎氏后，谱系不详，莫可为据，乞宥纳登庸，削去故爵，量授新秩，使抚安南。&rdquo;因送莫文明等至京师。下廷议，佥如伯温言。乃降安南为安南都统使司，以登庸为都统使，从二品，子孙世及，别给印章。其所僭拟制度，令削除改正。海陽、山南等一十三路，各设宣抚司正、佐职官，袭替黜陟，俱听登庸总理，通隶广西藩司。岁颁正朔，令三岁一贡。其黎宁，仍令守臣体勘，果系黎氏子孙，授与清华等四府，妄则勿予。莫文明等诸头目，赐赉有差。制下，登庸已死。伯温上疏，请以制命授其孙福海，从之。</p>
<p>夏六月，毛伯温班师，朝廷论功，加伯温太子太保，诸将校升赏有差。已而莫福海不能辑众，为黎宁所逐，居南海上，朝廷亦置不问。久之，福海子氵宏氵翼复振，卒逐黎氏有其国。</p>
<p>神宗万历九年，安南莫茂洽来贡。茂洽，氵宏氵翼子也。隆庆中，氵宏氵翼为其下黎伯骊所逐，死于海陽。至是，茂洽始得袭。二十四年夏四月，黎惟潭来降。黎氏自宁死，其旧臣郑简立宁</p>
<p>子宠于西都。简，惟忄?子也。宠死无子，简等共立黎晖四世孙维邦。维邦死，次子维潭立，简子松辅之，攻杀茂洽，复据安南。莫敬用窜居高平，维潭浮海遣使诣督臣，归罪请款。因与约，以高平居莫氏，如黎氏漆马江故事。维潭难之，谓高平乃其故土，莫氏篡臣，不宜以漆马江为比。守臣曰：&ldquo;莫氏在先世为篡逆，今日国家外臣也。使得假息一隅，毋遽殄绝，国家镇抚四裔良厚。&rdquo;维潭乃听命。至是，筑坛具仪受其降，具如莫登庸故事。督臣陈大科上言：&ldquo;莫之篡黎，其事逆，黎之复雠，其名正，宜许其来归，如祖宗成法。&rdquo;诏以维潭为都统使，予莫敬用高平令，维潭毋得侵害，安南复定。安南东至海，西至老挝，南接占城，北连思明，衡二千八百里，纵一千七百里，界两广、云南三省。轺车往来，必由广西凭祥州、镇南关、龙州为孔道。由云南临安，则蒙自县莲花滩，可四五日至东都。国中设十三道，道不过中国一县。自黎氏以来，虽奉贡称藩，然帝其国中，如尉佗故事，死则加谥称宗。黎?周之弑，或曰郑惟铲为之。郑宗强，亡黎复黎皆郑也。郑以江华为重，莫以都斋为重。维潭死，子维新立。维新死，子维祺立，补贡。</p>
<p>谷应泰曰：交趾自汉入为郡县，此与番禺、桂林，同归中国，非属彝附庸，谨称职贡比也。洪武陈氏奉国称臣，率先入贡，太祖许为外藩，不利土地。及永乐中，黎氏弑主盗国，称帝改元，非徒得罪本国，意实抗衡天朝，俘馘其众，不得云暴，编伍其地，不得云贪也。既分郡县，编置官僚，垂三十年，俨然宇下。一旦匹夫犯顺，遽尔割土加王。嗟乎！是赏叛也，是奖奸也。若曰存亡继绝，则陈乃孤也，以义当立；黎乃贼也，以法当诛。若曰勤民略远，则将立黎利，乃定之矣；若犹未也，不如勿伐。王通力屈而请和，柳升再入而败殁，然后下诏遣使，修好撤藩，城下之盟，耻同新郑，割地之议，辱比敬塘矣。夫文帝不加兵南越，光武罢西域都护，所谓量力度德，惧启兵端，未有徒败车奔，师夷将陨，形见势绌，忍诟攘询，韩王按剑牛后，鲁连誓死帝秦，而乃君臣相贺，自鸣圣德。至于旌节符绂，狼籍裔土，将吏公卿，流离草莽，战士污魂，哭闻中夜，孤臣?巽血，碧化千年，计其班师之日，文武吏士携家而归者八万六千六百四十人，为黎贼遮留不遣者尚数万人，死者君其问诸水滨，生者不望生入玉门，贻笑蛮方，损威中国，谁秉国成，至此极乎！</p>
<p>汉火方昌，呼韩稽颡，元成不竞，乃弃珠崖，唐美贞观，组加突厥，文、昭板荡，始弃维州。宣宗四海?安，九州岛鼎，盛王通败因纨?，柳升失在轻浮，乃拾捐之为美谭，比祖宗于穆满。夫曹公东下，子布请迎，澶渊戒严，尧臣劝避，自古儒生狃安惮劳，摭经误国。二杨太平宰辅，黼黻承明，恒若有余，决机危疑，必形不足。不然，迎新主于金川，阿焰?于末路，岂有立身朝堂，进退狠狈而顾，预谋阃外，贻谋远大者哉。夷考其后，名为陈后，实为黎窃。嘉靖中，黎世中叶，莫登庸复睥??之。黎又匍匐告哀，朝臣又主二杨之说。而世宗赫怒，竟伸天讨。兵未出于国门，莫已父子自缚，泥首军门，削其王号，世守吏职，不闻其倔强自大，劳弊中国也。</p>
<p>所可异者，太祖使沐英取云南，即留英世镇滇中；成祖使张辅取交趾，不以辅留镇彼国，二十年后，并召还黄福。祸发于中官，乱成于庸帅，斋貂、多鱼，特儆漏师，短辕■犊，必败乃公。三百年来，终沦王化。夫亦庙算有遗策，而《春秋》多责备也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88605.html' class='pagedaohang'>【上一篇】<i>:○平山东盗</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88603.html' class='pagedaohang'>【下一篇】<i>：○亲征漠北</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>