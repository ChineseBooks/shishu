<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○高煦之叛</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○高煦之叛</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88600.html' class='pagedaohang'>【上一篇】<i>:○仁宣致治</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88598.html' class='pagedaohang'>【下一篇】<i>：○太子监国</i></a></span>
</ul>
<div class="articleContent" id="articleContent"> <p>卷二十七</p>



<p>○高煦之叛(释赵王高燧附 )</p>
<p>成祖永乐二年，立郡王高煦为汉王，仁宗同母弟也。初，文皇起兵时，世子居守。高煦狙诈多智，以材武自负，善骑射，从征白</p>
<p>沟、东昌有功。江上之战，文皇兵却，高煦适引骑兵至，文皇抚其背曰：&ldquo;吾病矣，汝努力，世子多疾。&rdquo;已而议建储藩府，旧臣淇国公丘福、驸马王宁皆善高煦，时时称二殿下。文皇曰：&ldquo;居守功高于扈从，储贰分定于嫡长。且元子仁贤，又太祖所立，真社稷主，汝等勿复言。&rdquo;至是，立世子东宫，封高煦汉王，国云南；高燧赵王，国彰德。高煦怏怏不肯去，曰：&ldquo;我何罪，斥我万里。&rdquo;文皇不悦。太子力解，得暂留京师。又请得天策卫为护卫，曰：&ldquo;唐太宗天策上将，吾得之岂偶然。&rdquo;又请益两护卫，曰：&ldquo;我英武，岂不类秦王世民乎？&rdquo;又尝作诗，有&ldquo;申生徒守死，王祥枉受冻&rdquo;之语。</p>
<p>上尝命太子及汉王高煦、赵王高燧、皇太孙同谒孝陵。太子体肥重，且足疾，两中使掖之行，恒失足。高煦从后言曰：&ldquo;前人失跌，后人知警。&rdquo;皇太孙应声曰：&ldquo;更有后人知警也。&rdquo;高煦回顾色变。太孙，即宣宗也。东宫性仁厚，笃好经史，有人君之度。高煦不肯竟学，然英武颇类上。长七尺余，轻し，两腋若龙鳞者数片。上每北征，令从左右。上尝与诸大臣微语及储宫事，大臣亦多谓东宫守成令主，上意颇释。一日，上及后御便殿，东宫妃张氏亲执庖■，上御膳恭谨。上大喜，曰：&ldquo;新妇贤，他日吾家事多赖也。&rdquo;自此无易储意。然高煦时媒孽东宫事以闻。尝讠替解缙泄上易储语，缙坐贬交趾。又讠替之，逮系，死狱中。</p>
<p>十二年八月，上北征还，东宫遣使迎上迟。高煦日夜谋夺嫡，复造飞语，动摇监国，并中伤黄淮等。于是坐淮等奉表不敬，逮下狱。十三年三月，改赵王高燧封国于彰德，汉王高煦于青州。时高</p>
<p>煦奏愿常侍左右，不欲之国。复赐敕曰：&ldquo;既受藩封，岂可常在侍下。前封云南，惮远不行，与尔青州，今又托故。如果诚心留侍，去年在此，何以故欲南还？是时朕欲留尔长子，亦不可得。留侍之言，殆非实意。青州之命，更不可辞。&rdquo;</p>
<p>十四年九月，汉王高煦选镑卫壮健艺能军士随侍。敕都督佥事欧陽青悉还原伍，不许稽留。十五年三月，汉王高煦有罪，居之山东乐安州。高煦所为不法，</p>
<p>上以其长史程棕、纪善周巽等不能匡正，皆斥交趾为吏。高煦犹不悛，府中有私募军士三千余人，不隶籍兵部；纵卫士于京城内外劫掠，支解无罪人投之江；杀兵马指挥徐野驴，及僭用乘舆器物。上颇闻之，还南京以问蹇义。义不敢对，固辞不知。又问杨士奇，对曰：&ldquo;汉王始封国云南，不肯行，复改青州，又坚不行。今知朝廷将徙都北京，惟欲留守南京。此其心路人知之，惟陛下早善处置，使有定所，用全父子之恩，以贻永世之利。&rdquo;上默然。后数日，上复得高煦私造兵器，陰养死士，招纳亡命，及漆皮为船，教习水战等事。上大怒，召至面诘之，礻?其衣冠，絷之西华门内。皇太子力为营救，乃免。上厉声曰：&ldquo;吾为尔计大事，不得不割。汝欲养虎自贻患耶！今削两护卫，处之山东乐安州。去北京甚迩，即闻变，朝发夕就擒矣。&rdquo;比至乐安，怨望，异谋益炽，太子数以书戒之，竟不悛。</p>
<p>二十二年，成祖崩，仁宗即位。八月己丑，召汉王高煦赴京。九月甲申，汉王高煦至京。仁宗洪熙元年夏四月，遣汉王高煦子瞻圻于凤陽守陵。当文皇</p>
<p>北征宴驾时，高煦子瞻圻在北京，凡朝廷事，潜遣人驰报，一昼夜六七行。高煦日亦遣数十人入京师潜伺，幸有变。上固知之，顾益厚遇，倍加岁禄，赐赉万计。先是，瞻圻憾父杀其母，屡发父过恶。文皇曰：&ldquo;尔父子何忍也。&rdquo;至是，高煦悉上瞻圻前后觇报中朝事，又曰&ldquo;廷议旦夕废兵取乐安&rdquo;。上召瞻圻示之，曰：&ldquo;汝处父子兄弟间，谗构至此乎？稚子不足诛，遣凤陽守皇陵。&rdquo;</p>
<p>五月辛巳，仁宗崩。六月，太子自南京奔丧，高煦谋伏兵邀于路，仓卒不果。庚戌，太子即位，改明年宣德元年。七月，高煦陈奏利国安民四事。上顾侍臣曰：&ldquo;永乐中，皇祖常</p>
<p>谕皇考及朕，谓此叔有异心，宜备之。然皇考待之极厚。如今日所言，果出于诚，则是旧心已革，不可不顺从也。&rdquo;命有司施行，仍复书谢之。宣宗宣德元年春正月，汉王高煦遣人献元宵灯。有言于上曰：</p>
<p>&ldquo;汉府所遣来者，多是窥瞰朝廷之事，特以进献为名。&rdquo;上曰：&ldquo;吾惟推诚以待之耳。&rdquo;复书报谢。秋八月，北京地震，汉王高煦反。初，高煦既之国乐安，反谋</p>
<p>未尝一日忘。及仁宗崩，帝即位，赐高煦视他府特厚。高煦日有请，及言朝政，上曲徇其意。索驼与之四十，索马与之百二十，索袍服又与之。高煦益自肆，八月壬戌朔遂反。遣枚青潜来京，约英国公张辅内应，辅暮夜系青闻于朝。又约山东都指挥靳荣等反济南为应。又散弓兵旗，令真定诸卫所，尽夺傍郡县畜马。立五军都督府：指挥王斌领前军，韦违左军，千户盛坚右军，知州朱ピ后军。诸子瞻{次土}、瞻域、瞻?卒、瞻??各监一军。高煦率中军，世子瞻垣居守。指挥韦贤、韦兴，千户王玉、李智领四哨。部署已定，伪授王斌、朱ピ等大帅、都督等官。御史李浚，乐安人，弃其家，变姓名，间道诣京上变，言高煦刻日取济南，然后率兵犯阙。升浚行在左佥都御史，遣中官侯太赐书高煦，言：&ldquo;昨枚青来，言叔督过朝廷，予诚不信。皇考至亲唯二叔，子所赖亦唯二叔。小人离间，不得不敷露中恳。且传播惊疑，或有乘间窃发者，不得不略为之备。唯叔鉴之。&rdquo;太至乐安，高煦陈兵见太，傲倨不拜敕，南面坐，跪太大言曰：&ldquo;我何负朝廷哉！靖难之战，非我死力，燕之为燕，未可知也。太宗信谗，削我护卫，徙我乐安。仁宗徒以金帛饵我。今又辄云祖宗故事，我岂能郁郁无动作？汝循营视汉士马，岂不可?洋天下耶？速报上，缚奸臣来，徐议吾所欲。&rdquo;太惧，唯唯归。上问高煦何言，太对无所言。上曰：&ldquo;太二心。&rdquo;已而，锦衣官从太往者，具陈所见。上大怒太曰：&ldquo;事定必治汝。&rdquo;</p>
<p>是月丁卯，高煦遣百户陈刚进疏，言仁宗违洪武、永乐旧制，与文臣诰敕封赠，今上修理南巡席殿等事，为朝廷罪过。又斥二三大臣夏原吉等为奸佞，并索诛之。又书与公侯大臣，骄言巧诋，污蔑乘舆。上叹曰：&ldquo;高煦果反。&rdquo;议遣陽武侯将兵讨高煦，大学士杨荣力言不可，曰：&ldquo;皇上独不见李景隆事乎？&rdquo;上默然。顾原吉，原吉曰：&ldquo;往事可鉴，不可失也。臣见煦命将而色变，退语臣等而泣，知其无能为也。且兵贵神速，宜卷甲韬戈以往，一鼓而平之，所谓先声有夺人之心也。若命将出师，恐不济。杨荣言是。&rdquo;上意遂决。立召张辅谕亲征，辅对曰：&ldquo;高煦鸷而寡谋，外■中忄匡，今所拥非有能战者。愿假臣兵二万，擒逆贼献阙下。&rdquo;上曰：&ldquo;卿诚足办贼，顾朕新即位，小人或怀二心，行决矣。&rdquo;令大索乐安奸谍。</p>
<p>乙丑，敕遣指挥黄谦，同总兵、平江伯陈?防守淮安，勿令贼南走。令指挥芮勋守居庸关。令法司尽弛军旗刑徒从征。戊辰，命定国公徐永昌、彭城伯张昶守皇城；安乡侯张安、广</p>
<p>宁伯刘瑞、忻城伯张荣、建平伯高远守京师。己巳，命丰城伯李贤、侍郎郭?、郭敬、李昶督军饷；郑王瞻??、襄王瞻?善留守北京；广平侯袁容、武安侯郑京、都督张升、山云，尚书黄淮、黄福、李友直协守；少师蹇义、少傅杨士奇、少保夏原吉、太子少傅杨荣、太子少保吴中、尚书胡氵荧、张本、通政使顾佐扈行；陽武侯薛禄、清平伯吴成为先锋。辛未，以高煦之罪，告天地宗庙社稷山川百神，遂亲征。发京师，率大营五军将士以行。东南天鸣，声如万鼓。癸酉，驾过杨村，马上顾问从臣曰：&ldquo;试度高煦计安出？&rdquo;或对曰：&ldquo;乐安城小，彼必先取济南为巢窟。&rdquo;或对曰：&ldquo;彼曩不肯离南京，今必引兵南去。&rdquo;上曰：&ldquo;不然。济南虽近，未易攻；闻大军至，亦不暇攻。护军家在乐安，不肯弃此走南京。高煦外多夸诈，内实怯懦，临事狐疑，展转不断。今敢反者，轻朕年少新立，众心未附。又谓朕不能亲征，即遣将来，得以甘言厚利诱饵幸成事。今闻朕行，已胆落，敢出战乎！至即擒矣。&rdquo;戊寅，获乐安归正人，益知贼中虚实。言：&ldquo;贼初约靳荣取济南，山东布、按二司官觉之，防荣不得发。又闻大军至，不敢出。朱煊力言：&lsquo;宜引精兵取南京，得南京大事成矣。&rsquo;众不从，曰：&lsquo;南人谋家耳，奈我辈何！&rsquo;&rdquo;又曰：&ldquo;高煦初闻陽武侯等将兵，攘臂喜曰：&lsquo;此易与耳。&rsquo;闻亲征，始惧。&rdquo;于是授归正人官厚赏，给榜令还乐安谕众。上仍书谕高煦曰：&ldquo;人言王反，朕初不信。及得王奏，知王志在祸生灵，危宗社。朕兴师问罪，不得已也。王太宗皇帝之子，仁宗皇帝之弟。朕嗣位以来，事以叔父，礼不少亏，何为而反耶？朕惟张敖失国，本之贯高；淮南受诛，成于伍被。自古小人事藩国，率因之以身图富贵，而陷其主于不义。及事不成，则反噬主以图苟安，若此者多矣。今六师压境，王能悔祸，即擒献倡谋者。朕与王削除前过，恩礼如初，善之善者也。王如执迷，或出兵拒敌，或婴城固守，图侥幸于万一，当率大军乘之，一战成擒矣。又或麾下以王为奇货，执以来献，王以何面目见朕？虽欲保全，不可得也。王之转祸为福，一反掌间耳！其审图之。&rdquo;上英畅神武，词旨明壮。六军气盛，龙旗钲鼓，千里不绝。庚辰，薛禄驰奏前锋至乐安，约明日出战。上令大军蓐食兼行，文臣请慎重，武臣曰：&ldquo;林莽间或设伏，百里趋利不可。&rdquo;上曰：&ldquo;兵贵神速，我抵城下营，彼阱中虎，爪牙安施！大军至，乌合之众方汹汹，何暇设伏！&rdquo;遂行，夜分至陽信。时庆云、陽信吏人皆入乐安城，无来朝者。辛巳，驻跸乐安城北，城中黑气黯黪，大军壁其四门。贼乘城举炮，大军发神机铳箭，声震如雷，城中人股栗。诸将请即攻城，上不许。敕谕高煦，不报。已，复遣敕谕之曰：&ldquo;前敕谕尔备矣。朕言不再，尔其审图之。&rdquo;又以敕系矢射城中，谕党逆者以祸福，于是城中人多欲执献高煦者。高煦狼狈失据，密遣人诣御幄陈奏，愿宽假，今夕与妻子别，明旦出归罪。上许之。是夜，高煦尽取积岁所造兵器与凡谋议交通文书，尽毁之。城中通夕火光烛。天壬，午移跸乐安城南。高煦将出，王斌等固止之，曰：&ldquo;宁一战以死，就擒，辱矣。&rdquo;高煦曰：&ldquo;城小。&rdquo;绐斌等复入宫，遂潜从间道，衣白席藁出见上，顿首自陈。群臣列奏其罪，请正典刑。上曰：&ldquo;彼固不义，祖训待亲藩自有成法。&rdquo;群臣复言：&ldquo;《春秋》大义灭亲。&rdquo;上却之，以群臣劾章示煦。煦顿首言：&ldquo;臣罪万死万死，生杀惟陛下命。&rdquo;上令煦为书，召诸子同归京师。罪止倡谋数人，赦城中胁从者。遂执王斌等下行锦衣狱。癸未，令禄、本镇抚乐安，改乐安为武定。乙酉班师，命中官颈系高煦父子赴北京，锦衣卫械系王斌、朱煊、盛坚、典仗侯海、长史钱巽、教授钱常、百户井授等以归。庚寅，驻跸献县之单桥，户部尚书陈山迎驾。山见上言：&ldquo;宜乘胜移师向彰德，袭执赵王，则朝廷永安矣。&rdquo;上召杨荣以山言谕之。荣对曰：&ldquo;山言国之大计。&rdquo;遂召蹇义、夏原吉谕之，两人不敢异议。荣言请先遣敕赵王，诘其与高煦连谋之罪，而六师奄至，可擒也。从之。荣遂传旨令杨士奇草诏，士奇曰：&ldquo;事须有实，天地鬼神岂可欺哉！且敕旨以何为辞？&rdquo;荣厉声曰：&ldquo;此国家大事，庸可沮乎！令锦衣卫责所系汉府人状，云&lsquo;与赵连谋&rsquo;，即事之因，何患无辞？&rdquo;士奇曰：&ldquo;锦衣卫责状，何以服人心！&rdquo;士奇因往见蹇义、夏原吉，义曰：&ldquo;上意已定，众意已定，公何能中阻！&rdquo;原吉曰：&ldquo;万一上从公言，今不行。赵后有变，如永乐中孟指挥之举，谁任其咎？&rdquo;士奇曰：&ldquo;今时势与永乐中异。永乐中，赵拥三护卫，今已去其二。且昔孟指挥所为，王实不预闻。不然，赵王岂至今日乎？&rdquo;义曰：&ldquo;即如公言，今若何？&rdquo;士奇曰：&ldquo;为今之计，朝廷重尊属，厚待之。有疑，则严防之，亦必无虞，而于国体亦正矣。&rdquo;义、原吉曰：&ldquo;公言固当，然上特信杨荣言，不系吾二人可否也。&rdquo;士奇退与荣曰：&ldquo;太宗皇帝惟三子，今上亲叔二人。一人有罪者不可恕，其无罪者当厚之，庶几仰慰皇祖在天之灵。&rdquo;荣不肯。时杨溥亦与士奇意合，溥曰：&ldquo;吾二人请入见上，兵必不可移。&rdquo;荣闻溥言，即趋入见，溥士奇亦踵其后，而门者止二人，不得入。已，有旨召蹇、夏。义以士奇言白，上不怿，然亦不复言移兵矣。车驾遂还京。</p>
<p>九月，帝还京师，御奉天门。高煦父子家属皆至京师，命工部筑馆室于西安门内，处高煦夫妇男女，其饮食衣服之奉，悉仍旧无改。上出御制《东征记》，以示群臣，凡高煦之罪，及朝廷不得已用兵之故，皆详书之。逆党王斌、朱煊等伏诛，同谋伏诛者六百四十余人，其故纵与藏匿坐死戍边者一千五百余人，实口外者七百二十七人。独长史李默免。</p>
<p>上至京，始思杨士奇言，不复及彰德事。然言者犹喋喋，请尽削赵护卫，且请拘赵王京师，上皆不听。乃召士奇谕曰：&ldquo;言者论赵王益多如何？&rdquo;对曰：&ldquo;今日宗室，惟赵王最亲，当思保全之，毋惑群言。&rdquo;上曰：&ldquo;吾亦思之，皇考于赵王最友爱，且吾今惟一叔，奈何不爱。然当思所以保全之道。&rdquo;乃封群臣言章，遣驸马都尉广平侯袁容、左都御史刘观赍以示之，使自处。士奇曰：&ldquo;更得玺书亲谕之尤善。&rdquo;上从之。容等至，赵王大喜曰：&ldquo;吾生矣。&rdquo;即献护卫，且上表谢恩，而言者始息。</p>
<p>汉庶人高煦锁絷之内逍遥城，一日，帝往，熟视久之。庶人出不意，伸一足勾上踣地。上大怒，亟命力士舁铜缸覆之。缸重三百斤，庶人有力，顶负缸起。积炭缸上如山，燃炭，逾时火炽铜?，庶人死。诸子皆死。</p>
<p>谷应泰曰：高煦为文皇第二子，强力善骑射。燕藩兵起，摧锋陷敌，从征有功。而仁宗之在青宫也，性仁柔，体肥足Й，高煦轻之，以为可取而代也。于是潜谋夺长，飞语倾危，私造兵器，陰养死士，中伤东宫官属，自比天策上将。而驸马王宁、淇国公丘福，亦复官府交通，陰图翼戴。自非居守功高，嫡长分定，又且张妃执■，陰教克修，则成师名子，如意类吾，文皇之意亦未保其克终也。然而煦者，不过桀骜不臣，非有深图远算，特以成祖喜其猛鸷，昭帝曲加友爱，于时父兄见骄，恃爱肆奸。封云南，则恚怒不去，封青州，则托故不行。支解无罪，僭用乘舆，逆节所萌，有自来矣。然而煦之谋，非有湘东刻檀之狡也；煦之才，非有曹植自试之铭也；地不过乐安，煦非有吴、楚七国之强也；人不过王斌、朱ピ，煦非有贯高、伍被之佐也。乃以宣宗初御，轻其年少，陈兵踞坐，声罪朝廷。所幸神机内断，亲督六师。煦不先争济南，转躏河北，而困守孤城，束身就缚，岂非外多夸诈，内实怯懦，宣宗料敌真神算也。</p>
<p>至若陈山迎驾，请袭赵藩，杨荣希旨，赞决大计，赖士奇一言，克保亲亲，献还护卫耳。昔袁盎劝■淮南，田叔烧梁狱辞，即令罪状果明，犹当曲全恩纪，而况齐王后悔，背约城守，马攸德望，举朝共知，又安可借金吾片纸，使有杀叔父名乎？</p>
<p>其后逍遥城中，煦婴锁絷。槛猿未尝不牢，缚虎未尝不急，而忽伸一足，勾上踣地，以致铜缸燃炭，身首为灰。彼岂真有阍戕戴吴，筑击秦庭之智哉！要不过桀骜不臣，适以杀其躯耳。虽然，高煦之后，?钅番、宸濠，反者踵起，岂前车之鉴，不足慑以天诛，抑靖难之风，若或贻以家法。盖观于汉庶人之变，而叹蜾蠃之类我也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88600.html' class='pagedaohang'>【上一篇】<i>:○仁宣致治</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88598.html' class='pagedaohang'>【下一篇】<i>：○太子监国</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>