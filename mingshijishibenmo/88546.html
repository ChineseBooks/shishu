<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○甲申殉难</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○甲申殉难</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88547.html' class='pagedaohang'>【上一篇】<i>:</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="articleContent" id="articleContent"> <p>卷八十</p>



<p>○甲申殉难</p>
<p>怀宗崇祯十七年三月十九日丁未，贼李自成陷京师，帝崩于煤山，大学士兼工部尚书范景文死之。初，贼犯都城，景文知事不可为，叹曰：&ldquo;身为大臣，不能从疆场少树功伐，虽死奚益！&rdquo;十八日</p>
<p>召对，已不食三日矣。饮泣入告，声不能续。翌日城陷，景文望阙再拜自经，家人解之，乃赋诗二首，潜赴龙泉巷古井死，其妾亦自经。</p>
<p>户部尚书兼侍读学士倪元璐闻难，曰：&ldquo;国家至此，臣死有余责。&rdquo;乃衣冠向阙，北谢天子，南谢母。索酒招二友为别，酬汉寿亭侯像前，遂投缳。题几案云：&ldquo;南都尚可为。死，吾分也。慎勿棺衾以志吾痛。&rdquo;因诏家人曰：&ldquo;若即欲殓，必大行殓，方收吾尸。&rdquo;乃缢死。三日后，贼突入，见之颜色如生，贼惊避他去。一门殉节，共十有三人。</p>
<p>左都御史李邦华闻难，叹曰：&ldquo;主辱臣死，臣之分也，夫复何辞！但得为东宫导一去路，死，庶可无憾已矣。势不可为矣。&rdquo;乃题阁门曰：&ldquo;堂堂丈夫，圣贤为徒，忠孝大节，矢死靡他。&rdquo;乃走文丞相祠再拜，自经祠中。贼至，见其冠带危坐，争前执之，乃知其死，惊避去。</p>
<p>左副都御史施邦曜闻变恸哭，题词于几曰：&ldquo;愧无半策匡时难，但有微躯报主恩。&rdquo;遂自缢，仆解之复苏，邦曜叱曰：&ldquo;若知大义，毋久留我死。&rdquo;乃更饮药而卒。</p>
<p>大理寺卿凌义渠闻难，以首触柱，流血破面，尽焚其生平所著述及评骘诸书，服绯正笏望阙拜，复南向拜讫，遗书上其父，有曰：&ldquo;尽忠即所以尽孝，能死庶不辱父。&rdquo;乃系帛奋身绝吭而死。</p>
<p>协理京营兵部右侍郎王家彦，贼犯都城，奉命守得胜门。城陷，家彦自投城下不死，折臂足。其仆掖入民舍，自缢死。贼燔民舍，焚其一臂，仆收其遗骸遍。</p>
<p>刑部右侍郎孟兆祥，贼犯都城，奉命守正陽门。贼至，死于门下。妻何氏亦死。其子进士章明，收葬父尸亟归，别其妻王氏曰：&ldquo;吾不忍大人独死，吾往从大人。&rdquo;妻曰：&ldquo;尔死，吾亦死。&rdquo;章明以头跄地曰：&ldquo;谢夫人。然夫人须先死。&rdquo;乃遣其家人尽出，止留一婢在侧。章明视妻缢，取笔作诗。已，复大书壁曰：&ldquo;有侮吾夫妇尸者，吾必为厉鬼杀之。&rdquo;妻气绝，取一扉，置上，加绯服。又取一扉置妻左，亦服绯自缢。嘱婢曰：&ldquo;吾死亦置扉上。&rdquo;遂死。</p>
<p>左谕德马世奇，是日方蚤食，闻变，曰：&ldquo;是当死。&rdquo;家人曰：&ldquo;奈太夫人何？&rdquo;世奇曰：&ldquo;正恐辱太夫人耳！&rdquo;遂作书别母。侍妾朱氏、李氏盛服前，世奇曰：&ldquo;若辞我去耶？&rdquo;二妾言：&ldquo;主人尽节，吾二人亦欲尽节。&rdquo;拜辞已，并入室自缢。世奇亦遂缢。家人救之复苏，告曰：&ldquo;闻圣驾已南幸矣，可为从亡计。&rdquo;世奇不应，睹二妾已死，笑曰：&ldquo;若年少，遂能死乎！&rdquo;乃朝服捧敕北面再拜，取壁带焚之于庭。以司经局印置案上，嘱仆曰：&ldquo;上如出幸，以此上行在。否则投之吏部。&rdquo;复南向拜母，端坐引帛，力自缢死。</p>
<p>左中允刘理顺，贼入城，理顺题于壁曰：&ldquo;成仁取义，孔、孟所传。文信践之，吾何不然。&rdquo;酌酒自尽。其妻万氏、妾李氏及子孝廉并婢仆十八人，阖门缢死。贼多河南人，至其居，曰：&ldquo;此吾乡杞县刘状元也，居乡厚德。吾军奉李将军令护卫，公何遽死也！&rdquo;数百人下拜，泣涕而去。时谓臣死君，妻死夫，子死父，仆死主，一家殉难者，以刘状元为最。</p>
<p>太常少卿吴麟征，奉命守西直门。贼势急，同守者相继避去。麟征遗友人书曰：&ldquo;时事决裂，一旦至此。同官潜身远害，某惟致命遂志，自矢而已。&rdquo;丁未城陷，徒■归，贼已据其邸，因入道左三元祠。时传天子蒙尘，有劝公南归，不应。同官来，招之降贼，怒挥之户外，遂自经。家人救之苏，泣而请曰：&ldquo;明旦待祝孝廉至，可一诀。&rdquo;麟征许之。先是，祝孝廉渊以奏保刘宗周被逮留京师。渊晨至，麟征酌酒慷慨与别，曰：&ldquo;自我登第，时梦见隐士刘宗周题文信国《零丁洋诗》二语于壁，数实为之。今老矣，山河破碎，不死何为！&rdquo;相对泣数行下，因作书诀家人曰：&ldquo;祖宗二百七十年宗社，一旦而失。身居谏垣，无所匡救，法应褫服。殓时用角巾青衫，覆以单衾，籍以布席足矣。茫茫泉路，咽咽寸心，所以瞑予目者，又不在乎此也。罪臣吴麟征绝笔。&rdquo;书毕，投缳死之。渊为视含殓乃去。</p>
<p>右庶子周凤翔，帝崩，梓宫暴露东华门外，凤翔赴哭恸绝。归寓，遗书诀父，有曰：&ldquo;男今日幸不亏辱此身，贻两大人羞，吾事毕矣。罔极之恩，无以为报，矢之来生。&rdquo;复作诗一首，有&ldquo;碧血九泉依圣主，白头二老哭忠魂&rdquo;之句。向阙再拜自缢，二妾从之俱死。</p>
<p>检讨汪伟，先是，闻贼渐近都城，遗友人书曰：&ldquo;京师单弱，不惟不能战，亦不能守，一死外无他计也。&rdquo;及贼犯阙，伟■忄祭累日不食。妻耿氏从容语曰：&ldquo;苟事不测，请从君共死。&rdquo;丁未城陷，伟趋吴给事甘来所，约同殉难。归与妻耿氏呼酒命酌，伟大书前人语于壁，曰：&ldquo;志不可屈，身不可降，夫妇同死，节义成双。&rdquo;为两缳于梁间，伟就右，耿氏就左。既皆缢，耿氏复挥曰：&ldquo;止，止！虽在颠沛，夫妇之序不可失也。&rdquo;复解缳正左右序而死。</p>
<p>户科给事中吴甘来，贼薄京师，兄礼部员外泰来至寓，执甘来手泣曰：&ldquo;事势至此，奈何？&rdquo;甘来曰：&ldquo;有死无二，义也。&rdquo;城陷，传闻圣驾南出。甘来曰：&ldquo;上明且决，必不轻出。&rdquo;乃疾趋皇城，不得入。返寓，家人进饮食，却之。有劝甘来潜遁者，甘来曰：&ldquo;今不能调兵杀贼，顾欲苟全求活耶！&rdquo;遂作书，以后事嘱其兄弟。检几上，有疏草在，曰：&ldquo;留此恐彰君过。&rdquo;取火焚之。兄子家仪奔至，相与恸哭。曰：&ldquo;我不死，无以见志。汝父死，无以终养。古者兄弟同难，必存其一。使皇上在，则土木袁彬，逊国程济，皆可为也。否则求真人于白水，起斟杂谟腥裕是我虽死犹生也。努力勉之！&rdquo;遂冠带北向拜者五，南向拜者四，赋绝命诗一首，引佩带自缢死。</p>
<p>监察御史王章，贼犯京师，章与给事中光时亨同巡城。至阜城门，贼缘堞而上，从人骇走，贼持刃问曰：&ldquo;降否？&rdquo;章叱之曰：&ldquo;不降。&rdquo;贼以刃筑其膝仆地，遂遇害。章子之拭，后死难于闽，甚烈，与章同。</p>
<p>监察御史陈良谟闻变，痛饮作诗，为缳于梁，欲自尽。妾时氏有娠，良谟谓之曰：&ldquo;吾年俞五十无子，汝幸有娠，倘生男，以延陈氏血食，汝必勉之。&rdquo;时氏曰：&ldquo;主人死，妾将谁依？与其为贼辱，不如无子也。妾请先死，以绝君念。&rdquo;遂入投缳。良谟别作一缳，与之同尽。</p>
<p>监察御史陈纯德，时提督北直学校。行部至易水，试士未竟，闻都城贼警，即戒装入都。不数日城陷，自缢死之。</p>
<p>四川道御史赵讠巽，巡视中城，捕贼谍杀之。城陷，贼获讠巽，讠巽瞑目大骂，贼怒，杀于白帽胡病Ｌ仆寺丞申佳胤，闻城陷，投井死。吏部员外郎许直，都城陷时，传先帝从齐化门出，有客劝曰：</p>
<p>&ldquo;天子南巡，公等宜扈跸偕行，共图光复。&rdquo;直唯之。既而出门一望，曰：&ldquo;当此四面干戈，驾将焉往？&rdquo;比闻帝崩，号恸几绝。有客从旁慰解，动以亲老子幼。直曰：&ldquo;有兄在，吾无忧也。&rdquo;是夜为书报其父，作诗六章，起拜阙，已，复拜父毕，自缢死之。一手持绳尾，一手上握，神气如生。</p>
<p>兵部郎中成德，贼报急，即致书同年马世奇曰：&ldquo;主忧臣辱，我等不能匡救，贻祸至此，惟有一死以报国耳。君常忠孝夙禀，谅有同心也。&rdquo;及帝崩，梓宫暴露东华门，德以鸡酒哭奠梓宫前。贼怒，露刃胁视之，不为动。归寓，跪母张氏前恸哭。母曰：&ldquo;我知之矣。&rdquo;入室自缢死。妻张氏亦死。一子六岁，德扑杀之，然后自杀。</p>
<p>兵部员外郎金铉，贼攻城急，铉跪母章氏前，曰：&ldquo;儿世受国恩，职任车驾。城破，义在必死。得一僻地，可以藏母，幸速去。&rdquo;母曰：&ldquo;尔受国恩，我独不受国恩耶？事急，庑下井是吾死所。&rdquo;铉恸哭，即辞母往视事。丁未，归至御河桥，闻城陷，铉望寓再拜，即投入御河。从人拯救，铉咬其背，急赴深处。时河浅，亻免首泥泞死之。家人报至，母章氏亦投井死，铉妾王氏亦随死。其弟诸生钅宗哭曰：&ldquo;母死我必从死。然母未归土，未敢死也。&rdquo;遂棺殓其母。既葬三日，复投井而死。</p>
<p>光禄寺署丞于腾云，冠带呼妻亦衣命服，同缢死。副兵马使姚成、中书舍人宋天显皆自尽。中书舍人滕之所、阮文贵，经历张应选，咸投御河死。儒士张</p>
<p>世禧，二子懋赏、懋官，父子俱自经死。又菜佣汤之琼见先帝梓宫过，恸哭触石死。襄城伯李国桢，贼李自成舁帝后梓宫于东华门外设厂，百官过者，莫进视，国桢泥首去帻，踉跄奔走，跪梓宫前大哭。贼执国桢</p>
<p>见自成，复大哭，以头触阶，血流被面，贼众持之。自成以好语诱国桢使降，国桢曰：&ldquo;有三事，尔从我即降。一，祖宗陵寝不可发；一，须葬先帝以天子礼；一，太子、二王不可害。&rdquo;自成悉诺之，扶出。贼以天子礼{蒿禾}葬先帝于田贵妃墓，惟国桢一人斩衰徒步往葬。至陵，襄事毕，恸哭作诗数章，遂于帝后前自缢死之。</p>
<p>新乐侯刘文炳，贼破外城，帝召文炳同驸马巩永固各率家下二十余人，欲于崇文门突围出。不得，乃回宫。文炳叹曰：&ldquo;身为戚臣，义不受辱，不可不与国同难。&rdquo;其女弟适李，年未三十而寡，文炳召之归。城陷，与弟左都督文耀择一大井，驱子孙男女及其妹十六人，尽投其中。纵火焚赐第，火燃，俱投火死。祖母瀛国太夫人，即帝外祖母也，年九十余，亦投井死。</p>
<p>驸马都督巩永固，从帝突围出，不得，归家。杀其爱马，焚其弓刀铠仗，大书于壁曰：&ldquo;世受国恩，身不可辱。&rdquo;时乐安公主先薨，以黄绳缚子女五人于柱，命外举火，遂自刭从之。</p>
<p>太傅惠安伯张庆臻闻城陷，尽散财物与亲戚。置酒一家聚饮，积薪四围，全家燔死。宣城伯卫时春闻变，合家赴井死，无一存者。锦衣卫都指挥使王国兴闻变，自缢死。</p>
<p>锦衣卫指挥同知李若质爻缥拿牛城陷，作绝命词云：&ldquo;死矣！即为今日事；悲哉！何必后人知。&rdquo;自缢死。锦衣卫千户高文采守宣武门，城陷，一家十七人皆自杀，尸狼</p>
<p>籍于路。顺天府知事陈贞达自尽。陽和卫经历毛维张不屈死。太监王承恩从帝于煤山。帝崩，承恩再拜恸哭，退而自缢于亭</p>
<p>下，与大行相望。百户王某，周锺寓其家，百户劝锺死，锺不应，出门欲降。百户挽锺带至断，锺不听，百户自经。长洲生员许琰，闻京师之变，悲号欲绝，遍体书&ldquo;崇祯圣上&rdquo;</p>
<p>四字，绝粒七日而死。谷应泰曰：闻之君臣大义，有死无贰；忠孝大节，有死无陨。以故须漕碎体，弘演纳肝，荡陰被矢，侍中溅血。莫不气激倾眩</p>
<p>志坚化碧，高高乎与秋日严霜比洁也。然而为之君者，或智昏菽麦，恩同草芥。有若东昏在齐，屠肉沽酒，孙皓居吴，烧锯截顶。而且轵道牵牲，冀存末裔；东堂索蜜，犹丐余生。甚乃骑导刘聪之畋，身坠景陽之井。莫不义辱宗社，形污囚絷。然为之臣者，犹尚奋臂不顾，蹈难如归。辛宾之死，抱而不解；吉朗之亡，哭而弥詈。呜呼！主辱臣死，无所逃也。</p>
<p>况乎怀宗宵旰临朝，唏嘘毕命。公主扌甚胸，妃后并缢。引经死社稷，遗诏爱百姓。自古亡国正终，未有若斯之烈者。以故鼎湖弓坠，到处攀髯，望帝魂归，自然啼血。虽穆满之一军皆化，田横之五百从死，《传》美&ldquo;杀身成仁&rdquo;，《易》称&ldquo;致命遂志&rdquo;，盖亦未为过也。考其时，阖门同死者：中允刘理顺、新乐侯刘文炳、惠安伯张庆臻、宣城伯卫时春、驸马巩永固、金吾高文采是也。父与子俱死者：少司寇孟兆祥、儒生张世禧是也。母与妻子俱死者：枢部郎成德、金铉是也。妻妾从死者：大学士范景文、左谕德马世奇、检讨汪伟、御史陈良谟、勋丞于腾蛟是也。独身效死者：大司农倪元璐、中丞施邦曜、廷尉凌义渠、少司马王家彦、太常卿吴麟征、庶子周凤翔、给谏吴甘来、御史王章、陈纯德，吏部郎许直、兵马姚成、中书宋天显、滕之所、阮文贵，百户王某、知事陈贞达、经历张应选、毛维张是也。闻难饿死者：长洲诸生许琰是也。凡此诸臣者，无论道术素许，至性勃发，位列三阶，荣邀一命，莫不椎心扼吭，追路相从。良以衣带夙铭，冯生者固少；宫车晏驾，蓐蚁者益多耳！</p>
<p>若乃袁景倩之父子，并歼石头；江万里之夫妻，同趋止水。甚者一门伏剑，阖室自焚。虽祖宗豢养之恩，亦怀宗拊循之效也。论者又以生多误国，死未酬君。夫文山开阃，宋室何功；张巡嚼指，睢陽不守。而诸人乃以刀笔之深文，诋箕尾之毅魄，含血喷人，适以自污其口矣。又若李国桢斩衰送葬，绝命陵前；王承恩扶服煤山，雉经亭下。以至菜佣汤之琼恸哭梓宫，触石而死，抑何尽节之多也。呜呼！石院游鳎尽有吾君之痛；风车云马，犹闻杀贼之声。予盖读怀宗之君臣，而叹其亡国之正也。虽与日月争光可也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88547.html' class='pagedaohang'>【上一篇】<i>:</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>