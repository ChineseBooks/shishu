<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○中原群盗</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○中原群盗</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88552.html' class='pagedaohang'>【上一篇】<i>:○郑芝龙受抚</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88550.html' class='pagedaohang'>【下一篇】<i>：○宦侍误国</i></a></span>
</ul>
<div class="articleContent" id="articleContent"> <p>卷七十五</p>



<p>○中原群盗</p>
<p>崇祯元年，延安饥，十一月，府谷民王嘉胤胤倡乱，饥民附之。白水盗王二等复合徒众劫掠蒲州、韩城间。时承平久，猝被兵，人无固志。巡抚陕西都御史胡廷宴庸而耄，恶闻盗，杖各县报者，曰：</p>
<p>&ldquo;此饥氓，徐自定耳！&rdquo;于是有司不以闻。盗侦知之，益恣。劫宜君县狱，北合嘉胤五六千人，聚延庆之黄龙山。二年正月壬戌，抚治郧陽都御史梁应泽以汉南盗告急，请兵。</p>
<p>抚标止步兵三百人。陕西巡抚胡廷宴、延绥巡抚岳和声，各报洛川、淳化、三水、略陽、清水、成县、韩城、宜君、中部、石泉、宜川、绥德、{艹段}、耀、静宁、潼关、陽平关、金锁关等处，流贼恣掠。给事中薛国观上言：&ldquo;贼之炽也，由乔应甲抚秦，置盗劫不问，实酿其祸。今弭盗之方，在整饬吏治，有先事堤防之法，有临事剪灭之法，有后事惩戒之法。&rdquo;上是之。</p>
<p>己巳，固原逃兵掠泾陽、富平，执游击李英。二月，陕西备兵商洛道刘应遇率毛兵入汉中，合川兵败贼。略陽守备黄元极击贼，马蹶被杀，犹手刃贼不置，贼走汉陰。应遇遣</p>
<p>兵追斩五百余，诛渠魁数十人，余走蜀，其匿汉陰山中者，并自杀，汉南盗平。三月丙子，流盗掠真宁、宁州、安化、三水。四月甲午，固原贼犯耀州，督粮参政洪承畴合官兵乡勇万余人，</p>
<p>围贼于云陽，几覆之，贼乘夜雷雨，溃围走淳化，入神道岭。刘应遇以千人&Tau;汉中贼于五丁峡。宁羌知州陈元瓒失防，盗遁。巡按陕西御史吴焕言：&ldquo;秦寇惨掠，古所罕有。抚臣胡廷宴狃于</p>
<p>积弛，束手无措，则举而委之边兵。至延绥抚臣岳和声讳言边兵为盗，又委之内地。总之，两抚欺饰酿患，致奸民悍卒相煽不已，而西安、延安诸邑皆被盗矣。盗发于白水之七月，则边贼少而土贼多，今年报盗皆骑锐，动至七八千人，则两抚之推诿隐讳，实酿之也。&rdquo;</p>
<p>十一月，京师戒严，山西巡抚都御史耿如杞以兵入卫，哗于涿，大掠良乡，如杞逮论死。西兵皆沿边劲卒，溃而失次窜走，剽掠山东。大盗混天王等掠延川、米脂、青涧等县，起前总兵杜文焕剿之。</p>
<p>三年正月，陕西边盗王子顺、苗美连逃兵掠绥德，众三四千，南围韩城。总督杨鹤、巡抚刘广生提兵赴援，斩首三千级。贼遁，复犯清涧，官兵追逐之，贼走西川，官兵追击，降三百余人，余大奔。苗美叔苗登雾啸聚于安定，总兵杜文焕击败之。先是，万历时，朝廷念西军劳苦，预给三月粮，以为常。崇祯二年，秦大旱，粟腾贵，军饷告匮。延绥巡抚杨鹤、甘肃巡抚梅之焕分道勤王，两军复以稽饷而哗，其溃卒畏捕诛，亡命山谷间，倡饥民为乱。时东事益急，廷议核兵饷，各边镇咸厘汰裁饷至数十万，乘障兵咸噪而下。又以给事中刘懋请裁定驿站，即给邮乘传有额，毋滥用县官钱，岁省费无算，谓苏民力也。而河北游民向籍食驿糈，用是益无赖，岁不登，无所得食，所在溃兵煽之，而全陕无宁土矣。</p>
<p>命洪承畴以都御史巡抚延绥。王嘉胤运陷府谷，他贼入山西，犯襄陵、吉洲、太平、曲沃。四月，贼王子顺、苗美陷蒲县。山西自河曲至蒲津千五百里，</p>
<p>俱邻陕，河最狭，贼自神木渡河陷蒲，已分三部，东犯赵城、洪洞、汾、霍，西掠石楼、永和、吉、隰。贼首自号横天一字王。五月，贼破金锁关，杀都司王廉。</p>
<p>六月，王嘉胤运陷黄甫川、清水二营，遂据府谷。洪承畴与杜文焕围之，贼夜劫营，官兵击败之。延安知府张辇、都司艾穆蹙贼于延川。贼求抚，王子顺、张述</p>
<p>圣、姬三儿等俱降。王嘉胤运等掠延安、庆陽，城堡多陷，总督杨鹤主抚，不以闻，与陕抚刘广生遣官持牌四出招贼，贼魁黄虎、小红狼、一丈青、龙江水、掠地虎、郝小泉等，俱给牒免死，安置延绥河西，但不焚杀，其婬掠如故。民罹毒益甚，有司莫敢告，而寇患成于此矣。</p>
<p>兵科给事中刘懋上言：&ldquo;秦之流贼，非流自他省，即延庆之兵丁土贼也。边贼倚土寇为乡导，土寇倚边贼为羽翼，六七年来，韩、蒲被掠，其数不多。至近年荒旱频仍，愚民影附，流劫泾、原、富、耀之间，贼势始大。当事以不练之兵，剿之不克，又议抚之。其剿也，所斩获皆饥民也，而真贼饱掠以去矣。其抚也，非不称降，聚众无食，仍出劫掠，名降而实非降也。且今年麦苗尽枯，斗粟金三钱，营卒乏食三十余月，即慈母不能保其子，彼官且奈兵民何哉！且迩来贪酷成风，民有三金，不能供纳赋之一金。至于捕一盗而破十数人之家，完一赎而倾人百金之产，奈何民不驱为盗乎！若营兵旷伍，半役于司道，半折于武弁，所余老弱，既不堪战，又不练习。当责督抚清汰操练，以备实用也。&rdquo;</p>
<p>山西流贼破蒲州、潞安，官兵败没。七月，御史黄道直言：&ldquo;盗起于饥，请发饷银易米，一从保德州河路，一从洛、宜陆路，赈饥民，庶收拾人心，解散党附。&rdquo;不报。</p>
<p>八月，王嘉胤运勾西人入犯，佯乞降，仍夺路走黄甫川，复引西人入掠。洪承畴、杜文焕从孤山进击，大破之，贼奔溃。十月，王嘉胤运陷清水营，杀游击李显宗，复陷府谷。大盗李</p>
<p>老柴于弧Ⅵ眉渚廊千余人攻合水。宁夏总兵贺虎臣击贼于盘谷，斩六百余级，又败之宁州。十一月，山西总兵王国梁追贼于河曲，发西洋炮，炮炸，兵自</p>
<p>乱。贼乘之，大溃，遂陷河曲。十二月乙巳，盗神一元破宁塞，据之，杀参将陈三槐，围靖边。副使李右梓固守。贼勾西人四千骑，益围靖边，三日夜，遂陷柳树</p>
<p>涧、保安等城。四年正月，神一元陷保安，副总兵张应昌击败之，神一元死，弟一魁领其众。癸未，山西贼犯平陽。</p>
<p>庚寅，王嘉胤运渡河掠菜园沟，副总兵曹文诏击却之。己亥，命御史吴赍金赈陕西饥荒，招抚流盗，谕曰：&ldquo;陕西屡报饥荒，小民失业，甚者迫而从贼，自罹锋刃。谁非赤子，颠连若</p>
<p>斯！今特发十万金，命御史前去，酌彼灾处，次第赈给。仍晓谕愚民，即或胁从，仅入贼党，若肯归正，即为良民，嘉与维新，一体收恤。&rdquo;上召辅臣、九卿、科、道及各省监司于文华殿。上问山西按察</p>
<p>使杜乔林流寇之事。对曰：&ldquo;寇在平陽，或在河曲，近闻渐已渡河，河曲尚阻，须大创之，但兵寡饷乏耳！&rdquo;上曰：&ldquo;前言寇平，何尚阻也？&rdquo;对曰：&ldquo;山、陕隔河，■去倏来，故河曲独被困。&rdquo;问河曲之陷。曰：&ldquo;贼未尝攻，大抵饥民为之内应，今不早图，有误国事。&rdquo;上问陕西参政刘嘉遇以流寇。对曰：&ldquo;流寇因兵饷不足，故难剿耳。且寇见官兵即散，退复啸聚。&rdquo;上曰：&ldquo;寇亦吾赤子也，宜招抚之。&rdquo;又问近寇所在。对曰：&ldquo;一在延安，一在宜川。&rdquo;上凝思久之，命退。</p>
<p>宁武总兵孙显祖言：&ldquo;闻喜、稷山贼二十余万，日剿日益。官兵不过二千，奔逐不支。乞发京营，或调边骑夹剿。&rdquo;命下所督便宜专制。总督张宗衡以兵饷并乏，竟不行。</p>
<p>二月壬子，总兵贺虎臣、杜文焕合军围保安。神一魁勾西人千余骑突围出，复纠贼数万劫宁夏。都指挥王英兵溃，诸道将弃城南奔。戊午，一魁至庆陽，破东关，游击伍维藩击斩五百余人。</p>
<p>戊辰，贼围庆陽，总督杨鹤在垢桑不即援。宜君贼赵和尚等南犯泾陽、三原、韩城、澄城，各贼分犯，不知其数。壬申，神一魁陷合水。</p>
<p>三月丁丑，张应昌等援庆陽，贼围解。时议招一魁，散其党。癸未，贼帅孙继业、茹成名等六十余人来降，总督杨鹤受之。设御座于固原城楼上，贼跪拜呼万岁。因宣圣谕，令设誓，各解散，</p>
<p>或归伍，或归农。自此群盗视总督如儿戏矣。甲午，陕盗刘五、可天飞据铁角城，混天飞、独行狼等聚芦保岭，众各万余，分犯平凉、固原、耀州、泾陽、三原，盗混天猴薄</p>
<p>宁州，分犯环县。贼陷武安，走平凉，诈称官兵，袭陷华亭。时大盗王老虎围庄浪。曹文诏、王性善西剿，诸贼乘虚四犯。杨鹤给降人牒，令各还乡，简其豪千余人，以参将吴弘器领之，</p>
<p>驻宁塞，而宜君、雒川盗又蜂起矣。副总兵曹文诏击贼于栗园，大败之。四月己未，神一魁降于杨鹤。鹤责数其罪，俱伏谢。一魁有战骑五千，鹤侈其事，上言乞赐一二万金赈济，又止巡抚练国事北征。</p>
<p>宜、雒贼亦求抚于国事，从之。其胁从饥民，各给牒回籍，首领置军中。省臣劾宣大总督魏云中、陕西总督杨鹤忄匡怯玩寇，上切责云中等平盗自赎。时言官交论鹤，鹤疏引咎。</p>
<p>曹文诏等克河曲，斩贼一千五百余级，获兵械马骡数千。丁卯，延绥巡抚洪承畴令守备贺人龙劳降者酒，降者入谢，伏兵斩三百二十人。</p>
<p>庚午，贼陷始兴。御史吴西行至延长，寇聚城下，谕以祸福，委同知赵鹤年分赈，贼各解散，游贼闻之，皆回受赈，抚贼七千有奇。降盗不沾泥拥众胁粮赏，复攻米脂。总兵王承恩、侯拱极率三</p>
<p>千人至{艹段}州，洪承畴、张应昌亦至。贼分两营以待，连战，贼始遁。追至西川，斩三百余级，贼溺死无算。官兵屯西川双湖峪，其间窑寨六十有四，皆险绝，尽为贼薮。承畴乃令在在设防堵截，不沾泥惧，率百骑逃关山岭。都司马科等追之，尽歼其骑，不沾泥乃降，手杀贼目双翅虎，缚献柴金龙以自赎。</p>
<p>五月乙亥，王承恩击宜川贼，败之，贼闯王虎、金翅鹏乞降。金翅鹏即王子顺侄成功也。余贼走宜君，其众二万。陕西都司曹变蛟追宁塞遗贼于唐毛山，贼大溃。四战皆捷，先</p>
<p>后斩一千四百余级，而宁塞之逸贼稍杀矣。御史吴至榆林镇，以晋兵遏籴，斗米银六钱，草根木皮俱尽，人至相食，因奏：&ldquo;榆林为西北雄镇，宿将劲兵出焉，非他镇比。</p>
<p>杂贩牟利，商民欣赴，初无损于晋。若以防河为名，而绝秦人之命，恐谋国不在此也。&rdquo;延安贼赵四儿以万余人掠韩城、合陽，灵州参将张全昌以五百</p>
<p>人战三日，斩三百余级。贼走恢荩复进击，斩六百余级。时榆林连旱四年，延安饥民甚众。西安大旱，巡抚练国事更请发帑赈济，不报。赵四儿寻降。</p>
<p>初，洪承畴抚盗王子顺等驻榆林，巡按御史李应期诛之。上谓贼势蹶甚，招抚为非，杀之良是，命吴核奏。丁酉，延绥、榆林大雨，始有禾。庚子，盗满天星降于杨鹤。鹤选其骁勇置营中，散其党万二千</p>
<p>人，即命其魁分勒回籍。未数月，皆畔去。壬寅，贼万人自合水、保安逃出，攻中部，降丁内应，城陷。六月癸卯，曹文诏击斩王嘉胤运于陽城，其党复推王自用为首，</p>
<p>号曰紫金梁。其党自相名目，有老回回、八金刚、闯王、闯将、八大王、扫地王、闯塌天、破甲锥、邢红狼、乱世王、混天王、显道神、乡里人、活地草等，分为三十六营。</p>
<p>辛酉，恢菰艋焯旌铩⒄琶辖鹉毕靖边，张应昌邀之于真水川，败之，追斩四百余级。癸亥，混天猴、独行狼等万余人自甘泉犯合水，洪承畴率兵追击，败之甘泉山中，混天猴等乞降。</p>
<p>七月，贼首上天龙、马老虎、独行狼复掠恢荩列三营于太平原，杨鹤、王承恩击破之，上天龙等以二千人降。给事中孟国祥、曹履泰各奏抚贼欺饰之弊。</p>
<p>癸未，逮总督陕西三边都御史杨鹤下刑部狱，论戍之。丁亥，曹文诏等诸将击贼，连败之，贼奔东北。是役也，合督抚四镇之兵，穷追半月，先后数十战，贼败，潜遁山谷，延安、庆</p>
<p>陽千里内暂安焉。甲午，贼赵四儿六千余人，东渡山西，总督洪承畴等兵从之。贼入沁水县，县东北有窦庄，故张忠烈公铨里居也。先是，铨父尚书五典谓海内将乱，筑墙为堡，甚坚。至是，贼犯窦庄，五典已没，</p>
<p>铨子道浚、道泽俱官京师，惟铨妻霍氏守舍。众议弃堡，去霍氏语其少子道澄曰：&ldquo;避贼而出，家不保；出而遇贼，身更不免。等死耳，死于家，不犹愈死于野乎？且我守坚，贼必不得志。&rdquo;躬率僮仆为守御。贼至，环攻之，堡中矢石并发，贼伤甚众，越四日乃退。其避山谷者，多遇贼婬杀，惟张氏宗族得全。冀北兵备王肇生表其堡曰夫人城。</p>
<p>辛丑，陕西贼陷中部，王承恩击斩千七百级。八月癸卯，总兵贺虎臣击斩庆陽贼刘六，斩其余党五百余人，西路渐平。先是，巡按陕西御史李应期言秦贼旋抚旋叛，上命御史吴确</p>
<p>查报闻，上言：&ldquo;延、庆地亘数千里，土瘠民穷，连岁旱荒，盗贼蜂起。西路则神一元破宁塞、安边，攻保安。一元死，弟一魁继之，又破合水，围庆陽。总督杨鹤招抚四千有奇，余党郝临庵、刘六等众不下数万，掠环县、真宁间。此保安、合水之流孽也。延安四载奇荒，边军始乱，出掠米脂、绥德、青涧，胁从甚众，几于无民，流劫延南。点灯子众号数万，自山西回黄龙山，西安北界数州县，被毒甚惨。此延北边贼流毒西安者也。近官军南剿，贼望风潜逃，相继招安，满天星等降于榆林，余贼遂徙而北。其降贼虽散原籍，仍复劫掠，于是有官贼之谣，而人致恨于招抚之失事矣。点灯子众五六千，在青涧旋抚旋叛。庆陽郝临庵、刘六等亦曾受抚，今攻陷中部者，皆其众也。又降贼独头虎见大兵之来，已出韩城、潼关，道臣胡其俊犹追赆钱九十万，贼复横索，一一给之惟谨。要挟重资之说，有自来矣。为今之计，集兵合剿，歼其渠而余众自破，明赏罚而士气自鼓，秦事犹可为也。&rdquo;</p>
<p>山西贼陷隰州、蒲州，命许鼎臣巡抚山西。洪承畴驻庆陽，报乏饷，已，承畴兵大败赵四儿于山西桑落镇。九月，山西贼入河北，犯济原。神一魁复叛，据宁塞，劫守将吴器、范礼。官兵攻围之，其党</p>
<p>黄友才斩一魁以献。盗独头虎、满天星、一丈青、上天猴等五部，恣掠宜、雒。副总兵赵大胤在韩城，去贼营二十里，不敢出战。土人强之出，报斩</p>
<p>五十级。验之，则率妇女首也。给事中魏呈润劾大落职。壬辰，命洪承畴总督陕西三边，张福臻巡抚延绥。黄友才复叛而遁，追斩千一百级。洪承畴击贼赵四儿，擒之，即点灯子也。起青涧、绥德，奔突</p>
<p>延、西间，往来秦、晋，沿河郡县多苦之。至是伏诛，平陽稍安。其党黑煞神起，又有过天星、蝎子块与紫金梁等，共数十部。自贼据中部，官军攻围两月不下。冬十月，曹文诏及张福臻兵俱至，克之。</p>
<p>陕西贼陷宜川。十一月丙子，陕贼谭雄陷安塞，袭掠一空，仍乞抚。闰十一月，王承恩诱谭雄等五人斩之。癸丑，陕贼不沾泥、张存孟等陷安定。甲子，王承恩克安塞，</p>
<p>斩五百余级，即进剿安定，贼潜走绥德。降丁混天猴勾盗陷甘泉，劫饷银十万八千两，杀知县郭永图，备兵河西张允登战死。洪承畴闻之，遣王承恩分剿。以甘泉弧⒀</p>
<p>咽喉，而自以四百人赴之，贼势日炽。承畴日不暇给矣。宁武总兵孙显祖败贼蝎子块于万泉。十二月，甘泉贼陷宜君，又陷{艹段}州，备兵佥事郭景嵩死之。</p>
<p>己丑，诸降盗复叛，攻绥德。上忧延绥贼蔓，以山、陕督抚请饷疏切责户、兵二部。兵部尚书熊明遇请措二十万金，接济秦中。甲午，孙显祖于河津、闻喜等处，与贼六战俱捷。</p>
<p>五年正月，延绥贼伪为米商入宜君，遂陷之。复陷保安、合水。流入山西者，陷蒲州、永宁，大掠四出。山西巡抚御史罗世锦归咎于秦，谓以邻为壑。给事中裴君赐，晋人也，上言：&ldquo;责成秦之抚镇驱之回秦，而后再议剿抚。&rdquo;盖当事之无定见如此。</p>
<p>洪承畴请留陕西饷银二十万，资剿费，并以劝农，从之。先是，宁塞逸贼合环、庆诸寇，屯镇原之蒲河，欲犯平凉，走凤翔、汉中，陕抚练国事檄固原备兵王振奇同副总兵王性善等截守</p>
<p>各隘口，檄平凉兵备徐如翰同副总兵董志义守泾州各要害，又檄总兵杨嘉谟等缉奸，杀贼塘马，断其耳目，贼遂不敢出。又食乏，互相猜疑。洪承畴从恢菁涞兰仓燎陽，曹文诏以临洮兵至，贺虎臣兵亦至。会于西澳，各夹击贼，大小十余战，追奔数十里，斩首千余级，伤坠无算，而宁塞之寇尽矣。惟浑天猴等尚据襄乐，练国事遂移镇宁州。时以西澳之捷为用兵来第一。</p>
<p>戊午，洪承畴等击败贼于槐安堡，贼虽奔窜，尚破华亭，扰庄浪，而官兵追捕，皆破胆潜匿。先是，延西诸寇，承畴偕文诏先后清荡，而铁角城乃边盗薮，郝临庵、可天飞为官军所败，独行狼跳入其伍，耕牧铁角城，为持久计。闻他盗尽平，甚惧。承畴、文诏击破之，斩可天飞，其二贼亦生得，就诛。自西澳捷后，军声大振，曹文诏忠勇善战，承畴与下同甘苦，得士卒心，转战四载，斩级三万，西人稍稍休息，然亦惫甚矣。</p>
<p>甲子，陕西原任通政使马鸣世奏曰：&ldquo;三秦为海内上游，延安、庆陽为关中藩屏，榆林又为延、庆藩篱；无榆林必无延、庆，无延、庆必无关中矣。乃自盗发以来，破城屠野，四载于兹。良以盗众我寡，盗饱我饥，内鲜及时之饷，外乏应手之援。揆厥所由，缘庙堂之上，以延、庆视延、庆，未尝以全秦视延、庆；以秦视秦，未尝以天下安危视秦；而且误视此流盗为饥民。势焰燎原，莫可扑灭。若非亟增大兵，措大饷，为一劳永逸之计，恐官军骛于东，贼驰于西，师老财匮，揭竿莫御，天下事尚忍言哉！乞敕所司，亟措饷二十万，给民牛种，为兵士犒赏，急图安戢，庶全秦安而各镇安矣。&rdquo;</p>
<p>张应昌等击黄友才，斩之。二月，宁塞逋寇复炽。庚寅，盗夜入恢荩备兵佥事郭应响死之。三月壬戌，陕西贼陷华亭，知县徐兆麟赴任七日，城陷，逮至，</p>
<p>竟坐弃市，人皆冤之。四月，湖广流盗自兴国入江西太和、吉安等处。七月，山西贼陷大宁。八月，曹文诏击贼甘泉，败之。洪承畴令胁从者免杀，降四千</p>
<p>余人，散者亦数千人，余贼散匿山谷。山西巡抚宋统殷击贼于长子，贼奔沁水。庚辰，贼首紫金梁、老回回、八金刚以三万众围窦庄。时张道浚得罪家居，率其族御之，</p>
<p>贼多死，闻秦师且至，惧欲乞抚。紫金梁呼于壁下，道浚登陴见之，紫金梁免胄前曰：&ldquo;我王自用也。误从王嘉胤，运故至，此此来乞降耳！&rdquo;俄老回回亦至。道浚谕之曰：&ldquo;急还所俘，散若徒众，吾为请于抚军，贷尔死。&rdquo;贼乃还所掠，拔营而西，入陽城界。道浚以贼情告于统殷曰：&ldquo;贼狡未可信。&rdquo;因遣使往觇贼，诸贼咸就约，惟八大王、闯塌天五营不受命。紫金梁归款未决，诸军乘贼不备，轻骑袭贼营，贼怒，南犯济源，陷温县。</p>
<p>九月，山西贼破临县，贼魁豹五等据其城。又陷修武，杀知县刘凤翔，焚掠武陟、晖县，遂围怀庆。上以藩封重地，切责河南巡抚樊尚景杀贼自赎。贼既尽向河北，山西巡抚宋统殷、备兵冀北王肇生率军次陵川，扼贼北归。贼北走，遇官军，贼死斗，互相胜负。会夜与贼争险，对营两山头，贼缘穷谷而登，大噪，官军乱，统殷、肇生皆走，与诸军相失。宣大总督张宗衡将兵至高平，统殷、肇生以师毕会，大破贼于桑子镇，贼复入沁水。</p>
<p>十月，诏副总兵左良玉将兵二千五百人援怀庆。癸未，王承恩败安塞遗贼于西川胡堡，贼目乔六自斩其魁以党降，余遁，延、绥稍宁。十一月，罢山西巡抚宋统殷，以许鼎臣代之。</p>
<p>十二月，张宗衡、许鼎臣同逐贼临县，贼转入盘磨山，山方六百里，贼阎正虎据交城、文水以窥太原，邢满川、上天龙据吴城、向陽以窥汾州；紫金梁以秦、豫毛兵俱集泽潞东南，遂乘虚从沁州而北，入榆次，又入寿陽，距太原不五十里。许鼎臣撤师北归。时贼首乱世王与紫金梁争一掠妇，构小隙，遗其弟混天王来归。廷议方督进讨，诸将讳言受降，权辞谢之，约得紫金梁头，始为请于朝。混天王唯唯，泣涕而去。乱世王与破甲锥合谋，图紫金梁。贼分为三，陷霍、垣曲、长子诸县。壬辰，陷辽州，是日除夕也。</p>
<p>是月，赵和尚等贼斩其魁霍维端以降，诸将分领入营，还宜君。六年正月丁酉，贼阑入畿南西山，距顺德百里。时大队在山西，分为二：一北向，西犯平县，窥固关；一南向河北。怀、卫之间，</p>
<p>尽遭蹂躏矣。丁未，左良玉败贼于涉县西，斩其渠。贼望其旗帜皆靡，然贼势尚炽，谋渡河南犯。癸丑，进曹文诏都督同知。文诏连败贼于忻、代间，斩首千五</p>
<p>百级。二月，许鼎臣、曹文诏屯平定，张应昌屯汾州，驻太原东西以御寇。贼踞林县山中，饥民相望而起。左良玉败绩于武安，河南兵七</p>
<p>千，先后失亡殆尽，贼益炽。左良玉势孤，乃请邓霰相援。备兵井陉副使寇从化檄守备李定、王国玺逐贼畿辅，陷贼伏中，兵败，死亡略尽。贼长驱保定，备兵副使卢象升御却之。</p>
<p>曹文诏败贼于榆杜。时文诏屡捷，张应昌逗遛不进，紫金梁、老回回从榆次败，北奔。三月，蜀贼寇百丈关，官军败没。诏总兵邓鼋川兵二千，益以石糁魍了韭矸镆潜，驰赴河南。</p>
<p>未几，马凤仪败没。丙午，山西兵击贼于陽城北，张道浚设伏于三缠凹。贼至，伏起，击之，斩其魁，生擒贼首满天星、闯王，贼大奔。巡抚鼎臣献</p>
<p>俘阙下，奏道浚功第一。四月丙寅，山西贼陷平顺。乙酉，曹文诏败贼于陽城，斩千余级。河南西路贼自辉县入清化镇，所在守将败没。部臣以河南不塞</p>
<p>太行之险，揖贼使入，抚臣不得无罪。五月癸已，山西巡抚鼎臣以流寇恣掠，请蠲积逋，并豫免数年额赋，不许。己酉，上以剿贼诸将，一时功罪勤惰，应有监纪，特命内监陈</p>
<p>大金、阎思印、谢文举、孙茂霖分监曹文诏、张应昌、左良玉、邓鼍，纪功过，催粮饷。仍发内帑四万金，素红蟒段四百匹，红素千匹，军前给赏。</p>
<p>庚申，曹文诏夜袭贼于偏店，贼亡走，坠山谷者亡算，尽南奔。诸将会兵逐之沙河，夺马骡数千，贼自邯郸南走。河北贼陷涉县。</p>
<p>六月乙丑，川兵溃于林县，毛兵杀伤甚众。潞王告急，乞济师。丙寅，河北贼围汤陰、林、辉、涉、安诸邑，别贼自陽城、垣曲来合于济源。</p>
<p>山西贼陷和顺。辛巳，左良玉破贼于怀庆，贼尽奔太行山。上念中州寇盗蔓延，命总兵倪宠、王朴分将京营兵，监以内监杨进朝、卢九德，赐二帅弓矢千五百，战马三百，健丁三百，驰赴</p>
<p>中州夹剿。七月乙未，贼屯彰德、汾州，张应昌进剿，汾陽知县费甲钅惠以逼迫苦供亿，投井死。丙申，山西贼陷乐平。</p>
<p>河北贼攻彰德，左良玉御却之。辛丑，山西贼陷永和，旋陷沁水。贼自秦入晋，五犯沁水，至是陷之。八月丁亥，陕西贼攻隆德，杀知县费彦芳。分守固原参政陆梦</p>
<p>龙战于绥德城下，死之。九月己亥，张应昌败贼于平山，获贼首张有义，即一盏灯也。十月丁卯，山西、河北诸贼二十四营，乘兵渡河而南，犯阌乡，</p>
<p>陷渑池，分入河南、湖广、汉中、兴平。畿内贼至宁晋，掠南宫甚惨。寻走五台山，山周数百里，贼据显通寺，其中薪储皆具，险阻足守，官军不敢击。</p>
<p>十二月己未，河南贼陷伊陽。庚申，陷卢氏。辣饴尤曛荨淅川、内乡、光化、均州。戊寅，犯南陽。庚辰，湖广贼假进香客陷郧西。癸未，湖广贼陷上津。丙戌，陕贼陷镇安。</p>
<p>时秦贼既尽入晋，流突畿辅、河南，至数十万。而延绥贼首钻天哨、开山斧独据永宁关，前阻山险，下临黄河，负固数年不下。延绥巡抚陈奇瑜谋取之，乃陽传总制檄，发兵简众七千人，抵延川，潜师疾走入山。贼不虞大兵至，仓皇溃佚。焚其巢，纵击，斩首千六百级，二贼死。分兵击贼首一座城，斩之，延水盗悉平，奇瑜威名著关、陕。</p>
<p>是年，陕西、山西大饥。七年正月壬辰，降盗王刚、王之臣、通天柱等，至太原挟赏，巡抚戴君恩设宴诱刚等斩之，共斩四百二十九人。王之臣即豹五，</p>
<p>通天柱孝义土贼也。而岢岚大盗高加计，号显道神，尤横。会大旱，饥民投贼者逾众。畿辅兵渐集，贼西窜。</p>
<p>河南贼自郧陽渡江，薄[QDXD]城，掠光化、新野，而襄陽贼六路俱集，郡兵不能支。又贼四五千人入郢界，围均州，往荆门西北夷陵。辛丑，陕贼陷洵陽，逼兴安，西乡土寇乘之，汉中震动。兴安</p>
<p>贼连陷紫陽、平利、白河，道臣王在台固守兴安，洪承畴赴援，城得全。时练国事移兵商、雒，贼南破凤县，入四川。癸丑，陷远安。乙卯，楚贼陷房县、保康。</p>
<p>南京兵部尚书吕维祺奏言：&ldquo;南都、凤、泗、承天，陵寝所在，宜以宿、寿、襄、叶为咽喉。淮、徐则京师咽喉也，乞敕淮抚杨一鹏急宜预备，防贼东犯。&rdquo;</p>
<p>二月壬戌，蜀贼陷兴山。壬申，入瞿塘，陷夔州，一宿去。贼既蔓延秦、晋、楚、豫之郊，流突无定，廷议以为&ldquo;各镇抚</p>
<p>事权不一，互相观望，宜以重臣开督府，统摄诸道兵讨贼&rdquo;。制曰&ldquo;可&rdquo;。佥拟洪承畴因陕西三边所恃，未可轻易。诏进延绥巡抚陈奇瑜兵部右侍郎，总督陕西、山西、河南、湖广、四川军务，视贼所向，随方剿抚。奇瑜檄诸将会兵于陕、川。</p>
<p>三月己丑，南京右都御史唐世济上言：&ldquo;流寇有四：一乱民，一驿卒，一饥黎，一难氓。宜分别剿抚。&rdquo;上善之，下总督奇瑜。乙巳，川兵败贼于巴州。</p>
<p>山西自去秋八月至是不雨，大饥，人相食。四月丙辰，逮抚治郧陽蒋允仪，以失陷郧西诸邑也。川贼渡利州河，札陽平、白水等关，分四路。土人力拒之，贼</p>
<p>走奉节。楚贼在房县，妇倍于男，总兵张全昌连击败之。甲戌，发帑金五万，命御史梁炳赈饥陕西。时山西永宁州民苏倚哥，杀父母炙而食之。</p>
<p>川贼三万人返屯郧陽之黄龙滩，分三道：一均州，趋河南；一郧陽，趋氵制川；一趋商、洛、卢氏。张应昌兵败于均州。丁丑，川贼复入陕，陷两当。己卯，陷凤县。先是，三边总督</p>
<p>洪承畴因插汉犯甘肃，即汉中北行，至栈道青桥驿，闻州贼数万营宁羌，乃返至沔州援之。贼由陽平关过河，奔巩昌，承畴追至成县，见贼势盛，须益边兵，乃檄副将贺人龙、刘成功等兵三千，赴蓝田夹击。及两当、凤县连陷，贼分道，一向边方，一向汉中。知府断栈道，守鸡头冈，贼不得前，间道犯城固、洋县，官兵御却之。贼走石泉、汉陰，又别部贼二万，由凤县趋宝鸡、陽求抚，承畴姑慰谕焉。时抚治郧陽卢象升、总督陈奇瑜以数省兵力萃于楚，楚贼尽西奔汉中。而川、巴、通江入西乡者，复三二千，凡名贼尽遍汉中、兴平，而接于商、雒。癸未，贼复谋入川，阻大江，入西安之终南。五月，陕别贼陷文县。文县去岁大旱，入秋早霜，冬无雪，今春不雨，斗米银七钱。延绥西路数年不登。贼分部一略谎樱一掠延庆，官军迫之，贼皆傍终南山，窜入商、雒。群盗毕集，深入大峪，承畴会师进逐之，遂东走网谷川，复入大山远窜。</p>
<p>己亥，贼复出，再陷凤县、汉南，招抚之。贼一出栈道，西陷麟游、永寿，东陷同安。庚子，贼走凤翔，西趋陽、陇州。乙巳，洪承畴自汉中西援甘肃。</p>
<p>巡抚陕西练国事奏：&ldquo;今日最难有五：曰缺兵。大盗起延绥、榆林，兵不足转调甘肃，自宁夏、甘肃再丧师，今防插汉尚不足，能分以剿贼乎？榆林兵止五千，陈奇瑜率以剿贼，而防秋又当西还，则兵愈少。二曰缺饷。西安、凤翔兵荒，所留新饷，即使支尽，不抵三镇之用，司府无可借，饷将安出？三曰缺官。荒盗频仍，有参罚戴罪，有追赃客死，有失城就逮，道府且不乐就，何况有司？今官缺三十余员，何以治民办贼？故缺官宜急补，而参罚亦宜少减也。曰宗禄。奏俗嚣悍，贫宗尤甚，垂涎赈金，渐不可长。曰驿地。秦、晋驿递，例不全给，今募夫之苦，更加千倍，故人人思遁。凡在冲路，宜全给以安其心。&rdquo;</p>
<p>洪承畴进师岐山。驻三原贼十余万，承畴兵仅三千，张疑设伏，贼从耀州奔同州。时汉中兵三千四百有奇，总兵左光先等将之；临巩兵三千五百，总兵孙显祖等将之；平凉兵千人，副总兵艾万年将之，止可守城。总兵张全昌等兵六千，专视盗所向，为援剿。</p>
<p>六月丙寅，总督奇瑜、郧抚象升剿竹山、竹溪各山寇，连战，斩一千七百余级。奇瑜复败贼于硖石，斩七百余人，氵嗡牢迩в嗳耍堕崖死者二千余人。</p>
<p>七月，陕西降盗陷陇州。己丑，洪承畴奏言：&ldquo;入陕猖獗之贼，大抵可十四五万，明知官军一二万不能四驰，持其势众，旁伏递进，则剿贼之难。贼多精骑，</p>
<p>每跨双马，官军马三步七，则追逐之难。贼攻堡掠野，到处可资，官军待饷转连，则粮刍之难。贼入山负，官兵相持一日，即坐误一日，则时日之难。且请盐课银三十万，加曹变蛟秩，鼓其敌忾。&rdquo;从之。</p>
<p>辛卯，贼至凤翔西关，借口奉督抚檄安插城内，守臣知其诈，绐以门不敢启，须缒城上，先登三十六人，尽杀之。总督陈奇瑜因借为辞，劾地方官绅挠偾抚局，以激上怒，命缇骑逮宝鸡知县李嘉彦及凤翔乡绅孙鹏等五十余人下刑部狱。</p>
<p>叛兵杨国栋拥三千骑，披双铠，直抵西安城下乞抚。巡按范复粹无计，登陴固守。巡抚练国事在合匚胖，驰还，登南城，檄贼至濠畔，语一日夜，未决，度不受抚，必西走骸Ⅺ汽牵密檄沿途官兵饬备，更设伏汽侵夹水沟。时禾茂泥淖，骑不任驰，伏发，歼其半。国事遣官招之，谕杀渠自赎，予上赏。顷之，一贼斩国栋以献，贼人人自疑，互戕千余人，余入南山。</p>
<p>乙未，洪承畴进次华州，各贼闻之，自朝邑折而北，奔澄城、合陽。贼混世王等从凤翔东奔，云犯西安。洪承畴驰一日夜入西安，檄诸路兵赴西安合击贼。贼扬至西安东境，官军以力疲未能出。承</p>
<p>畴恐贼东出潼关，先令张全昌、曹变蛟间道走渭、华，遏其前，而自率兵至潼关红乡沟追贼。游击李效祖、柏永镇力战，贼却，不能出关，因登山。承畴驰赴蓝田，欲从山后间道剿之。丙午，贼觇知官兵意，夜走商、雒。初，老回回等万余，先踞南雒山中，今又益盗万余，其地山谷险阻。承畴率诸将共兵三千人，赴潼关大峪口，截其出，仍备阌乡、灵宝诸处。</p>
<p>总兵尤世威兵溃于雒南，群贼越卢氏，奔永宁。先是，守隘诸兵露宿凡三月，皆致疫痢，不任战。左良玉兵自内乡赴援卢氏。庆陽贼南下，烽火彻三原、泾陽、耀州、富平。</p>
<p>八月，上忧寇，诏发各镇兵四万五千，并赴河南。时豫贼冲突禹、许、长葛间，凡十三营，大营在永宁、卢氏，约九月向山东，诱官军东出，谋袭汴梁。</p>
<p>陕贼复陷陇州，屯州城浃月，参将贺人龙等援陇州，贼围之。群贼到处乌合，简精壮为前驱，收妇女老弱，急则用之饵官军，故诸臣动称斩馘报捷，贼势不减。</p>
<p>总督奇瑜报降贼一万三千有奇，斩渠十人，余俱延安民，并令还乡。先是，贼为洪承畴所逐，窜汉中，川兵扼巴西诸险，贼饥无所得食，故乞降于奇瑜，凡数万人。奇瑜专事招抚，受其降，檄诸军按甲无动，遣官监护降者。诸盗未大创，本无降意，徒以饥疲，困于地险，不得逞，姑从款以纾我师。奇瑜檄所过郡邑，为具糗鸪ご送之。既度栈道，已出险，数万众渐不受绳束，仍事杀掠，所至罢市。贼遂尽杀监护官五十员，攻陷麟游、永寿，势不可遏矣。</p>
<p>贼先锋高杰降于贺人龙。人龙率以袭贼，却之。闰八月乙酉，陕贼陷灵台。辛卯，陷崇信、白水。丙辰，陷泾州。河南大旱。</p>
<p>壬寅，陈奇瑜至凤县。时贼益炽，北接庆陽，西至巩昌，西北至怪荨⒊ぐ玻西南则汽恰⒈鸡，众殆二十万，始悔其见愚，分兵出御，而兵已寡矣。</p>
<p>九月，贼二十余营，西至函谷关，东至河陽，连屯百余里。别贼万余，连营雒南、阌乡。癸亥，陕贼陷扶风。庚午，命吴巡抚山西。</p>
<p>甲戌，豫贼东至于蕲水，大队尽入黄州、广济。兵部檄河南兵入同、华，湖广兵入商雒，四川兵入汉中、兴平，山西兵入韩城、蒲州。</p>
<p>丁丑，陕贼分三部：一由凤县攻汉中；一出略陽，由陽平关入梓ㄅ、剑州，犯蜀；一由宁羌犯广元。辛巳，洪承畴遣副总兵左光先等援陇州，贺人龙围始解。</p>
<p>十月甲寅，陕西巡按傅永淳上言：&ldquo;汉南降盗陷城破邑，所在騷然。皆由奇瑜端主招降，谓盗已革心，不许道途讯诘，故郡邑不敢问。开门揖盗，剿抚两妨，皆奇瑜之流毒也。&rdquo;山西巡抚吴言：&ldquo;招安流盗，最宜慎重，彼狼子野心，势难驯服，况边地穷荒，芜居无食，仅曰免死，遂甘心易虑乎哉！&rdquo;</p>
<p>癸巳，河南盗扫地王等趋江北，自英、霍分掠潜山、太湖、宿松，别部陷陈州、灵宝。己酉，楚贼自京山间道趋显陵，明日遁入山中。时大寇仍聚秦</p>
<p>中，老回回屯武功。辛亥，河南贼陷卢氏。上以秦寇猖獗，壬子，逮巡抚练国事，命李乔巡抚陕西。官军三败贼于华陰、南原之间，斩首千二百级。</p>
<p>十一月，总督奇瑜请各抚、镇分地责成，从之。时抚局大溃，贼氛日炽，故有是请，欲分委其过也。壬戌，江北贼陷英山，焚霍山。庚辰，削总督陈奇瑜职，听勘。</p>
<p>十二月，进洪承畴兵部尚书，总督河南、山西、陕西、湖广、保定、真定等处军务，其总督三边如故。先是，西宁杀将领，承畴还军定乱，贼遂分陷关、陇，西宁既定，承畴自甘肃旋师东行。贼闻承畴将至，悉众东奔，分道尽入河南，集宛、雒间。左良玉军渑池，总兵陈永福合邓鼍南陽，颇有斩获。而山西防河之戍，多逃自灵丘、广昌，径走五台，陕西、郧陽各处告警，贼游兵东下常德。</p>
<p>八年正月丁巳，河南贼陷荥陽，屠汜水，又陷固始。时秦贼数十万出关，分为三：一自陕州上平陽入晋；一自武关向襄陽入楚；一自卢氏东向，分犯河南、北。河南、北诸盗复分为三：一走伊、汝，陷荣、汜，焚掠无遗，东剽及郑州，复分道犯商城；一自叶、蔡南围汝宁；一自怀庆东渡河，掠归德、睢、汝、陈、许等州。其襄陽贼，与汝宁合十五营，众数十万，并入襄陽境。给事中常自裕上言：&ldquo;中原天下安危所系，今群盗充斥，乃仅以左良玉一旅塞新渑，陈治邦等数营扼汝州，陈永福孤军堵南陽，贼势日众，兵力日分，贼二三十万，大小七十二营，蜂屯伊、嵩、宛、雒之间。以数千官军，东西堵拒，贼何所畏而不长驱哉！乞更选边兵，统以廉勇之将，特选重臣视师，庶腹心不致决裂也。&rdquo;</p>
<p>河南逸贼复入汉中，陷宁羌，转入临、巩。庚申，江北贼陷霍丘。兵部议调西北边兵及南兵，共七万二千，饷九十三万六千，并发内库银二十万，齐赴督臣军前，更命尚书承畴统率大兵出关节制</p>
<p>诸路抚、镇，合力剿除，期以六月扫荡廓清，立颁上赏。如仍留余孽，督、抚诸臣立钪氐洹Ｆ浣止一听督臣，概不中制。承畴率军赴河南。陕西贼陷灵台。</p>
<p>河南贼分三道：一趋六安，一趋凤陽，一趋颍、濮。壬戌，陷颍州，知州尹梦鳌、通判赵士宽俱阖室死之。丙寅，贼陷凤陽，凤陽无城郭，贼大至，官军无一人迎敌者，</p>
<p>遂溃。贼焚皇陵，楼殿为烬，燔松三十万株，杀守陵太监六十余人，纵高墙罪宗百余人。留守朱国巷战，斩贼二十七人，力竭死。渠扫地王、太平王入府治，知府颜容暄囚服匿狱中，贼纵囚，获之，贼渠张盖鼓吹坐堂上，杖容暄于堂下，杀之。推官万文英等六人，武官四十一人俱杀。士民被杀者数万，剖孕妇，注婴儿于槊，燔公私邸舍二万二千六百五十余间，光烛百里。贼渠列帜自称古元真龙皇帝，恣掠三日。戊辰，太监卢九德、总兵杨御蕃以川兵三千救凤陽，南京兵亦至。贼奔，以惠徊酚谏耢簦不利，刳神像而去。贼拔营南下，沿途杀掠无遗，趋庐州。</p>
<p>丁卯，命洪承畴趣东驰剿寇。甲戌，凤陽贼陷巢县，已，攻舒城，知县章可试塞三门，开西门诱贼入，陷于坑，奔溃死千人，因掠霍山、合肥诸县。是日围六</p>
<p>合，聚稚子百十，环木焚之，听其哀号，以为笑乐。又裸妇人数千，詈于城下，少有窆碜瑁即磔之，攻三日而去。出帑金二十万助剿饷；发太仆金十万输西安；其湖广饷十九万，</p>
<p>资镇篁等兵；盐课十万，贮淮、扬以防寇逸。初，兵部会户部，调南北主客兵七万，马一万五千，每兵日银三分，米一升五合，马日草一束，银二分，豆三升，银二分。计五阅月，约十一万金云。</p>
<p>戊寅，江北贼自舒城抵庐江，邑人具币求免，伪许之，夜袭城，城陷。己卯，陷无为州。洪承畴抵河南，河南诸盗知承畴至，又入潼关。承畴遣副总兵</p>
<p>来胤昌以千二百人往戍西安，令总兵秦翼明、游来朝间道向山东趋徐州，捍江北逸寇。庚辰，江北贼满天星、张大受等攻桐城，不利。贼渠乘舆绕城</p>
<p>呼降，守将射中其腰，夜走潜、太诸邑。诸邑多山氓，习猎，射虎豹，药弩窝弓甚设，所在结寨杀贼，贼遂西向麻城，抵汉口。二月，癸未，江北贼陷潜山。乙酉，陷罗田。</p>
<p>命总兵曹文诏剿寇陈、许。时湖广扼贼，贼仍走太湖，攻陷之。而河南贼迫于诸路兵，其在南陽者，过应、随驻枣陽。在汝宁者则入黄州。而凤、颍贼入英、霍、蕲、黄一带，扰殆遍。其在嵩、卢、灵、陕诸寇，密迩潼关。雒南者，又折入秦中，约六七万，西安诸县并遭蹂躏。有四大营，北渡渭，突剽埂⒁间。其山西寇，则在平陽、汾州诸县，并野掠，而土寇助之。</p>
<p>癸未，巡按凤陽御史吴振缨始以皇陵之变疏闻。是日，上当御经筵，特传免，素服避殿，亲祭告太庙，命百官修省，俱素服从事。逮巡抚凤陽都御史杨一鹏并振缨下狱。一鹏论死，弃西市，振缨遣戍。</p>
<p>乙未，命侍郎朱大典总督漕运，巡抚凤陽，同洪承畴协剿。承畴请&ldquo;四川抚镇俱移夔门、达州，进援襄、汉；湖广抚镇分驻承天、襄陽；郧抚移驻郧、襄，漕督移驻颍、亳，进援汝宁、归德；山东抚臣移镇曹、濮，进援江北、江南；山西抚臣移蒲州，进援灵、陕；陕西抚臣移商州，调度兴安、汉中；河南抚臣移汝南、南陽间；保定抚镇移驻邯郸、磁州，可南北策应。&rdquo;从之。</p>
<p>三月癸丑，湖广贼陷麻城。丙辰，省臣乞蠲陕西八年以上逋租，不许。庚申，蕲、黄大盗爬天王拥众八百余人，村民擒之。身长八尺，</p>
<p>自言&ldquo;天亡我，非我罪也&rdquo;。倡乱十二年，陷十州县，其子日啖人心，发、双目俱赤。先是，凤陽贼奔蕲、黄，洪承畴次汝宁，虑其再入江北，令邓</p>
<p>龆笾。令曹文诏邀之应、随间，又总兵贺人龙、刘成功率兵分驻信陽、泌陽，恐其入豫也。壬戌，汉中贼陷宁羌。丙子，总兵邓鑫叛率杀于樊城。鑫藜吐桑所将蜀兵好婬掠。</p>
<p>俄骑营畔，霰苈プ够鹚馈＞儆北窜，惟步卒未动，洪承畴命副总兵贾一选、周继元分领之。是月，给事中常自裕言：&ldquo;皇上赫然振怒，调兵七万，其实不过</p>
<p>五万；且分之各处，未足遏贼。凤陽焚劫四日而马广至，归德围解三日而邓隼矗颍、亳、安、庐之贼返旆而北，尤世威等信尚杳然。至贺人龙等，各处婬掠，所谓贼梳而军栉也。唯皇上严饬之，以伸军法。&rdquo;</p>
<p>四月乙酉，承畴次汝州，以各寇之复入秦也，率诸将自汝入秦，檄曹文诏以师会。丙午，承畴次灵宝，文诏自南陽至。以商、雒为贼薮，汉中、兴平其寄境也，令文诏出阌乡，直捣商、雒，自驰兴安，遏其奔轶。</p>
<p>五月甲寅，曹文诏夜至五峪，寇伏险以诱，文诏击败之。张全昌自咸陽出兴平之东，老回回等拒官兵，营五十里。贺人龙南入子午谷，夺其南径。刘成功及游击王永祥往东南，遏其北走，夜渡河走ハ兀承畴亦渡河追之。丙辰，至王渠镇。寇方下南山恣掠，贺人龙遽击走之，追至大泥峪，寇舍骑登山。丁巳，官兵至县之秦王岭，值寇，张全昌击败之。自是商、雒之寇逃终南山中，余寇西奔兴平。盖冬、春之间，寇奔豫，奔楚，奔江北，其势多而且散，至是寇又悉萃于秦矣。</p>
<p>六月壬午，下河南巡抚玄默于狱。丁酉，免陕西巡抚李乔官，议罪，以庸懦玩寇也。以甘学阔巡抚陕西。乙酉，秦贼摇天动袭陷西和。丙午，总兵曹文诏至娑罗寨，寇大至，力竭自刎。文诏敢斗，</p>
<p>前后杀贼万计，为贼所畏，官军闻之夺气。秦贼在晋者，巡抚吴会兵逐之，走河南，惟显道神、活地草、乡里人三营留晋。方谋合兵剿灭，会西人入塞，敛兵防河，贼复</p>
<p>炽。七月癸亥，秦贼陷澄城。八月壬午，陷咸陽。丁酉，商、雒寇复入河南，犯卢氏。</p>
<p>癸卯，命湖广巡抚卢象升总理直隶、河南、山东、四川等处军务，统关、辽兵，赐尚方剑，便宜行事，端制中原。洪承畴剿寇西北，象升剿寇东南。如寇入秦，象升进兵合击。</p>
<p>十月壬辰，老回回袭陷陕州。乙巳，上下诏罪，已避居武英殿，减膳彻乐，除典礼外，惟以青衣从事，以示与行间文武士卒甘苦相同之意。先是，贼翻山鹞降于承畴，贼首闯王退屯干州，承畴令降贼翻</p>
<p>山鹞说之，不听，南走武功。承畴追击败之，闯王率大队自汽恰⑽涔Ψ值蓝珊印Ｊ一月辛酉，河南贼焚关厢而西。老回回犯南、邓。秦贼一字王等部众二十万，撞天王统十七万，自潼关出犯阌乡、</p>
<p>灵宝，大队东行，尘埃涨天，阔四十里，络绎百里，老弱居中，精骑居外。左良玉与总兵祖宽两军相隔，东西七十里，遥望山头，不敢邀击。贼抄掠诸路，截烧粮草，诸军乏食。秦贼屯于恢荩绵亘百里。</p>
<p>己未，祖宽破贼整齐王于九嵩，贼溃而为二，东走偃、巩，南走汝州。丙辰，群贼大会于龙门、白沙，连营六十里，祖宽分兵袭击之，斩首千余级，群贼败衄，东南奔光、固，入霍丘，进逼凤陽。淮督朱大典率兵驰寿州。</p>
<p>十二月乙酉，贼闯王、曹操数十万围光州，舁大炮二十座攻城，然二炮，城拉然崩颓。城中顷刻火作，贼乘而入，官吏士民屠戮无遗。汉中群贼会于汉南。戊戌，雅黎参将罗于萃连击败之，穷追贼</p>
<p>于子午谷，夺其所掠子女二千口，贼奔饶风关。庚子，江北贼陷巢县、含山，遂袭陷和州。九年正月丁未，总理卢象升师次于凤陽，诸道兵毕会。壬子，闯王、闯塌天、八大王、摇天动七贼连营数十万攻滁州，</p>
<p>环山为营，包络原隰百余里。行太仆寺卿李觉斯、知州刘太巩督率士民固守。贼云梯冲跖螅穴地填濠，百道环攻，城头火轮巨炮相续发，訇轰毁诸山。出贼不意，纵将士夺其云梯燔之，贼衄者众，敛兵稍退。夜复进攻，掘为支河，泄濠以涸之，贼骑黑牛渡河，城上连炮击之，贼死益众。</p>
<p>癸丑，贼退，掠屯阝落山谷妇女数百人，裸而沓婬之。已，尽断其头，孕者则刳其腹。环向堞植其跗而倒埋之，露其下私，血秽淋漓，以厌诸炮，守城兵多掩面不忍视。贼噪呼向城，城上燃炮，炮皆迸裂，或喑不鸣，城中惶惧。觉斯立命取民间圊片俞亦数百枚，如其数，悬堞外向，以厌胜之。燃炮皆发，贼复大创，贼怒，攻益急。</p>
<p>甲寅，卢象升合诸道兵驰援滁州，祖宽以关、辽劲卒为前锋，象升以火攻三营为后劲，躬率麾下三百骑居中督战。昧爽，至城下。贼以云梯鱼丽肉薄饱城，已堕西北两关羊马墙，贼多空营出掠。尘起，大兵至，贼不虞也。祖宽跃马而进，贼群起接战，诸将并至，战于城东五里桥，官军踊跃争奋，贼大溃。象升麾诸军追之，逐北五十里，积尸相撑枕，获其器械甚众，斩级一千二百。朱大典遣副将杨世恩复截之于定远，斩六百余级，其东奔者，刘良佐扼之于广武。贼遂西突池河。乙卯，贼自池河别道出东冈。守御刘光辉等以五百人守东冈，贼万众并至，孤军格斗，光辉等力竭，赴水死，一军皆没。贼袭其甲裳旗帜渡河，守者不觉也。既毕渡，贼乃夺路而走江浦，提督总兵杜弘域自浦口驰追之，不及。</p>
<p>丙辰，滁州溃奔诸贼西向凤陽，犯园陵，漕抚朱大典、总兵杨御蕃列营陵墙，守甚严，贼不敢攻，遂西渡河，焚抄怀远。丁巳，枣陽土贼廖三、袁世儒、李玉石以牛酒迎河南大贼，张</p>
<p>乐高燕，连伙入营。癸亥，江北贼紫薇星陷怀远。甲子，朱大典兵至怀远，贼焚庐舍，北渡。己丑，陷灵璧，进逼泗州。副将祖大乐败贼于永城，斩贼首混天王，夺驴马万头。</p>
<p>郧襄贼焚[QDXD]城，士民空城走。戊辰，江北贼陷萧县。己巳，陕西贼陷麟游。滁陽败北之贼，祖大乐再破之于永城，精锐散亡大半，东奔宿</p>
<p>州，突入沛县，焚﹃妇竖不遗，尽掠丁壮入营中。壬申，河南别贼陷阌乡。给事中常自裕上言：&ldquo;流寇数十万，最强无过闯王，彼多番、汉降丁，坚甲铁骑。洪承畴、卢象升即日报斩获，不过别营小队耳，</p>
<p>于闯势曾无损也。今秦贼在宜君、恢荩不过闯将，当责成秦抚。豫贼在河南汝州者，止老回回数贼，当专责豫抚。而督理两臣宜令专图闯王。在承畴以王承恩、孙显祖等边兵、川兵二万出关，由汝、鲁疾趋光、固，遏其后。在象升以祖大乐、祖宽等关兵、篁兵二万，由息、颍奔英、六，截其前。淮抚朱大典、提督杨御蕃等屯于庐、霍，防其东突。应抚张国维以许自强等屯于潜、太防，其入安庆楚。抚王梦尹以秦翼明等屯于麻、黄，防其南冲。唐、邓、随、枣之间，则责郧抚宋祖舜。若猎兽合围，则贼自无所逃。贼渠歼，而余贼自成破竹矣。&rdquo;</p>
<p>闯王合扫地王、紫金梁等二十四营攻徐州，不克，遂西陷虞城，入河南。一字王、曹操、扫地王五营由归德趋开封，至石家楼。辛未，祖大乐潜师归德截其前，分兵设伏，而以轻兵诱之，遇贼于雪园。既战，官军佯败，贼争先驰逐，大乐鸣鼓举麾，东西两翼突出攻贼，贼惊大乱，官兵三面奋击，斩首一千四百余级。</p>
<p>郧、襄贼分为二：一往均州，一入四川。乙亥，群贼大会于兰陽。卢象升驻师寿春。二月丙子，贼陷潜山。己卯，陷太湖。郧、襄贼犯竹山。竹山自崇祯七年为贼屠陷，八年十月，知县</p>
<p>黄应鹏仅栖草舍数椽。至是贼复至，应鹏弃城走，贼遂入据城。有征粮六百石，尽为贼有。食尽，焚县治而去，为空城矣。山西饥，人相食。</p>
<p>甘肃总兵柳绍宗败贼过天星于西宁州。过天星合九条龙等八营，西掠兰河，南扰会宁。洪承畴檄左光先与绍宗合兵击之，绝其西奔。贼复自万安走盐池，两军力战破之，贼穷蹙请降。陕西巡抚甘学阔受其降，安插其部数万人于延安。寻延河劫掠如故。</p>
<p>三月丙午，山西贼陷和顺。兵部奏：&ldquo;贼在秦、豫山中。闻其向来粮饷，多由淅川水运以通荆、襄贾贩，可艘而致之，宜遣将往淅川断寇。&rdquo;报可。</p>
<p>丁未，贼九条龙、张胖子从南漳、柳池陷[QDXD]城、官山，逼保康，二千里焚掠靡遗。庚戌，陷竹溪、房县，知保康城空不入。总理卢象升率诸将追贼至[QDXD]城。丁巳，贼走郧州，官军三道并进，大雾，贼迷道，不知兵至，仓猝接战，奔山。官军逐之，贼颠而坠者无算。杀贼将黑煞神、飞山虎，追奔数十里，尸填沟堑。时河南巡抚亦讨内乡、淅川余寇。祖宽、李重镇兵由荆门达荆州，防其奔轶。会秦翼明、杨世臣等搜山，祖大乐由光、邓夹击江北，贼略尽，河南贼少，大寇俱遁秦、楚万山之中。象升言：&ldquo;秦、豫、楚大山绵亘千里，贼出没无端，若奋剿穷追，何地可歇！凡崇冈峻岭，密箐深林，扳木悬崖，日行三四十里，马不能进，人苦于登。此时折色银无所用，本色粮无从运，车驴无所施，势必以人负米二斗，随兵来往。日食一升，一供兵，一自赡，十日而二斗之粮尽。无论此十日内遇贼胜负，而以千兵入，须千人肩运，万兵入，须万人肩运，即贼不出，而俱归于尽矣。&rdquo;</p>
<p>唐王聿键奏：&ldquo;南陽氵存饥，有母烹其女者。&rdquo;癸亥，陕西巡抚甘学阔削籍，听勘，以孙傅庭代之。乙丑，贼闯王、蝎子块自兴安入汉中。甲戌，抚治郧陽宋祖舜削籍，以追寇失利，亡其符印。</p>
<p>四月，以苗胙土抚治郧陽。免上津等十五州县田租。辛丑，总理卢象升会师次于洛陽。五月癸丑，下诏大赦山、陕胁从群盗。令地方多方安插，以消</p>
<p>反侧，违者重治之。是月，陕贼过天星复叛于延安，谋渡河入山西。李自成、老回回、混十万等数部，自楚、豫入商南、雒南大岭。总兵秦翼明击贼南漳山中，败之。</p>
<p>总兵俞冲霄击贼安定，恃捷轻进，败没。命职方员外郎包凤起赍诏招抚群盗。六月乙酉，洪承畴上言：&ldquo;秦中兵今实数共骑步一万三千有奇，见选川兵五千有奇，俱步卒，专蓝田、商、雒等处，堵剿秦、豫接</p>
<p>界之寇。先是，闯将李自成众约三四万，混天王众约二万，过天星、满天星众约二三万，历次剿散。混天王逃延绥、定边，势孤，复合闯将、过天星、满天星等，今奔延绥等处，犹可督责收拾。闯塌天、闯王、蝎子块俱出郧、襄，已奔兴安、汉中。进则入三秦，退可犯楚、豫。亟宜合兵凑饷，力图协剿。&rdquo;</p>
<p>七月癸丑，陕西贼陷成县。壬戌，巡抚陕西孙傅庭击贼于汽牵大破之，擒贼首闯王高迎祥及刘哲等，献俘阙下，磔于市。蝎子块走河西。八月庚辰，老回回焚开封西关。时群盗出没豫、楚间，屡衄，</p>
<p>散而复合。九月，京师戒严，命总理卢象升总督各镇兵入援。癸亥，改象升总督宣、大、山西军务。初，象升方追贼至郧西，闻警，以师入卫，遂有改督之命。时闯王已诛，蝎子块已为象升追逐入秦，河南</p>
<p>少宁。自群盗扰河南、北者三年，夹河千里，鸡犬无声，关市尽空，荒村深谷，残黎多夜伏丰草深林中，采野穗以食，田垄间乱木牙槎皆成拱矣。虎狼千百成群，杳非人境。贼既无可掠，而象升合大军于中原，罗而蹙之，群盗尽入楚疆，悉锐以相持。及是象升既以关、辽之兵北去，老回回等盘踞郧、襄间，休粮息马，秋高足食，乃以全军合曹操、闯塌天诸贼，共二十万，沿江长驱而下，蕲、黄、六合、怀宁、望江、江浦所在告警，烽火及于仪、扬矣。</p>
<p>壬戌，寇至尉氏。甲子，至登封，至汝南。于是寇复入河南矣。己巳，以兵部侍郎王家贞巡抚河南，总理直隶、川、湖、山、陕军务。</p>
<p>十月甲申，河南贼陷襄城。汉南贼陷郧城。十二月，以郧、襄贼逞，罢抚治都御史苗胙土，以陈良训代之。十年正月丙午，老回回等趋桐城。</p>
<p>丁未，总兵秦翼明逐贼于麻城、黄冈间，败之。老回回所部整齐王、八大王九营溃而为四。一支走罗田，一支走团风镇，一支向蕲水，一支趋岐亭。闯塌天等诸贼分两路至江北。一自桐城犯庐江、舒城，一由光、固俞霍山、六合东行。各分为数十股，分扰江北。戊午，淮抚朱大典驰赴之。时诸贼混天星侵轶商、洛，李自成纵横西安，过天星盘踞尽⒙ぃ独行狼在汉南，蝎子块在河西，与西番合谋。其余楚贼尽在江北，而豫贼亦自光、固而南会之。应天巡抚张国维驻师京口，沿江戒严。甲子，别贼自颍、亳趋滁州，营火夜烛数十里，群贼会之。至池河，礼醮于大山寺，荐拔亡者，遂分屯大江、小江、皇甫、常山诸山，仪真、六合人民俱倚担而立。</p>
<p>二月，左良玉大破贼于舒城、六安，连战三捷。秦翼明败闯塌天于细石岭，擒贼首一条葱、新来虎。贼至英山，分营山险，伐竹为筏，谋渡江，潜窜大山中。张国维檄左良玉入山搜捕，良玉新立功，骄蹇不奉调发，惮入山险，屯于舒城。逾月，拥降丁万人，军中妇竖数千，为营环数十里，所至焚劫，壮丁衣绯横行，屯阝集为虚。国维三檄之，始自舒城进发，贼已饱掠出境。山西总兵王忠以兵援河南，称病，数月不进，一军噪而西归。给事中凌义渠劾之，诏逮王忠入都。革良玉职，杀贼自赎。</p>
<p>乙酉，命陕西巡抚孙傅庭兼总理河南。闰四月壬寅，以熊文灿为兵部尚书兼副都御史，总理直隶、山、陕、川、湖军务，督剿流寇。时文灿新平闽寇，有威望，故有是命。</p>
<p>大旱。群盗盘踞江北，老回回等八营，谋避暑六安，乃散入潜山、太湖诸岭陰林樾以息马，时出抄掠。因分屯醉石岭诸路，离安庆四十里而军。</p>
<p>河南巡抚陈必谦罢，以常道立代之。廷议大发兵，计臣苦于无饷，兵部尚书杨嗣昌建议，因改粮为均输，以济军食，因加赋二万两。下诏有&ldquo;暂累吾民一年，除此腹</p>
<p>心大患&rdquo;等语。五月，郧、襄贼犯荆州，焚荆王坟园。七月，以史可法为右佥都御史，巡抚安、庐、池、太等处军务，时以寇患，故创设。</p>
<p>丁亥，江北贼陷六合，遂围天长。八月戊申，贼突入凤陽，掠械器而出，渡河分往河南、泗州。十月，陕贼过天星同李自成入蜀，混天王、蝎子块随之。川兵</p>
<p>大败混、蝎二贼于广元，斩首千级。十一月庚寅，兵部尚书杨嗣昌请限剿寇之期，令秦抚断商南、雒南，郧抚断郧西，楚抚断常德、黄州，安庆抚断英、六，凤抚断</p>
<p>颍、亳，应抚截潜山、太和，江西抚截黄梅、广济，东抚截徐、宿，晋抚截陕州、灵宝，保定抚扼渡延津一带。总理熊文灿提边兵，太监刘元斌提禁旅，豫抚率左良玉、陈永福等兵合剿中原。从之。</p>
<p>癸巳，江北贼陷灵璧。十二月，禁军大集于襄陽，贼尽走郧西。乙巳，以戴东匚都御史，抚治郧陽。命洪承畴合孙庭并剿河南寇。</p>
<p>十一年正月，总兵左良玉、陈洪范大破贼于郧西。二月，巡按河南御史张任学改都督佥事总兵官，镇守河南。任学欲荐故丹徒县知县张放，极诋诸总兵不足恃，盛称文吏原有奇才，</p>
<p>可以御寇，故有是命。三月，户部主事张缙彦言：&ldquo;臣任清涧知县，于兵情贼势亲见有素。盖贼之得势在流，而贼之失势在止；贼之长技在分，而贼之穷</p>
<p>技在合；贼之乘时在秋、夏，而贼之失时在冬、春。昔大贼王嘉胤破河曲，据其城，曹文诏等夺门砍杀，而嘉胤歼。李老柴破中都，据其城，巡抚练国事督兵攻围，而老柴擒。神一元破宁塞，据其城，左光先等与战而一元死。谭雄破安塞，据其城，王承恩等攻围而谭雄诛。此皆守而不去之贼，故速死也。过天星、老回回、混十万等，所破城邑无算，官军未至，旋即奔逸。此皆流而不居之贼，故缓死也。贼入晋、豫，分头成部。自秦及汝、雒，以至江北，无处不被贼。岂贼真有数十百万，盖分股以披其党，牵掣我兵，故见多也。前总督陈奇瑜，驱天下之贼尽入汉中，出栈道关，正可一鼓而灭。乃以招安致败，不可复收。古人以八日而平贼数万者，利其合也。夏、秋之间，刍粮尽在场圃，足供士马之资。冬、春非破城攻堡，不能得食，官兵促之则尤易，故时有利有不利也。今若欲破贼，惟在乱其所长而使之短，破其所得而使之失。直截以攻之，分番两军，一追一驻，贼当之必破矣。贼党虽众，大都观望，其先倡者，不过一二支，故尽一股则论赏，不必事平汇叙。纵一股则论罚，不许报级塞责。贼不望风而靡，未之有也。&rdquo;上是之。</p>
<p>四月丙申，夺总督洪承畴尚书爵，仍以侍郎总督，总兵左光先、曹变蛟并夺五级，限五月尽贼。六月，逮湖广巡抚余应桂，以方孔照代之。八月，总督洪承畴报陕西贼剿降略尽，命出关向河南、湖广。</p>
<p>癸卯，江北贼陷睢宁。曹操会群盗过天星、托天王、十反王、整齐王、小秦王、混世王、整十万、革里眼于陕州，遂南走内乡、淅川，犯襄陽。九月庚申，熊文灿次于襄陽。甲子，遣副将龙在田邀击革里眼、</p>
<p>射塌天于双沟，大破之，老回回等俱东奔枣陽。诸军追逐数十里，斩首六千级，夺其牛马骡万头，群盗披靡四逸。曹操独留内、淅山中，势孤，守险自保。文灿檄良玉、洪范进兵淅川，招安群贼。</p>
<p>十月，京师戒严，召孙傅庭于陕西，召洪承畴于三边。于是承畴、傅庭率诸将合兵五万，先后出潼关入援。曹操闻之，谓为剿已也，率九营从郧陽浅渚乱流而涉，突走均州，叩太和山提督太监李维政乞抚。维政为言于文灿，文灿乃檄止诸军。曹操九营俱就抚，文灿上言请贷其罪。令诸将宴曹操于迎恩官署，授操为游击将军，供亿甚备。曹操名罗汝才。</p>
<p>庚戌，以丁启睿为都御史，巡抚陕西。罗汝才既抚，分屯群贼于房、竹，保障四邑，自言&ldquo;不愿受署为官，并不愿食饷，愿为百姓耕田此中而已。&rdquo;文灿一切为羁縻，檄</p>
<p>汝才解散胁从诸众，简骁壮从征立功。汝才不听，因与郧、均诸邑居民分地错壤而居。时张献忠亦就抚，屯[QDXD]城，汝才遥与为声援。抚治郧陽戴东刈嘣唬&ldquo;曹操、过天星十数大寇，近以理臣襄陽</p>
<p>之捷，回、革东逸，曹操就抚，分插其众于郧、均诸邑，不从解散之令，且曰：&lsquo;愿为百姓耕田。&rsquo;此目前盗铃之说耳。张献忠入据[QDXD]城，屡檄不前，将俟民间田熟，分其夏秋之粮，稍不遂意，干戈遂起。荆、襄重地，今数省大寇环聚二三百里，羽翼已成，将有不可言者。然各贼尽聚郧地，四面合围，有■鱼ㄊ拗势。以理臣各镇现在兵马，再令督臣发秦兵，由兴安驰赴，协同扫荡，渠魁授首，胁从尽散，此实荡平之机也。&rdquo;</p>
<p>十二月，改洪承畴蓟辽总督，孙傅庭保定总督。傅庭以失聪辞，上不许。寻逮傅庭系狱。十二年正月癸未，巡抚河南常道立削藉，以纵寇渡河也。以李</p>
<p>仙风代之。二月，左良玉大破河南贼飞虎刘国能于许州，国能降。老回回既东奔，请降于监军孔贞会，未决，革里眼、射塌天等东走，合于混十万，分掠信陽、光山。</p>
<p>三月，群盗集于固始东北，阻河。河上之兵严守，不得渡，群盗乃趋六安，息马茶山以避夏。庚午，逮河南总兵张任学。左良玉大败河南贼于内乡，上闻其步兵婬掠，责之。</p>
<p>四月戊子，抚治郧陽戴东孛猓以王鳌永代之。辛卯，左良玉再破射塌天、老回回、改世王于河南之镇城。射塌天乞抚，连营百里，夺民二麦以自给。良玉遣人谕止之，不听。</p>
<p>戊申，良玉率副将陈永福、金声桓会兵压贼垒，贼仓卒接战，诸大军击之，斩首二千七百。贼退保山险，良玉遣降将刘国能招之。庚戌，射塌天李万庆率其众四千，解甲诣内乡城下，降于良玉。</p>
<p>良玉言于文灿。文灿署国能为守备，其党散去七千余人。贼渡淮走光山，或走黄州境，革里眼走商城。</p>
<p>六月，张献忠复叛于[QDXD]城，罗汝才九营并起应之。七月，二贼合于房县。左良玉追及之，大败而还，良玉失其符印，事闻，革文灿任，仍视事；降良玉职，戴罪杀贼。</p>
<p>安庆巡抚史可法以忧归。初，文灿与大学士杨嗣昌深相结纳，嗣昌冀文灿成功，以结上知。文灿既偾，嗣昌内不自安，请督师南讨，上甚慰劳之。八月壬戌，命大学士嗣昌以兵部尚书督师讨贼，赐尚方剑，并</p>
<p>督师辅臣银印，给帑金四万，赏功牌千五百，蟒■绯绢各五百。九月丁卯，嗣昌陛辞，上宴于平台后殿。上手觞嗣昌三爵，赐诗，勒诗于各文庙。嗣昌南征，会兵十万，本折色银二百余万两。</p>
<p>十月，嗣昌至襄陽，入熊文灿军中。诏逮文灿入京，论死，弃西市。丙子，拜左良玉为平贼将军。良玉所部多降将，嗣昌谓可倚以办贼，为请于上，故有是命。</p>
<p>老回回、革里眼、左金王南营四股合二万人，分屯英、霍、潜、太诸山寨，突犯安庆、桐城诸路。辽将黄得功、川将杜先春屡战却贼，贼每避两军。贼多购蕲、黄人为间，或携药囊蓍蔡为医卜，或谈青乌姑布星家言，或缁流黄冠，或为乞丐戏术，分布江、皖诸境，觇虚实，时时突出焚掠，相持逾年，毒流四境。</p>
<p>是年，两京、河南、山东、山西旱饥。十三年正月乙丑，逮湖广巡抚方孔照，命宋一鹤代之。闰正月，督师嗣昌奏辟永州推官万元吉为军前监纪，从之。</p>
<p>二月甲子，给杨嗣昌万金，赐斗牛服，又赐海骝马一，枣骝马一，金鞍二。嗣昌驻襄陽，调兵会剿，以陕西兴安一路失期，斩其监军殷太白。辛未，罗汝才掠信陽，寻陷光州。</p>
<p>三月丙申，嗣昌次荆门，立大剿营，以新募湖南杀手二千人隶之。更以戏下骑兵为上将营，新抚降丁皆隶焉，以副将猛如虎将之。四月，罢郧抚王鳌永，以袁继咸代之。</p>
<p>五月，罗汝才、过天星七股尽入蜀。监军万元吉扼夔门。癸未，贼陷大昌，犯夔州石糁鳎女帅秦良玉发兵援夔州。万元吉与合兵，以舟师由巫山上三峡。贼十三哨过夔门，鱼贯而进，罗</p>
<p>汝才为殿，官军遥望不敢击。贼循河而行，欲渡川西。元吉、左良玉、川抚捷春俱会于夔州，副将贺人龙所将陕兵骁勇善战，而多拥降丁，思得总兵号名以统辖之，捷春为请于嗣昌。初，嗣昌以良玉兵强足破贼，表佩平贼将军印，良玉进止多不从节度，嗣昌乃密疏于朝，请以人龙易之，后不果，人龙始怨。</p>
<p>罗、过诸贼自夔州山后抄掠，官军分扼诸隘，贼掠无所得。副将罗于莘击过天星于郑家寨，败之，过天星以百骑走。群盗既困，谋夺尖山西走。四川总兵郑嘉栋、湖广副将张应元、汪云凤会陕西副将贺人龙、李国奇之师赴之，贼以奇兵攻尖山寨，人龙等诸军奋呼齐进，入贼阵，断贼为二。贼皆骑，陷泥淖，不得驰。川兵跳涧谷，类猿猱，贼溃，自相腾践，斩首七百余，生擒自来虎等七十一人，夺甲仗马骡无算。贼退屯羊桥，四出抄掠，石糁鞅邀之于马家寨，复斩首七百，又追破之留马垭，斩贼首东山虎。</p>
<p>庚子，贼屯谭家坪南北两山，山头张幕，鱼鳞相掩迭，诸军分道并进，南山贼拔寨起先走，北山贼驰而下，逆击官军。诸军薄之，贼不能当，退守山巅，不动。官军仍分兵疾走，绕山后，前后齐登，贼披靡，窜走涧谷，诸将皆下马，人曳草履一量，缘山逐贼，自龙溪追奔四十里，斩首十一百余级，贼走营仙寺岭。癸卯，诸将会秦、楚、蜀兵击贼于岭上。诸军云合，贼营大乱，斩首千级。秦兵夺罗汝才大旗，擒其老管队副塌天，贼突围，遁走七箐坎，入于干溪。</p>
<p>丙午，罗、过诸贼犯夔州下关城。罗汝才老而滑，多机诈，过天星多拥徒众，二贼以智力相倚，至是屡战不利，谋归楚，以瞿塘水涨不得渡，反走下关城。巡抚捷春檄总兵嘉栋、副将应元、云凤以楚兵自夔州出云陽邀其前。监军元吉督人龙等将秦师，间道疾走尖山以截之。夔府山溪险隘，七贼连营数万，林樾不能胜营帐，酷暑，炎炼救耍马矢熏达数十里，蚊蚋床菁洌人马俱病。罗、过分道西行，汝才率小秦王、上天王、混世王、一连莺五营走云陽尖山坝；过天星、关索二营走云陽水碓口；期同会于开宁。戊申，人龙等追贼至七箐坎，贼简其锐为殿以挑官军，潜以老营先走，人龙击破殿后兵，长驱捣其中坚，贼逾山，人龙亦逾山，夜抵马溺溪，压贼垒而军。</p>
<p>是月，江北贼陷罗田。黄梅贡士吴卿上言：&ldquo;流贼肆毒，奸宄出没，尤善侦走。如官军在汝、颍、襄、德，彼夺凤陽、临淮，一日一夜，兼程行数百里。</p>
<p>光州、固始，为吴、楚往来之要地，宜设一道臣于此，此亦扼吭之计也。然贼分则寡，合则众，昼则贼骑相顾，夜则贼营远哨。且贼日驰二百里，酗酒耽色，渴睡不醒，若将卒勇敢，衔枚夜袭，贼不能觉也。今兵不杀贼，反以仇民，穷乡男妇匿林逃难，割首献功以愚主将，主将以愚监纪，监纪不知，遂奏其功，此弊踵行久矣，所当痛惩者也。&rdquo;</p>
<p>六月辛亥，昧爽，贺人龙等诸将薄贼营，贼奔已疲。秦师三道俱进，大噪，腾而上，贼惊溃，秦、蜀军争逐之，斩首千二百，俘六百人，赦其俘一杆槍、自来虎、伍林三人，隶为军锋。壬子，秦军蹑贼而前，度贼必设伏以邀我，遣都司李仲兴、高光荣勒轻骑先往，人龙、国奇潜以大兵继之。二将已入隘，贼伏起两山间，围之数重。二将战方酣，人龙、国奇麾兵并进，噪而扬尘，声动山谷，围中奋呼以应之。贼围开四溃，斩首五百余级，生擒贼渠掠山虎十六人。罗汝才精骑二千余，二日之内，俘其部曲四十人，斩馘无算，精锐殆尽，狼籍东走，与四营合，保其妇竖共万人，走大宁之小岭，诸将扼之于夔东。己卯，过天星、关索走开县，屯南坝，知罗汝才东窜，而楚、蜀兵渐逼，因北走。丁巳，郑嘉栋率诸将连营蹑贼，及之于观音山，逐北二十里，至于临江，斩首二百余。张应元穷追至窦山，遇贼百余骑，击杀二十骑，余骑皆大呼释甲。渠托天王常国安请降，应元止兵，裂帛作书，令国安所部抓地虎驰谕过天星。过天星曰：&ldquo;必托天王身至为信，乃降也。&rdquo;抓地虎反命。庚申，贼首高守达率麾下二百骑来奔，过天星逐之，邀止百余骑，来者七十五骑，皆关西健儿，常为楚师军锋。辛酉，过天星西走，诸军拔营逐之，至新宁西关外，贼骑三千，不战而走。高守远率其健儿当先陷阵，贼阵乱，马窜禾中泥，惊是相腾践，官军僦而射之。追奔二十里，血流稻畦，泥辣獬唷？崛昭缀眨刀甲皆生烟。诸军以泥滑不得驰，敛兵壁于风烈铺，诸军共获首千七百余级，擒贼首流金锤、金狗儿，夺马骡三百。过、关二贼东奔达州，张应元等进逼之。丁卯，常国安前驱遇贼，川、楚兵并进，斩首二百余，夺其营，贼奔袁坝驿，设伏沟涧中，营火出林间如星者二十里。明日，应元等前驱抟战，令常国安、高守达绕谷中捣其胁。贼伏发，战方接，国安突出四围奋呼，贼惊坠山涧，共斩首九百，获甲仗弓矢无算，生擒滚地狼等一十七人，降其管队可天虎等四十人。庚午，贼自袁坝东奔开县，至高城，诸将分营出战，嘉栋将中军，副将罗于莘将左军，降将杨旭、一只虎将右军，战于城下。贼败，走大昌。</p>
<p>七月，罗汝才、小秦王、上天王、混世王、一连莺连营踞大宁。监军元吉在夔，遣守备刘正国及罗营降丁伍林入其营招之。汝才疑以香油坪之役杀我杨、罗二将，或不赦，携正国东走，声言诣夷陵，乞抚于督师。先是，汝才与金翅鹏不相能，金翅鹏常惧为所并。至是，小秦王、金翅鹏相率降于嗣昌。汝才杀伍林，刘国正东走巫山，左良玉兵分屯兴、房、二竹间。汝才屡败，党羽多降，势益孤。而张献忠时在巴、巫，与良玉相持，谋西走，汝才遂合于献忠，谋渡川西走。</p>
<p>过天星素与献忠有郄，前在新宁，诸将招之，过天星对常安国曰：&ldquo;作贼非本怀。&rdquo;诸将骤攻之，狼狈东走。闻罗、张既合，益怀不并立之势，决计归命。左良玉乘胜移师击之。过天星惠登相乞降，嗣昌令良玉抚其众七千人，简其精锐隶良玉军中，安其老弱于郧西，以降将扫地王、李靖王隶监军元吉。登相，清涧人。</p>
<p>八月癸丑，元吉遣降丁入罗汝才营，嗣昌复命降将金翅鹏所部飞上天入其营招之，汝才逡巡未决。时张、罗新合，献忠惧汝才之再降也，日说汝才母为官军所获，且曰：&ldquo;阁部已俘过天星阙下矣。&rdquo;元吉请檄左良玉携惠登相至陈前招汝才，汝才必听。嗣昌不从，汝才降意遂绝。</p>
<p>饥民复相煽为盗，啸聚太行山，所在蜂起应之。江北贼革里眼、左金王突霍、太间，上命太监刘元斌监禁军六千驰赴河南江北，合皖、豫兵讨之。禁军击破贼于霍山，贼窜走，</p>
<p>寻陷麻城、黄梅。是月，发仓赈河东，帑金三万赈真定、山东、河南饥民。</p>
<p>给事中戴明说上言：&ldquo;荒极盗起，蠢动迭告，畿辅、淮陽、陕西、中州所在不一，皆缘抚、按有司素不休养，饥荒不■，招徕无策。迨盗起议剿，死于锋镝者，此百姓也；用兵加饷，死于追呼者，此百姓也。今乞责成抚、按诸臣，以■荒弭盗为第一事。&rdquo;上是之。</p>
<p>九月，上谕河南巡抚：&ldquo;诛剿以平贼为功，不必屡报捷级，无裨扫荡。&rdquo;丁亥，河南郏县盗李际遇、申请、邦任辰、张鼎众至五万，总兵王继禹遣游击高谦击之，一日三捷，斩二千余级，追至尉氏。</p>
<p>己丑，嗣昌屯巫山。先是，关索败，伏深箐中，闻过天星降，益惧。嗣昌遣人招之。关索见诸降将效力军前，遂来归，与其党王光恩谒嗣昌于巫山舟次，率其副杨光甫等数人顿首涕泣，请死罪。嗣昌抚慰之，给以银币。光恩，延安人；光甫，郧陽人。所部六千，杀伤散亡，已去其半，存者三千，乃简其精锐赴军前杀贼。罗汝才之入川也，凡九股：整十万、扫地王、小秦王、金翅鹏、托天王、过天星、关索。惟汝才合于献忠，其八相继俱降矣。嗣昌飞章以闻，叙赉文武将吏有差。</p>
<p>回、左、革诸贼走英、霍，逼凤陽。是月，秦师大破贼于函谷，斩首数千，诛蝎子块。余贼分窜延安、庆陽。十月，嗣昌在夔州，令楚将王允成、杨文富自巴、巫趋当陽东</p>
<p>剿。回、革趋楚。抚军宋一翟赴蕲、黄协剿，命诸将分屯襄、郧、承天诸扼要。降将扫地王张一川击献贼于梓潼，陷陈被擒，贼呙之。监军元</p>
<p>吉命■其妻子于夷陵。十一月，升陕抚丁启睿总督陕西三边、山西、河南军务。河南巡抚李仙风率诸降高谦、李建武击河北贼于菜园，斩首一千三百余级。</p>
<p>十二月，楚、豫、皖兵大集，回、革惧而乞招抚。丙辰，监军员外郎杨卓然入二贼营议之。</p>
<p>是冬，闯贼困于崤、函，蝎子块既死，群贼满天星、张玄少子、邢家米及闯贼部将大天王、镇天王、一条龙、小红狼、九梁星相继请降。闯贼溃围而出。</p>
<p>是年，两京、山东、河南、山西、陕西、浙江大旱蝗。至冬大饥，人相食，草木俱尽，道贻老嗤。河南土寇并起，自真定至河上道路梗塞。开州人袁时中聚众数万破开州。时寿州贼有袁老山一营，时中自号&ldquo;小袁营&rdquo;以别之。诸贼各有众数万，惟时中{冖取}桀黠，群贼相继败死，时中走河南。</p>
<p>十四年正月甲辰，山东土贼李廷实、李鼎铉陷高唐州。时山东盗起，东平、东阿、张秋、肥城所在皆贼。兖州二十州县，一时啸聚响应，惟济宁、滋陽无盗。京畿道梗，省直饷银数百万俱阻于兖州。东平州吏胥倡乱，迎贼入城据之。巡抚王国宾发六道官兵防兖州，檄总兵刘泽清击破东平贼，复其。</p>
<p>城河南土贼艾一、侯二、侯四啸聚数千人，封丘知县苏茂柏击破之。二月丁卯，河南土贼陷新野。张献忠、罗汝才俱自川入楚，惟摇天动留川东。万元吉留秦、</p>
<p>蜀兵千八百，屯白帝、神女之间，绝其入楚路。</p>
<p>戊午，河南土寇瓦罐子、一斗[QDXD]诸盗尽遍于李自成，合攻开封。山东土贼留东阿、汶上。时东寇益炽，徐、德数千里白骨纵横，又旱荒大饥，民父子相食，行人断绝。</p>
<p>革、左诸贼因张、罗远窜，豫、皖之兵四集，急而归款。杨卓然议插之潜、太间。二盗实无降意，借款以缓师，而公行肆掠。卓然每左右之，以塞人责。及闯、献陷襄、雒，革、左遂承机复炽，倚山剽攻。诏朱大典进总督，节制诸路镇抚兵，进英、霍以讨之。</p>
<p>己丑，鲁王捐金数万，募兵于山东以防盗。丙寅，河南土贼孟三陷河陰，据之。游击高谦攻围七昼夜，拔之，斩孟三。三月，革山东巡抚王国宝职。命杨御蕃、刘泽清会兵剿曹、濮</p>
<p>贼。是春，招安内丘、山西余寇。革、左贼五营，闻献忠东来，走麻城以勾之。湖广巡抚宋一鹤闻之，渡江进兵屯蕲州，擒贼谍，焚舟断渡。</p>
<p>五月，设徐、临、通、津四镇以护漕，以东寇炽故也。河南土寇袁时中聚众至二十万，入江北，窥凤、泗。自宿、亳入蒙城，土矿群盗蚁附之。丁丑，朱大典率诸军击败之，率众保险，</p>
<p>潜弃牲畜宵遁。丁酉，总兵刘良佐简骁骑自义门追击五十里，贼窜逸深林。良佐分轻兵追捕，明日，及贼大队，贼方扼险拒守，官军以火炮奋击之。贼大奔，自义门至界捕二百里，尸撑交横，弃仗满阡陌。贼或自经林间，或自刎，余或降或逸去，二十万众鸟兽散。时中以数百骑宵遁，北渡河，走入河南，所获仗甲弓矢山积。</p>
<p>泰安土寇十余万掠宁陽、曲阜、兖州，所至燔屋庐，掠妇女。贼蒙妇女以甲胄，执刀仗，伪为男子守营，贼则四出焚掠。闻青州兵至，遂走邳州，焚其南郭，至沙沟，屠﹃婴稚不遗。</p>
<p>庚子，犯徐州北关，焚之，抄劫至扬州南沙河店，毁漕船十六艘，复东北行入东平州。丰县土寇千余万围县城，徐州贼合之，攻城愈急。东平贼首李青山屯于梁山。</p>
<p>六月，两京、山东、河南、浙江旱蝗，多饥盗。庚戌，革、左诸贼陷宿松、英山，朱大典驻师寿州，造长槍三千，长丈二尺，鸟铳三千，大阅诸军数万人，刻期入山搜剿。贼方</p>
<p>分掠诸县，闻之尽合营屯潜山。七月庚辰，革、左陷潜山，遂围麻城。督师丁启睿大破贼于麻城，斩千二百级，贼解围去。九月，罗汝才自南陽趋邓、浙，以合于闯贼。时献忠大败于南</p>
<p>陽，其众散尽，闯贼踞河、雒，有众五十万，故汝才往附之。张献忠败，奔命于回、革、左诸军，同入霍山扼险拒守。十月，太监刘元斌、卢九德率京营兵与总兵周遇吉、黄得功合</p>
<p>追贼于凤陽，及之。元斌留四十日不进，城门昼闭，纵诸军大掠，杀樵汲者以冒功。已而欲攻城，索赂乃免。张献忠纠合回、革、左诸贼，自霍、太北行，会闯贼于河南。</p>
<p>十一月，襄城守将李万庆没于贼。万庆乃降将射塌天也，累功至副将。至是闯贼陷襄城，杀之。诏赠都督同知、荣禄大夫，立祠襄城。十二月，传制：&ldquo;朱大典受命督贼，专办五营，纵贼流毒，全无</p>
<p>一效，其革职听勘。以高斗光提督凤陽，兼督皖、楚、豫会剿。&rdquo;十五年正月丙子，山东盗平，擒李青山入京。青山本屠人，乘饥啸聚数万人，屡寇兖州。给事范淑泰、鲁府左相俞起蛟拒之，俘</p>
<p>青山。辛巳，左、革陷潜山。壬午，陷巢县。二月，左、革陷全椒。三月丙子，革、左、老回回五股，合步骑数万趋寿州，复以兵</p>
<p>合献忠攻六安。袁时中亦会之。时中旋合于闯。五月丙子，革贼陷无为州，士民投河自沉者亡算。颍州参将李栩大破左金王于寿州。癸巳，左金王合回、革连营</p>
<p>趋颍州，以报寿州之役也。李栩侦知之，分布步兵伏城东南二十里。栩以骑兵迎击，战于城南樊家店。伏兵绕其后，奋击败之，斩首千余。六月，革、左诸贼复入六安、英、霍诸山中，倚林樾度夏，秋</p>
<p>爽复出，岁以为常。安、庐州县，残破者半，官吏咸携印篆舣舟理事。城中荆榛塞路，人烟久断。革里眼入舒城，屯于板山。癸丑，诏逮安、庐巡抚郑二陽、凤陽总督高斗光入京。马士英</p>
<p>提督凤陽军务。七月甲戌，革贼毁庐州城。八月，回、革、左连营光山、罗山，一军掠信陽，一军出麻城，仍与献忠合军。</p>
<p>保镇游击赵崇新与贼袁时中讲抚于夏邑，为贼所绐，被杀。时中复佯就抚，诏许其投诚自新。时中出不备，突入萧县，执知县以去。九月，老回回分兵犯芜湖，掠桐安。革、左犯颍州，旋北合于</p>
<p>闯贼。十月戊午，诛监军太监刘元斌，以征剿纵军焚掠也。十一月，袁时中会合于闯贼。闰十一月，李自成令其渠贺一龙趋德安，以窥黄、麻。一龙至</p>
<p>黄陂，阻水不前，止收左良玉残兵八百人而回，先见罗汝才。自成大恨之，始忌汝才。河南土寇蜂起，大者李好、孙学礼、李际遇众各数万，小者亦</p>
<p>数千。十二月，袁时中东犯凤、皖。十六年正月，左良玉率众二十万，避贼东下，沿江纵掠。江南、北流土寇降将叛兵白贵、小秦王、托塔王、刘公子、混江龙、管泰</p>
<p>山等，所在蜂拥，俱冒左兵攻剽，南都大振。南都留守诸军，尽列于沿江两岸，不问为兵为贼，进兵击之，斩千人。良玉列状上兵部自白，兵稍戢，群寇始尽散。</p>
<p>二月，湖广土寇陷澧州、常德，又陷武冈州，杀岷王。时湖南诸蛮獠皆伺隙，土寇勾引攻掠，尽遍于闯贼。三月癸卯，闯贼袭杀革里眼、左金王，并其众。时群贼俱归闯</p>
<p>贼，听约束，无敢异同，惟革里眼恃其众，意不相下。闯贼置酒宴左、革，杀之席上。革里眼名贺一龙。闯贼屯襄陽，命罗汝才攻郧陽，久不下，多死，汝才所部怨闯</p>
<p>贼。四月甲子朔，闯贼数十骑突入汝才营，汝才卧未起，入帐中斩其头。汝才一军皆哗，闯贼以大队兵胁之，七日始定，所部多散亡，降于秦督孙庭。汝才，延安人，贼中号为曹操，以其多智而狡也。</p>
<p>初隶贼首高迎祥，后合献忠，又合自成，折节下之。每破城，自成取六，汝才取四。汝才战士四五万，战马万余骑，马驺厮养不下四五十万。闯兵长于攻，罗兵长于战，相倚为用。汝才老而猾，嗜声色，每破城邑，择子女之美者数十人，后房数百，女乐数部，所至华侈，珍食山积，酣燕歌舞。闯贼每噱之曰：&ldquo;酒色之徒也！&rdquo;以山东人玄治谋主，每事取决焉。闯贼并杀帧</p>
<p>五月，闯贼攻袁时中，杀之。初，时中困于陈、蔡间，闯贼过而招之，许配以女，遂为闯前锋。时中畏闯之强，非心服也。时中叛而他徙，有众数万，扰颍、亳时通款于巡按苏京，然终无降意也。扶沟诸生以闯贼命招时中，时中执送于京，斩之，复擒闯贼游骑送于京。闯贼大怒，以兵二万攻时中，杀之，&ldquo;小袁营&rdquo;遂灭。于是秦中蜂起之贼，大半降于官军，其强者俱为闯贼所并，至是而尽，惟老回回遂为闯贼所部。老回回名马守应。自后止闯、献两大贼陆沉中原矣。</p>
<p>谷应泰曰：天祸人国，延安盗起，揭竿向应，所在纵横，亦犹樊崇弄兵于莒而逢安、徐宣引众相附，韩拔陵聚党于沃野而二夏、豳、凉叛者蜂发。此虽同恶相济，实繁有徒，良亦铤而走险，短于抚御也。方饥民王嘉胤运之倡乱也，自成辈从之，而白水王二、边盗苗美等往往合溃兵以应。假令汲黯发河内之粟，秀实定郭暧之军，则解甲归农，卖刀买犊，匪异人任也。奈何应变乖方，蔓延莫制。嘉擒斩之后，分显道神、活地草等为三十六营，而混天星侵轶商、确，过天星盘据尽⒙ぃ独行狼屠毒汉南，蝎子块焚掠河西，中原版图蹂躏尽矣。比之苞蘖不剪，流为臃肿；疥癣不治，结为大疽，以至匠石辍矮而踌蹰，扁鹊望色而却走。嗟乎！岂不晚哉！</p>
<p>乃群盗之最可恨者，穷则乞降，胜即狂逞，此则投诚，彼即负固。以故罗汝才之入巴、蜀也，八部投戈。李自成之困崤、函也，九军归命。及乎孙傅庭侵战，擒闯王以献俘，刘良佐、左良玉义门之战，破贼兵二十余万，此何异李固之入荆州，度尚之临艾县。而乃摧陷虽多，廓清难奏者，则以分阃之事权不一，前门拒虎而后门进狼，行间之款附非真，豺声已成而鹰眼不化也。</p>
<p>至于十五年之后，袁时中既灭，老回回并营，而弱者半降于官军，强者悉隶于闯部，究至公私涂炭，宗社沦胥，论者咸谓自成之罪，上通于天，而予未尝不叹息痛恨于群盗也。譬犹蠹木焉，献忠啄之，自成殊之，实群盗攒穴之。譬犹逐鹿焉，献忠掎之，自成攫之，实群盗聚踣之。盖自成者，鸱张之孽，而群盗者，蚁附之妖；自成者，肘腋之忧，而群盗者，腹心之疾矣。</p>
<p>若夫怀宗帝减膳撤悬，则奉天之德音也；常自裕合围猎兽，则杨侃之奇策也。奈军士曾无激劝，韬钤绝不奉行，卒之周鼎既迁，庭坚不祀，岂罪已之诏听者充耳，而决胜之条谈者挂壁欤？呜呼！秦祚之亡，关外俱为贼薮，隋国之末，山东悉属寇壤。怀宗志在荡平，而祸同瓦裂，以彼群狐聚溷，蜂虿有毒也。悲夫！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88552.html' class='pagedaohang'>【上一篇】<i>:○郑芝龙受抚</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88550.html' class='pagedaohang'>【下一篇】<i>：○宦侍误国</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>