<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○平固原盗</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○平固原盗</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88586.html' class='pagedaohang'>【上一篇】<i>:○弘治君臣</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88584.html' class='pagedaohang'>【下一篇】<i>：○兴复哈密</i></a></span>
</ul>
<div class="articleContent" id="articleContent"> <p>卷四十一</p>



<p>○平固原盗</p>
<p>宪宗成化四年夏四月，固原土达满四叛，据石城。初，洪武中，平陕西，故元平凉万户把丹率众归附，高帝授平凉卫千户。其部落散处开城等县，号土达。以畜牧、射猎为生，家</p>
<p>多殷富。把丹孙满四，以赀力雄诸族。成化初，孛来毛里孩内侵，土达李俊者，独以羊酒奉孛来。孛来喜，赐以马，俊遂有北徙意。致仕都督张泰牧鸣沙州，与土达邻，张把腰等时时假寇盗劫掠之，泰以状闻于巡抚陈介。会有通渭县民避徭役，匿满四所，陈介下吏捕治之。满四素纵佚不知法，颇危惧。参将刘清初至，指挥冯杰敛诸土达贿利为馈。李俊素狡黠，遂以言激满四等为乱。满四侄满?为平凉指挥，有司移檄平凉卫，捕满四、张把腰甚急。?素■，不知满四等异谋，率众往捕。满四知之，俟?至，佯许归罪有司，绐遣其众散，遂劫?，号集诸土达，以四月叛，入石城。</p>
<p>石城在众山中，去平凉千里。四面峭壁数十仞，无径，非引绳不可登。西山顶平，可容数千人。山罅皆墙，高二三丈。城中有数石池可汲，池外设栈道，而栈道下则筑小城护之。前有小山高数仞，如拱壁状。山后悉筑墙，高二丈五六尺。各留小门，仅容单骑。城外皆乱山，盖昔人造之避乱者，不知所始。满四等往猎射，故熟知其险可据。而先掘地，得前代行帅府印，心动，遂叛，入居之。其徒相率伪尊四为招贤王、李俊顺理王，散劫甘州。旋攻固原千户所，李俊战死。刘清自靖卤率众驰战，不利。都指挥邢瑞、申澄率各卫军往捕，战于城下。兵败，申澄死之。贼势大振，民失职者多从之，远近震骇。</p>
<p>五月，敕陕西巡抚都御史陈介，总兵宁远伯任寿、广义伯吴琮，巡抚绥延都御史王锐，参将胡恺各率所部兵讨之。秋七月，宁夏兵先至，介等不候绥延兵，自固原急趋蔡祥堡。夜二鼓，营垒始定，军士劳疲。比晓，即出架梁顺岭而行。去石城十里许，贼数千出迎，请降。有卒冯信颇知兵，言于介等曰：&ldquo;贼虽降，诚伪叵测。然我军夜至，未休暇即行，且乏水饮，力疲矣，不可战。姑听彼请缓师，徐议攻讨。&rdquo;吴琮叱之曰：&ldquo;贼计款我兵至此，岂可退乎！&rdquo;遂麾兵进。贼遁去，至城，遂驱牛羊数千在前，而精兵后继。时贼尚无兵械，执木挺而斗，官兵大败。任寿、吴琮俱退保东山。陈介欲自杀，左右救免。遗失军资甲械千数，兵有被围在山者皆，尽歼焉。贼乃益猖獗，凡系土达，尽逼入城。时截静宁州道，掠夺甘肃粮运无算。且声言欲窥陕西。事闻，逮陈介、任寿、吴琮、刘清、冯杰等下锦衣狱。命都御史项忠总督军务，总兵刘玉、参将夏正率京营兵，并发陕西三边兵五万人往讨之。起大理寺少卿马文升为都御史，巡抚陕西协剿。</p>
<p>冬十月朔，项忠、马文升先后至固原。明旦，于营外得贼所遗书，求宥罪，容居石城，免其徭役。众知为缓兵计，置之。忠等议进兵方略，令善画者图其山谷形。分六路进兵：忠与文升等屯中路，山莽金佛沟进；延绥巡抚王锐、参将胡恺由李俊钡进；伏羌伯毛忠由木头沟进；右参将夏正由乱麻川进；都指挥姜盛由墨城子进；副总兵林盛由好水川进；都指挥张英由驴母川进。期三日诸路少出兵尝贼，且探地势，后乃大举。比至城外，贼来迎敌，延绥兵恃勇轻进失利。明日，复会战。贼佯败，敛众入城。伏羌伯毛忠麾其兵，进据木沟。翼日，忠督精锐四千先登，夺山北三峰，又夺山西四峰，与各路官军会，进攻石城，擒斩甚众。忠为流矢所中，还至半山而卒，诸军皆却。刘玉被围城下，众溃，[C054]中流矢。项忠斩退缩千户一人以徇，众惧，不敢退，玉得免。项忠以兵败忧失色，文升曰：&ldquo;胜负常事耳。况贼死亦多，势已不振。此时黄河未冻，贼不能北徙，无深忧，可徐图之。&rdquo;</p>
<p>朝廷闻毛忠败死，兵部尚书程信、抚宁侯朱永、定襄伯郭登等议，恐贼连北寇，奏遣朱永率京兵四万往益师。朱永欲张大其事，请定赏格乃行。事下阁议，大学士彭时知贼可平，嫌其张皇。会项忠报军中事至，时曰：&ldquo;贼四出掠，信可虑。今入保山，我师围之甚固。贼已困，行当就擒矣。京兵何庸再出？&rdquo;大学士商辂亦曰：&ldquo;观项忠布置，贼不足虑也。&rdquo;程信忿其言不行，出危言曰：&ldquo;项忠军若败，必斩一二人，然后发兵去耳！&rdquo;时廷臣群然附和，谓：&ldquo;不出师，必遂失关中。&rdquo;多尤时轻敌。时曰：&ldquo;观项忠疏曲折，保无虞也。&rdquo;诏问忠：&ldquo;须益兵否？&rdquo;忠上疏言：&ldquo;京军怯，不谙战，益之无补。请命永率精兵五千沿边西。得贼平报，止不来；未平，则西，戮力攻之。&rdquo;信等以忠异已，各煽浮言。会有星孛于台斗，中外汹汹。占者以为木在秦州不利西师。忠闻之，曰：&ldquo;贼虐害生灵，恶贯滔天。今仗皇威问罪，师直而壮。兵法曰：&lsquo;禁祥去疑。&rsquo;昔李晟讨朱Г，荧惑守岁，卒以成功。今类此。&rdquo;乃不待援师至，即督兵攻围。贼坚壁不出战，文升与忠谋曰：&ldquo;贼城中无水，刍粟亦渐乏。若绝其刍汲，则釜鱼当自毙矣！&rdquo;忠然之。令官军掩捕。刍汲者多被擒，乃知城中无水。忠等日引兵至城下挑战，至暮引还，以疲之。贼信胡神，神降曰：&ldquo;若今日出战，胜则利；不胜已矣。&rdquo;是日，贼一出，败归，始大惧。会调甘州兵三千至，乃益兵攻城。兵已登山，山高险，卒不能克。会日暮，兵在山上者数千人，未能退，方惧。贼亦自危，诈请降。忠等遂许之，以退山上兵。贼邀忠、文升等诣城下与语，忠与刘玉皆单骑往。贼数百人擐甲驰绕门外以示武。文升在沟外，贼来邀，亦赴之。帅数十骑往叱贼，使敛兵。满四等诉被刘参将、冯指挥激变故，乞宥死，请降。忠等言：&ldquo;刘、冯二人，朝廷已械赴京，下狱矣。尔速降，朝廷必宥尔死。&rdquo;又问满?曰：&ldquo;尔被劫入城，非反者。&rdquo;?乞命，忠等遂纳其降，抚?归营。而满四狐疑，复走上山。明日，复设木栅请战，不降。</p>
<p>十一月，诸将相持久。时天寒甚，士卒堕指。忠等言曰：&ldquo;师老矣，恐生他变。即黄河冻，倘有外警，我师岂能久驻？倘贼乘问突出，与西戎合，患有不可言者，须急攻城破之。&rdquo;众不能决。文升议欲缚木为厢车，渡濠攻城。众恐多伤人，不果。然贼见攻具甚惧，渐有出降者，忠等皆给票纵之归。贼闻，出降者益众。</p>
<p>有杨虎狸者，最骁悍，满四所任倚。夜使虎狸出营远汲，被擒。忠先扬言斩之，虎狸乞命。仍谕之顺逆，许以不死，解所束金钩赐遣之，令为内应。刘玉刮刀与誓，曰：&ldquo;尔能生擒满四，或杀之来，朝廷有赏格，必不尔负。&rdquo;虎狸请自效，且曰：&ldquo;贼兵精，当以计移其精骑于山上。诱四出东山口出战，可擒也。&rdquo;忠等厚抚慰遣之。明日，整兵至山下。东山口系延绥兵所守，忠等不欲泄，谓其将曰：&ldquo;尔暂休，今日余代尔守。&rdquo;乃令人登高觇之，见一人乘白马出城，即满四也。既而果有精兵驻山上，忠等始信虎狸约，乃伏兵东山口。满四出，诸军竞前扑之，伏兵四起，满四仓皇突阵坠马，遂就擒。斩首七千余级，俘获二千余。文升欲乘胜捣城，忠恐仓猝难拔，遂以满四归营。乃奏捷，止援兵。</p>
<p>明日，城中复立旧达官火敬为主。忠等乃遣侦夜探城下，贼北行即捕，南行勿追。盖欲散其党，使易成擒。刘玉欲撤兵退，令贼自解散。忠曰：&ldquo;贼自叛逆以来，前后大小三百余战，杀我一伯、三指挥，官军死者数千人。今若纵之逸去，他日必为陕患。&rdquo;乃屯兵日觇之。贼度不能支，一夜溃走散去。因发兵分捕，复斩首数千级。满四从子满能者，最骁捷，逸去。询其党，知入青山洞。乃用火薰之出，亦就擒。并获家属百余口。诸营搜山，又获贼五百余人，幼男妇女不下数千人，尽分给诸军。惟宥杨虎狸家。文升谓忠曰：&ldquo;石城之险，非尽毁前后所筑墙垣，恐后有叛者，必据此为巢窟。&rdquo;遂令万人悉平之，立石纪平贼岁月于山。余贼百余人，走据彗帚山。会有报西戎入套，乃留精兵三千人伺剿余贼，忠等还固原。时生擒千人，惟满四、火敬等并各罪大者械送京师，余八百人就军中斩之。捷奏至，人始服彭时料敌明审，镇静得体云。初，忠日披坚于石城下，矢石如雨，略不退怯。文升劝其持重，忠曰：&ldquo;奉命讨贼，久无成功，死所甘心。&rdquo;时论伟之。</p>
<p>五年正月，彗帚山贼首毛哈喇被获，诛之。余贼解散，忠等下令各归农业不问。奏于石城北古西安州增设一千户所，设兵防守之。忠等遂班师，论功升赏有差。</p>
<p>谷应泰曰：太祖之平陕也，元部落把丹率众归附，授平凉卫千户。以畜牧射猎为生，颇饶乐足用。而成化初年，把丹孙满四，又以赀雄诸族。然招纳亡命，抵触文网。石勒倚啸东门，刘渊请归会葬，盖未尝一日忘北徙也。乃以抚臣陈介捕治逋逃，参将刘清敛钱馈赠，而遂听李俊之狡黠，劫满?以鼓乱。然不西通甘肃，东屯河套，而但入据石城，凭险负固者，此直缓死之图，非有启疆之志也。</p>
<p>夫石城去平凉千里而遥，缘峭壁十仞而上。绳行悬度，四面陡绝，昔人经营以避祸乱者。万年奄有氐服，岂居?坞之中；刘曜入据长安，匪保桃源之境。吾知满四者，特偾辕之小犊，非飞食之攫兽矣。比至陈介出讨，贼众伪降。斥冯信缓师之谋，用吴琮进兵之策。薄城一战，军尽歼焉。假令禁马谡之轻出，则街亭无败；用许历之据险，则阏与可胜。介实轻敌，罪则奚辞。</p>
<p>若夫项忠身冒矢石，马文升躬擐甲胄，图山谷则聚米成形，断樵牧则困兽自毙。而且金钩陽虎狸，刮刀誓赏格。数月之内，俘献京师，功垂竹帛。乃知岳节使之神算，竟定湖、湘；祭征卤之奉公，终摧陇、蜀者也。然其始王师屡挫，兵力单微，中外汹汹，颇言星孛不利西方，书生岂能料敌。而忠以晟讨朱Г，荧惑守岁；安拒苻坚，郢部遣罢。岂非意思安闲，知彼知此者耶！</p>
<p>总之，办贼之方，由于将帅；命将之略，本于政府。所喜者，彭时断其就擒，商辂钦其布置。夫论思密勿之地，决胜千里之外，比于真长料桓温之必克，郄超识谢玄之有成，犹为过之。而彼张解设难，发言盈廷，岂非肉食者鄙哉。若夫丹穴之逃，熏以萧艾，东门之役，撤其关梁，则尤长驾远驭之规，毋俾易种于兹邑也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88586.html' class='pagedaohang'>【上一篇】<i>:○弘治君臣</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88584.html' class='pagedaohang'>【下一篇】<i>：○兴复哈密</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>