<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○更定祀典</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○更定祀典</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88576.html' class='pagedaohang'>【上一篇】<i>:○世宗崇道教</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88574.html' class='pagedaohang'>【下一篇】<i>：○大礼议</i></a></span>
</ul>
<div class="articleContent" id="articleContent"> <p>卷五十一</p>



<p>○更定祀典</p>

<p>世宗嘉靖九年二月，给事中夏言请更郊祀。洪武初，中书省臣李善长等进《郊社宗庙议》：&ldquo;分祭天地于南北郊，冬至则祀昊天上帝于圜丘，以大明、夜明星、太岁从；夏至则祀地于方泽，以五岳、</p>
<p>五镇、四海、四渎从。德祖而下四代各为庙，庙南向，以四时孟月及岁除凡五享。孟春特祭于各庙，孟夏、孟秋、孟冬、岁除则合祭于高祖庙。祀社稷以春秋二仲月上戊日。&rdquo;太祖从之。行之十年，水旱不时，多灾异。太祖曰：&ldquo;天地犹父母也，泥其文而情不安，不可谓礼。&rdquo;乃以冬至合祀天地于奉天殿，列朝仍之。至是，给事中夏言上言：&ldquo;古者祀天于圜丘，祭地于方泽。是故兆于南郊，就陽之义；瘗于北郊，即陰之象。凡以顺天地之性，审陰陽之位也。岂有崇树栋宇，拟之人道者哉！至于一祖二宗之配享，诸坛之从事，不于二至而于孟春，稽之古礼，俱当有辨。因引程、朱之论，以驳合祀之不经。&rdquo;疏入，上方以大礼恚群臣，将大有更易，得之甚悦。赐言四品服织币，以旌其忠。</p>
<p>夏四月，廷臣集议郊祀典礼。先是，夏言疏见纳，詹事霍韬嫉之，上言&ldquo;分郊为紊朝政、乱祖制&rdquo;。帝置不问。韬复为书遗言，甚言&ldquo;祖宗定制不可变。《周礼》为王莽伪书，宋儒议论皆为梦语。东西郊之说起，自是而九庙亦可更矣&rdquo;。言飞章并其书上之，帝怒，下韬狱。于是中允廖道南上疏，杂引《周礼》、《汉志》、《唐六典》诸书，以明我朝郊庙之礼，皆所当议。其略曰：&ldquo;我太祖高皇帝初年建圜丘钟山之陽，方丘钟山之陰，分祀天地。至十年，感斋居陰雨之应，览京房灾异之说，始命即旧址为坛，行合祀。夫前之分祀，酌万世帝王之道，礼本太始者也；后之合祀，感一时灾异之应，礼缘人情者也。太宗迁都，当时未有建白，以复古制者，礼乐百年而后兴，讵不信哉？至于宗庙之制，国初立四亲庙，德祖居中，懿、熙、仁祖次分尤右。昭穆有定位，丿儆卸ㄊ保视商、周七庙、九庙，其揆一也。九年十月，改建太庙，乃比汉人同堂异室之制。时享岁伲则设累朝衣冠于神座而祀之。于是始以功臣配享矣，恐非古先圣王尊尊亲亲之道也。《周礼大宗伯》：&lsquo;兆日于东郊，兆月于西郊。&rsquo;我圣祖亦有朝日、夕月之礼，有其举之，莫敢废也。且今之大祀殿，正仿古明堂之制。宜法圣祖初制，兆圜丘于南郊以祀天，兆方丘于北郊以祀地。尊圣祖配享，以法周人尊后稷之意。而又宗祀太祖、太宗于大祀殿，以法周人宗祀文王于明堂之礼；兆大明于东郊，兆夜明于西郊，以法周人朝日、夕月之礼。增太庙大刂祭，正太祖南向之位，移功臣于两庑。庶尊尊有杀，亲亲有等，而古典复。&rdquo;疏入，下礼臣议，赞善蔡■，修撰伦以训、姚涞，祭酒许诏，学士张潮，编修欧陽德，给事中陈侃、赵廷瑞，御史陈讲、谭■皆以合祀为宜，而涞言犹切。夏言复疏，申明祀享之议，曰：&ldquo;周人以后稷配天于郊，以文王配帝于明堂。欲尊文王而不敢以配天者，避稷也。今宜奉太祖配天于圜丘，所以尊太祖；奉太宗配上帝于大祀殿，所以尊太宗。&rdquo;于是复会群臣集议。右都御史汪钅宏、编修程文德、给事中孙应奎、御史李循义等八十二人皆主分祀。大学士张璁、董觥⑽旁ǖ劝耸四人亦主分祀，而谓成宪不可轻改，时诎不可更作。尚书李瓒、编修王教、给事中魏良弼、御史傅炯、行人秦鳌、柯乔等二十六人亦主分祀，而欲以山川坛为方丘。尚书方献夫、李承勋，詹事霍韬、魏校，编修徐阶，郎中李默、王道二百六人皆主合祀，而不以分祀为非。英国公张仑等一百九十八人无所可否。帝命再议。于是张璁杂引《五经》及诸史言郊祀者，条析合祀之非，明分祀之是，名曰《郊祀考议》，上之。又疏言：&ldquo;太祖、太宗分配未当。&rdquo;帝然其郊议疏，言不报。尚书方献夫、詹事霍韬亦上言，前主合祀非是。帝不问，寻复韬职。</p>
<p>五月，初建四郊，群臣议上，帝曰：&ldquo;分祀良是。&rdquo;乃命建圜丘于南郊，其北为皇穹宇；建方丘于北郊，其南为皇祗室；作朝日坛于东郊；夕月坛于西郊。</p>
<p>秋七月，罢姚广孝配享太庙，移祀于大兴隆寺，从礼部尚书李时之请也。罢列代帝王南郊从祀及南京庙祭，命立帝王庙于京师。初立文华殿圣师之祭，奉皇帝伏羲氏、神农氏、轩辕氏、帝师</p>
<p>陶唐氏、有虞氏、王师夏禹王、商汤王、周文王、武王南向，左先圣周公，右先师孔子，东西向。凡岁，春秋开讲先期一日，皇帝皮弁服，拜跪行奠礼。</p>
<p>冬十月，正孔子祀典，易木主及厘正从祀诸贤。洪武初，司业宋濂上《孔子庙堂议》，略曰：&ldquo;世之言礼者，皆出于孔子。不以礼祀孔子，亵祀也。古者，主人西向，几筵在西也。</p>
<p>汉章帝幸鲁祠孔子，帝西向再拜。《开元礼》：&lsquo;先圣东向，先师南向，三献官西向。&rsquo;犹古意也。今袭开元二十七年之制，迁神南面，非神道尚右之意矣。古者，木主栖神，天子、诸侯庙皆有主。大夫束帛，士结茅为穑无像设之事。今因开元八年之制，抟土而肖像焉，失神而明之之义矣。古者，灌鬯芮萧，求神于陰陽也。今用熏芗代之，非简乎？古者，郊庙祭飨，皆设庭燎，示严敬也。今以秉炬当之，非渎乎？古之道，有德者使教焉，死则以为乐祖，祭于瞽宗，谓之先师。若汉，《礼》有高堂生，《乐》有制氏，《诗》有毛氏，《书》有伏生也。凡始立学者，必释奠于先圣、先师，非其师弗学，非其学弗祭。《开元礼》：&lsquo;国学祀先圣孔子，以颜子等七十二贤配。诸州惟配颜子。&rdquo;今以荀况之言性恶，扬雄之事王莽，王弼之宗老、庄，贾达之忽细行，杜预之建短丧，马融之附世家，亦厕其中，吾不知其何说也。古者，立学以明伦，子虽齐圣，不先父食。今回、参、谧飨堂上，而其父列食于庑间，吾不知其何说也。古者，士见师以菜为贽，故始入学者必释菜，以礼其先师，其学官时祭，皆释奠。今专用春、秋，非矣。释奠有乐无声，释菜无乐，是二释之轻重，以乐之有无也。今袭用汉、魏律，所制大成乐，乃先儒所谓乱世之音，可乎？古者，释奠、释菜，名义虽存，而仪注皆不可考。《开元礼》彷佛《仪礼馈食篇》节文为详，所谓三献，献后各饮福，即尸酢主人、主妇及宾之义也。今惮其烦，惟初献得行之，可乎？他如庙制之非宜，冕服之无章，器用杂乎雅俗，升降昧乎左右，更仆不可尽。昔者，建安熊氏欲以伏羲为道统之宗，神农、黄帝、尧、舜、禹、汤、文、武次而列焉。皋陶、伊尹、太公、周公暨稷、契、夷、益、传说、箕子皆天子公卿之师，式宜秩祀天子之学。若孔子，实兼祖述宪章之任，其为通祀，则自天子下达。苟如其言，则道统益尊，三皇不沦于医师，太公不辱于武夫矣。昔周立四代之学，学有先圣，虞庠以舜，夏学以禹，殷学以汤，东胶以文王。复取当时左右赞成其德业者，为之先师，以配享焉。此天子立学之法也。&rdquo;上不喜，谪濂安远知县，不果用。</p>
<p>天顺间，林鹗知苏州。时苏学庙像，岁久剥落。或欲加以修饰，鹗曰：&ldquo;塑像，非古也。我太祖于太学易以木主。彼未坏者，犹当毁之。幸遇其坏，易以木主，有何不可。&rdquo;或以毁圣像疑之，鄂曰：&ldquo;此土耳，岂圣贤耶！孔子生佛教未入中国之前，乌识所谓像哉？&rdquo;于是并易从祀诸贤，皆为木主，然其它郡县如故也。至是，上因纂《祀典》议成，谕大学士张璁，&ldquo;凡云雨风雷之祀，以及先圣先师祀典，俱当以次纂入。&rdquo;璁曰奏：&ldquo;孔子祀典，自唐、宋以来，未有得其正者。臣谨采今昔儒臣议，上圣明垂览，以为百世永遵之典。一、谥号。汉平帝元年，初追谥孔子曰褒成宣圣公，唐玄宗追谥为文宣王，元武宗加大成至圣文宣王。元姚燧曰：&lsquo;孔子卒，哀公诔之，子贡以为非礼。平帝始封谥，盖新莽以文其奸也。&rsquo;国初，大学士吴沈《孔子封王辨》曰：&lsquo;后世之礼，有甚似而实非者。《春秋》，列国僭王则黜之。夫子，人臣也。生非王爵，死而谥之，可乎？《书》曰：&ldquo;天降下民，作之君，作之师。&rdquo;师也者，君之所不得而臣者也。故曰：&ldquo;诏于天子无北面。&rdquo;所以尊师也。彼以王爵之贵，而隆于称师者，习俗之见也。&rsquo;布政夏寅曰：&ldquo;唐玄宗开元既尊老子为玄元皇帝，尊太公为武成王，则追谥孔子不得而缺。岂可以李林甫不学无术之谬，制为万世程乎？&rsquo;祭酒丘浚曰：&lsquo;自汉平帝追谥孔子为宣尼公，至开元加以&ldquo;文&rdquo;。文者，经天纬地者也。若夫&ldquo;宣&rdquo;之为言，谥法之美，不过圣善周闻而已，何足为圣人轻重哉？&rsquo;又曰：&lsquo;自古谥号，未闻有喻言者。&ldquo;大成&rdquo;之言，出于《孟子》，成者，乐之一终也。加此于至圣文宣王之上，于圣德无谓也。&rsquo;一、章服。唐玄宗开元间，诏追谥文宣王，仍出王者衮冕之服以衣之。宋真宗祥符间，加先圣冕服桓圭一，从上公之礼，冕九旒，服九章。徽宗崇宁间，始诏冕用十二旒，衮服九章。金世宗大定间，大成殿圣像冠十二旒，服十二章。朱熹曰：&ldquo;宣圣之设像，非古也。&rdquo;洪武间，创南京太学，止用神主不设像。今国子监有设像者，仍元之旧也。丘浚曰：&lsquo;塑像之设，自佛教入中国始。&rsquo;李元涎裕&lsquo;颜子立侍。&rsquo;则像在唐前已有之矣。呜呼！姚燧有言：&lsquo;《北史》：敢有造泥人、铜人者，门诛。&rsquo;则泥人固非祀圣人法也。后世化其道而为之长短丰瘠，郡异县殊，非神而明之之道也。一、笾豆乐舞。唐开元间，诏祀先圣，乐用九宫，舞用八佾。宋徽宗大观间，赐礼器一副，内笾十幂全，豆十盖全。国朝成化十三年，用礼部尚书周洪谟议，诏增六佾为八佾，加笾豆为十二，祭酒章懋及夏寅皆非之。以为十二笾豆、八佾，惟太学可行，天子所自祭也。郡县皆行之，祭礼僭矣。夫孔子不观鲁僭王之礼，宁自蹈非礼之祀哉！一、配享。唐贞观间，始诏颜回配享。曾参、孔冢俱宋咸淳间配享。孟轲，元丰间配享。宋洪迈曰：&lsquo;自唐以来，以颜渊至子夏为十哲，坐祀庙堂上。其后升颜子配享，则进曾子于堂，居子夏次。然颜子之父路，曾子之父点，乃在庑下从祀之列。子虽齐圣，不先父食，其何以安？&rsquo;熊禾曰：&lsquo;宜别设一室，以齐国公叔梁纥居中南面，杞国公颜无由、莱芜侯曾点、泗水侯孔鲤、邾国公孟孙氏侑食西向。&rsquo;弘治时，谢铎、程敏政俱是之。敏政又以程子之父向、朱子之父松请。向不附王安石新法，松不附秦桧和议，其历官行已足述也。一、从祀。程敏政疏曰：&lsquo;唐贞观三十一年，始以左丘明等二十七人从祀孔子庙庭，而并及马融等。臣考历代正史，马融初应邓骘之召为秘书，历官南郡太守，以贪浊免，髡徙朔方。又为梁冀草奏杀李固，作《西第颂》美之。刘向初以献赋进，喜诵神仙方术。尝上言黄金可成，铸作不验，下吏当死。所著《洪范五行传》，流为陰陽术家之小技。贾逵以献颂为郎，附会图谶，致通显，不修小节，盖左道乱正之人也。王弼、何晏倡清谈，所注《易》，专祖老、庄。而范宁追究晋室之乱，以为王、何之罪，深于桀、纣。何休则止有《春秋解诂》一书，黜周王鲁，又注《风角》等书，班之于《孝经》、《论语》，盖异端邪说之流也。戴圣为九江守，多不法，何武劾之而免。及为博士，毁武于朝。子宾客为盗系狱，武平心决之，得不死，则又造武谢。王肃仕魏封兰陵侯，乃以女适司马昭。又为司马师画策计文钦、毋丘俭，济其恶。杜预守襄陽，数馈遗洛中贵要。伐吴，因斫瘿之议，尽杀江陵人。以吏则不廉，以将则不义。凡此诸人，皆当罢黜。而议者谓能守其遗经，转相授受。臣窃以为不然。夫守其遗经，若左丘明、公羊高、[QDXD]梁赤之于《春秋》，伏胜、孔安国之于《书》，毛苌之于《诗》，高堂生之于《仪礼》，后苍之于《礼记》，杜子春之于《周礼》，可以当之。融等不过训诂释章句而已。至于郑众、卢植、郑玄、服虔、范宁五人，虽若无过，然所行未能窥圣门，所著未能明圣学也。臣愚，乞罢戴圣等八人祀、郑众等五人祀于乡。后苍在汉初说《礼》数万言，号《后氏曲台礼》，《礼记》赖以传。乞加封爵与左丘明等。至孔子弟子见于《家语》者，颜回而下六十六人。而司马迁《史记》所载，多公伯寮、秦冉、颜何三人；文翁成都庙所画，多蘧瑗、林放、申枨三人。臣考宋邢薄堵塾镒⑹琛罚申枨，孔子弟子，在《家》语作&ldquo;申续&rdquo;，《史记》作&ldquo;申党&rdquo;，其实一也。今朝廷从祀，申枨封文登侯，在东庑；申党，封淄川侯在西庑，甚无谓。且公伯寮乃圣门之蟊，而孔子称瑗为夫子。《家语》、《史记》，林放俱不在弟子之列。秦冉、颜何，疑亦字画相近之误。臣愚以为：申枨、申党位号，宜存其一；公伯寮等五人，宜罢其祀；而瑗、放者，各祀于其乡。又洪武三十九年，行人司副杨砥请黜扬雄，进董仲舒。高皇帝纳其言，行之。然荀况、扬雄，实相伯仲，而况以性为恶，以《礼》为伪，以子思、孟子为乱天下，宜并况黜之。其尚可议者：则隋之王通、宋之胡瑗也。先儒以通为僭经，而瑗亦少论著。程子曰：&ldquo;王通，隐德君子也。&rdquo;其粹处，殆非荀、扬所及。朱子小学书，亦备载瑗事。以为自秦、汉以来，师道之立，未有过瑗者。亦宜加封爵，使得从祀学官。&rsquo;臣按：敏政所奏，率多正论可采，而弘治初，礼官沮格不行。同时，谢铎请祀杨时，罢吴澄。举人桂萼亦请祀蔡元定，以为《律吕》、《大衍》诸书，俱有功于性理。又授其子《皇极范数》，此亦众论之公也。臣又按：欧陽修所著《本论》，有翊道之功。苏轼曰：&lsquo;自汉以来，道术不出孔子。五百余年而得韩愈，愈之后三百余年而得欧陽子。&rsquo;夫韩愈既以从祀，欧陽修岂可缺哉！&rdquo;疏入，上命礼部会翰林诸臣议，编修徐阶上言：&ldquo;天子王祀孔子，承袭已久。一日不王，众人愚昧，将妄加臆度，以为陛下夺孔子王爵，易惑难晓。且天子像祀孔子，衮冕章服，肴煌醵龋苟去王号，势必撤毁。臣闻爱其人者，杖履犹加珍惜，况先圣之遗像乎！柄家庙祀孔子，宫墙之制，下天子一等。乐舞笾豆，与天子同。今八佾、十笾，盖犹诸侯之礼。苟去王号，将复司寇之旧。彝宫杀乐，以应礼文，恐妨太祖之初制矣。&rdquo;帝览疏，不怿，出阶为延平府推官。帝乃自著《正孔子祀典说》，颁赐群臣。璁复为《孔子祀典或问》上之，上嘉焉，众议乃定。于是改大成至圣文宣王为至圣先师孔子。其配享四子，仍称复圣、宗圣、述圣、亚圣。从祀弟子称先贤，左丘明以下称先儒，俱罢公、侯、伯爵，撤像题主祀之。申枨、申党二人，存枨去党。罢公伯寮、秦冉、颜何、荀况、戴圣、刘向、贾逵、马融、何休、王肃、王弼、杜预、吴澄十三人。林放、蘧瑗、郑玄、卢植、郑众、服虔、范宁祀于其乡。进后苍、王通、胡瑗、欧陽修。又以行人薛侃议，并进陆九渊从祀，而别祀启圣公叔梁纥，以颜无由、曾点、孔鲤、孟孙氏、程向、朱松、蔡元定从祀焉。改称大成殿为先师庙。</p>
<p>十二月已酉，初有事于南郊。先是，上命制圆丘祀器，金炉、玉爵、锦幕、圭璧及钟、磬、贲鼓诸乐器。既成，陈于文华殿，召大学士张璁阅视。是日，帝亲祀于圜丘，奉太祖西向配，各も犊一，用璧三，献九，奏乐，舞用八佾。从祀四：大明、夜各も牛一，恒星、五曜、群星及云、雨、风、雷师各牛一、羊一、豕一。明日，布诏天下，颁恩锡于庶官，布宽恤于小民。</p>
<p>大学士张璁言：&ldquo;顷者，生员李时扬疏请举祀郊胖礼，以祈圣嗣。夫古后稷之生，祈于蓿豢鬃又生，亦祷于尼山。《大雅既醉》之诗曰：&lsquo;公尸嘉告。&rsquo;曰：&lsquo;君子万年，未锡祚胤。&rsquo;曰：&lsquo;厘尔女士，从以孙子。&rsquo;夫公尸之告，皆祖考之锡福也。臣愿当兹慎选淑女之时，以广求嗣续之诚，告于太庙、世庙，以祈祖考之祜，慰圣母之心。&rdquo;上嘉其请，择十二月二十四日行礼，夏言充祈嗣醮坛监礼使。</p>
<p>十年春正月乙未，特享太庙，正太祖南向位。初，太祖立四亲庙，德、懿、熙、仁同宫异庙，各南向。孟春特享于群庙，三时各祭于德祖庙，序用昭穆。后改建太庙，同堂异室，亦各南向。四孟及岁除俱各祭于中室，仍序昭穆如初，罢特享礼。至英宗升冢九室悉备。宪宗将冢用礼官仪，祧懿祖。孝宗冢祧熙祖。武宗冢祧仁祖。独德祖不祧。时享，则太祖、太宗以下，俱东西向。至是，帝谕张孚敬曰：&ldquo;朕欲自今春享，奉太祖居中，太宗而下，各居一室，行特享礼。三时仍聚群庙于太祖之室，昭穆相向，行时倮瘛＜径中旬，并享太庙，亲王、功臣配食两庑，以存太祖当代之制。岁暮节祭，行于奉先殿。世庙止行四时之享，岁暮祭于崇先殿。庶祭义明而万世可行也，邪论勿惑。即会李时议上，或咨夏言以助之。&rdquo;孚敬唯唯如谕。议闻，帝从之。乃命祠官于庙中设如九庙状，奉太祖南向，群宗■迁就室，各南向，特享之。始退德祖于祧殿，不复预时享矣。</p>
<p>祈[QDXD]于大祀殿。初，帝以孟春上辛，行祈[QDXD]于大祀殿，祭皇天上帝，用も犊一、苍玉一、三献九奏，乐舞八佾，奉太祖、太宗配享。夏言建议：二郊奉太祖配，祈[QDXD]奉太宗配。张孚敬以为不可，留中不下。言又疏请，帝谓群臣&ldquo;违君悖礼&rdquo;。切责之。乃命祈[QDXD]，太祖、太宗并配，二郊专奉太祖焉。已而惊蛰，始祈[QDXD]。</p>
<p>命议丶馈⒋篥А⑶锉ㄖ罾瘛５奂日太祖位向，欲复古丶馈Ｄ嗣辅臣及礼官集议。已而兼问大雩、秋报诸礼，命五品官亦与议焉。侍读学士夏言上言：&ldquo;惟天子有兀故立始祖之庙。则有世系可考者，十世犹将立之。然则又以何者为始祖自出之帝，而祀之始祖之庙乎？我祖宗之有天下，以德祖为始祖，百有六十余年，尊享太庙之祭。今又定为大伲统群庙之主矣。然则王刂祭，又可复尊祖德乎？身为始祖，而又为始祖之自出，恐无是礼也。三代而下，必欲如夏、商之鼗频邸⒌坂吩蛭匏考。若强求其人，如李唐之祖聃，又非孝子慈孙之所忍为也。臣愚以为：宜设先祖虚位，而以太祖配享。盖太祖始有天下，实始祖也。&rdquo;疏入，帝深然之。时中允廖道南上言：&ldquo;皇姓为颛顼之后，宜仳х铩&rdquo;太学士孚敬曰：&ldquo;言虚位者失之幻，言颛顼者失之诬，惟氐伦嫖当。&rdquo;李承勋等皆以为然。夏言复抗疏折其非是。已而帝竟从言议，定以丙、辛年孟夏行大乩裼谔庙。凡祭，先一日，令中书官书神牌于太庙，曰&ldquo;皇初始帝&rdquo;。神南向。太祖配，位西向。帝又欲于奉天殿行秋报礼，中陛行大雩礼。夏言言：&ldquo;秋报宜于大祀殿，奉文皇帝配。大雩宜于郊兆，傍为坛，孟夏后雩祭。&rdquo;帝谓：&ldquo;孟春上辛，既行祥[QDXD]礼。若春夏雨僖允保则雩祭代摄，否则躬祀。秋报礼姑寝不举。&rdquo;</p>
<p>二月庚辰，初朝日。是日春分，初行朝日礼于东郊，太牢一，用玉礼三献，乐七奏，舞八佾。三月，建大神殿于南郊。初，南郊撤屋为坛祭之，奉上帝神牌</p>
<p>圜丘上，配以太祖。既祭，而神牌莫知所藏，帝命建大神殿以藏之。帝又念旧存斋宫在圜丘北是踞视圜丘也，欲改建于丘之东南。夏言言：&ldquo;向者大神殿之建，乃陛下竭诚事天，此制为可。若更起斋宫圜丘之傍，似于古人扫地之意，未为允协。且秦、汉以来，并无营室者。质诚尊天，不自封树，以明谦恭之意。故惟大次之设，为合古典。陛下前日考据精详，岂今偶未之思耶？伏望斋宫寝建，以仰闾灵。&rdquo;帝报可。</p>
<p>建土[QDXD]祗、先蚕坛于西苑。初议皇后亲蚕于北郊，自夏言首发之。至是，帝召张孚敬、李时诣西苑相地，建土[QDXD]坛。乃并建先蚕坛于神寿宫侧，而毁北郊蚕室焉。</p>
<p>五月壬子，初有事于北郊。是日夏至，帝祀地于方泽，用も牛一，黄琮一，三献九奏，乐舞八佾，太祖西向配，も牛一。从祀四坛、五岳及基运翊圣神烈山为一，五镇及天寿纪德山为一，四海四渎为二，各太牢一。</p>
<p>八月癸未，初夕月祭于西郊，如朝日礼。十一年夏四月，初营九庙。帝御文华殿东室，召大学士李时、翟銮，礼部尚书夏言，议复古七庙制。其太庙寝祧，俱存旧弗撤，</p>
<p>惟度地分建群庙，不决而退。廖道南疏请建九庙，并献《大祀礼成感雪赋》及御札曾及其名者三。帝悦，下礼臣议。夏言上言：&ldquo;昔唐、虞五庙，夏后因之。殷、周皆七庙。而《祭法王制》与刘歆宗说，又各不同。朱熹《古今庙制》引《王制》：天子七庙，外为都宫，内叙昭穆。汉不考古，诸帝异庙异地，不合都宫，不叙昭穆。明帝遵俭自抑，遗命勿别为庙，遂有同堂异室之制。魏、晋、唐、宋皆然。我太祖初立四亲庙，始为近古。后改建太庙，又用明帝之制。皇上大厘祀典，于庙制不能无疑，形诸翰札召论者屡矣。第太庙南近宫墙，东迩世庙，西阻前庙，地势有限。垣外隙地，不盈数十丈。若依古制列六庙，即尽辟其地，犹不能容。欲稍减规制，则太庙嵬然，而群庙湫隘，于义未安。即使庙成，皇上冠冕佩玉，循纡曲之途，遍列群庙而奠献之，日亦不足矣。议者谓：&lsquo;群庙可摄。&rsquo;皇上仁孝诚敬，可终岁举祭，止对越太祖，而不一至群庙乎？丘浚谓：&lsquo;宜间日祭一庙，自十四日而遍。&rsquo;此盖无据而强为之说也。马端临曰：&lsquo;后世失礼，岂独庙制。汉儒以来，讲究非不详明，而卒不能复古者，以昭穆难定故也。&rsquo;盖昭穆必父子继世而后可。兄弟相及则紊矣。故东都以来，同堂异室，未可尽非也。&rdquo;帝曰：&lsquo;朕于天地百神祀典，俱已厘正。独太庙之礼，未能复古可乎？今太庙堂寝，俱有定制，不必更移。其昭穆庙次，即会官相度地势奏闻。&rdquo;于是言惶惧谢罪，请&ldquo;先诣太庙旁，量定地势，审度方位以闻&rdquo;，帝从之。乃撤故庙，改建新宫。太祖居中，昭穆各三庙。成祖庙在六庙之上，诸庙合为都宫。庙各有殿，殿后有寝，藏主太庙。寝后别有祧寝藏祧主。太庙门殿皆南向，群庙门东西相向，内门殿寝皆南向。</p>
<p>十三年三月，帝视太学，释奠先师。帝以孔子改称&ldquo;先师&rdquo;，服皮弁服谒拜。用特牲奠帛行释奠礼，乐三奏，文舞八佾。从祀及启圣分奠，用酒脯。已，视学，进诸生横经布讲。仍谕令敦本尚实，勿徒事辞章。</p>
<p>六月，南京太庙灾，夏言上言：&ldquo;京师宗庙，行将复古，而南京太庙遽罹回禄。陛下建德之意，圣祖启后之灵，不可不默会于昭昭之表也。&rdquo;帝喜，令亟起新庙，南京太庙不复建，遗址筑周垣焉。时祀并入南京奉先殿，盖失镐、洛遗意矣。</p>
<p>十四年二月，初建九庙。先是，夏言请定七庙额，谓：&ldquo;陛下复古庙制，正太祖南向位，则太庙之名，实符周典。太宗功德隆赫，特建百世不迁之庙，宜曰文祖世室，在三昭上；仁宗、宣宗各为昭穆第一庙；英宗、宪宗为昭穆第二庙；孝宗、武宗为昭穆第三庙，则万世不刊之制也。&rdquo;帝从之。</p>
<p>十五年二月，纂修《祀仪》成，自天地日月、神祗、帝王、社稷及丿佟⑾仁Α⑾扰┲铎耄悉为分类成书。首冠祀坛图制及宸谕诗歌；中书礼仪、礼器、乐舞、乐章；末附诸王表笺、群臣疏颂。于是侍读学士廖道南撰《渌叹耪隆芬韵住</p>
<p>五月，建慈庆、慈宁宫，黜禁中佛像。时帝欲除去禁中释殿，以其地奉建慈庆、慈宁二宫，命廷臣议，佥以为可，帝即命撤之。召李时、夏言入视大善殿，见金范佛像不下千百，俱命销毁。其几案悬镀金函藏贮，尚多佛骨、佛牙诸物。言退上疏，力请焚瘗。帝从之，于是禁中邪秽，迸斥殆尽。</p>
<p>六月，敕祀姜裨、后稷于武功。十一月，诏天下臣民得祀始祖，夏言据程颐议为请也。十二月，九庙成，诏天下。帝乃定五年一兀祀皇初祖于太庙，</p>
<p>以太祖配。每立春特享祖宗于群庙，三时合享于太庙。季冬大儆谔庙。皇考献皇帝止举时祀。十七年秋九月，奉太宗文皇帝为成祖，皇考献皇帝为睿宗，配</p>
<p>上帝。十一月，荐大号于天，改昊天上帝称皇天上帝。二十年夏四月辛酉，九庙灾。二十四年夏六月，撤元世祖庙祀及其侑飨木黎华等五人，从给</p>
<p>事中陈裴议也。秋七月，太庙成，复同堂异室之制。</p>
<p>穆宗隆庆元年，礼官言：&ldquo;先农之祭，即祈[QDXD]遗意。今二祀并行于仲春，不无烦数。宜罢祈[QDXD]，于先农坛行事。大享礼亦宜罢。&rdquo;诏可，惟四郊如旧。</p>
<p>谷应泰曰：汉制近古，然礼制缺焉。唐祖李聃，宋祀灵应，礼官式微，愈彰诬亵。明初，宋濂诸臣讲礼戎行，颇多厘正。高祖喜简易，不见采择，岂礼乐必百年后兴欤！后世谨守故府，学士大夫莫敢辨难。世宗自大礼议，既然有更定制作之思，而诸臣纷纷言祀事矣。</p>
<p>嘉靖九年二月，议郊社礼。冬十月，议孔子礼。十一月，有事南郊。十年春正月，享太庙议祧礼。二月，祈[QDXD]议兀行朝日礼，建土[QDXD]、先蚕坛。五月，有事北郊。八月，行夕月礼。十三年四月，视太学，行释奠礼。十四年二月，建九庙。十七年五月，议明堂秋飨礼。九月，谙谆实郏加睿宗，配祀上帝。呜呼，盛哉！</p>
<p>至尊莫大于天地，至亲莫大于祖宗，教天下莫大于孔子，养天下莫大于土[QDXD]。尊天地，故有郊社。郊坛于南，社坛于北，本其气也。日月风雷、山海岳渎随焉，从其类也。配以太祖、明受命也。秋复飨于玄极殿，报其功也。秋则配于太宗，告成功也。晚易睿宗，昵于私已。亲祖宗故有太庙。太庙七，太祖、三昭、三穆也。文世室一，别祀成祖，不敢祧也。立春特享，三时合享，勤时祭也。季冬大伲萃涣也。五年一兀设皇初祖主，配于太祖，追本报远也。德祖祧矣，匾擞玫伦嫜伞Ｐ樯杌食踝嫖唬泥古而诬者也。黜德祖若群帝然，嫌高帝已。</p>
<p>教天下，故祀孔子。孔子加封，自汉平帝始也。王拜于帝，僭已。称先师，礼也。庙祀设像，自唐开元始也。其亵已甚，易木主，礼也。八佾十二豆笾，自宋徽宗始也。祭用生禄，太学仍之，郡国减等，礼也。帝释奠，舞六佾，谬已。从祀四圣、七十二贤矣，曾点、颜路，退食庑下，子先父食，改附启圣，礼也。删申党，黜公伯寮等十三人，改蘧瑗等七人，进后苍等五人，考证班班，勿僭勿黩，礼也。</p>
<p>养天下，故祀土[QDXD]。祈[QDXD]于太祀殿，用人道也。配以太祖、太宗，有天下之主也。迁蚕室于西苑，申内禁也。土[QDXD]坛亦迁焉，非其类已。帝采稽典闻，精思潇耄进退群心，斟酌美备，庶几一代之典，亦十世可知之故也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88576.html' class='pagedaohang'>【上一篇】<i>:○世宗崇道教</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88574.html' class='pagedaohang'>【下一篇】<i>：○大礼议</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>