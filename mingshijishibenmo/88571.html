<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○沿海倭乱</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○沿海倭乱</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88572.html' class='pagedaohang'>【上一篇】<i>:○李福达之狱</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88570.html' class='pagedaohang'>【下一篇】<i>：○严嵩用事</i></a></span>
</ul>
<div class="articleContent" id="articleContent"> <p>卷五十五</p>



<p>○沿海倭乱</p>
<p>太祖洪武二年夏四月，时倭寇出没海岛中，数侵掠苏州、崇明，杀略居民，劫夺货财，沿海之地皆患之。太仓卫指挥佥事翁德帅官军出海捕之，遇于海门之上帮，及其未阵，麾兵冲击之，斩获不可</p>
<p>胜计，生擒数百人，得其兵器海艘。命擢德指挥副使，其官校赏绮币白金有差，仍命德领兵往捕未尽诸寇。三年三月，遣莱州同知赵秩，持诏谕日本国王良怀，令革心归</p>
<p>化。日本，古倭奴国，在东海中，绾波而宅。自玄菟、乐浪底于徐闻、东，所通中国处，无虑万余里。国君居山城，所统五畿、七道、三岛，为郡五百七十有三。然皆依水附屿，大者不过中国一村落而已。户可七万，课丁八十八万三千有奇。自元帅讨日本者没于水，不得志，日本亦不复来贡。至是，帝遣使谕降之。</p>
<p>四年冬十月癸巳，日本国王良怀遣其僧祖朝来进表笺，贡马方物，并僧九人来朝，又送至明州、台州被掠男子七十余人，诏赐文绮答之。十二月，诏靖海侯吴桢籍方国珍所部温、台、庆元三府军士，</p>
<p>及兰秀山无田粮之民尝充船户者，凡十一万一千七百余人，隶各卫为军。仍禁滨海民不得私出海，时国珍余党多入海剽掠故也。祯既至，三郡每挟私意，多引平民为兵，濒海大扰。宁海知县王士弘曰：&ldquo;吾宁获死罪，不可诬良民为兵。&rdquo;即上封事，词甚切，上立罢之。</p>
<p>六年春正月，德庆侯廖永忠上言：&ldquo;今北边遗孽，远遁万里之外，独东南倭寇负禽兽之性，时出剽掠，扰濒海之民。陛下命造海舟，剪捕此寇，以奠生民，德至盛也。然臣窃观倭彝窜伏海岛，因风之便，以肆侵略，来若奔狼，去若惊鸟。臣请令广洋、江陰、横海水军四卫添造多橹快船，令将领之。无事则沿海巡徼，以备不虞。倭来则大船薄之，快船逐之。彼欲为内寇，不可得也。&rdquo;上从之。</p>
<p>七年夏六月，倭寇胶海，靖海侯吴祯率沿海各卫兵，捕至琉球大洋，获倭寇人船，俘送京师。十三年春正月，胡惟庸谋叛，约日本，令伏兵贡艘中。会事觉，</p>
<p>悉诛其卒，而发僧使于陕西、四川各寺中，示后世不与通。十七年春正月，倭频寇浙东，命信国公汤和巡视海上。筑山东，江南、北，浙东、西海上五十九城，咸置行都司，以备倭为名。</p>
<p>二十年二月，置两浙防倭卫、所。夏四月戊子，命江夏侯周德兴往福建福、兴、漳、泉四郡视要害，筑海上十六城，籍民为兵，以防倭寇。增置巡检司四十有五，</p>
<p>分隶诸卫。二十二年冬十二月，倭寇宁海，寻犯广东。二十七年春二月，倭寇浙东，命都督杨文、刘德、商谘彩恿秸恪８疵魏国公徐辉祖、安陆侯吴杰往浙，训练海上军士，同杨文</p>
<p>等防倭。秋八月，命吴杰同永定侯张全往广东，训练海上军士防倭。冬十月，倭寇金州。三十一年春二月，倭寇山东、浙东。</p>
<p>成祖永乐元年，日本王源道义遣使入贡，赐冠服文绮，给金印。四年冬十月，平江伯陈蠖胶Ｔ酥亮啥。舟还，值倭于沙门，追击至朝鲜境上，焚其舟，杀溺死者甚众。</p>
<p>九年春正月丙戌，命丰城侯李彬、平江伯陈蟮嚷收憬、福建舟师剿捕海寇。三月，中军都督刘江守辽东，不谨斥堠，海寇入寨，杀边军。上怒，遣人斩江首；既而宥之，使图后效。</p>
<p>夏五月，倭寇浙东。十四年夏五月，敕辽东总兵、都督刘江及缘海卫、所备倭寇，相机剿捕。命都督同知蔡福等率兵万人，于山东沿海巡捕倭寇。六月，倭</p>
<p>舟三十二艘泊靖海卫杨村岛，命福等合山东都司兵击之。十二月，置辽东金州旅顺口望海埚、左眼、右眼、三手山、西沙洲、山头、爪牙山敌台七所。</p>
<p>十五年春正月，倭寇浙江松门、金乡、平陽。冬十月，遣礼部员外郎吕渊等使日本。先是，帝命太监郑和等赍赏谕诸海国，日本首先归附，诏厚赉之。封其镇山，赐勘合百道，</p>
<p>与之期，期十年一贡。无何，捕倭将士寇数十俘献京师，俱日本人，群臣请诛之，以正其罪。上乃遣渊赐敕切责之。十七年夏六月，辽东总兵、都督刘江大破倭寇于望海埚。</p>
<p>先是，江巡视各岛，至金州卫金线岛西北望海埚上。其地特高广，可驻兵千余。询诸土人，云：&ldquo;洪武初，都督耿忠亦尝于此筑堡备倭，离金州城七十余里。凡寇至，必先经此，实滨海咽喉之地。&rdquo;上疏请&ldquo;用石垒堡，置烟炖餐&rdquo;。上从之。一日，舱哐裕&ldquo;东南夜举火有光。&rdquo;江计寇将至，亟遣马、■官军赴埚上堡备之。翼日，倭寇二千余乘海■直逼埚下，登岸鱼贯行。一贼貌丑恶，挥兵率众，势锐甚。江令犒师秣马，略不为意。以都指挥徐刚伏兵于山下，百户江隆帅壮士潜烧贼船，截其归路。乃与之约曰：&ldquo;旗举伏起，鸣炮奋击，不用命者，以军法从事。&rdquo;既而贼至埚下，江被渚倨烀炮，伏尽起。继以两翼并进。贼众大败，死者横仆草莽，余众奔樱桃园空堡。官军追围之，将士奋勇，请入堡剿杀。江不许，特开西壁以待其奔，分两翼夹击之。生擒数百，斩首千余。间有脱走■者，又为隆等所缚，无一人逸者。凯还，将士请曰：&ldquo;将军见敌，意思安闲，惟饱士马。及临阵，作真武披渥础ｅ试羧氡ぃ不杀而纵之，何也？&rdquo;江曰：&ldquo;穷寇远来，必劳且饥。我以逸饱待饥劳，固治敌之道。贼始鱼贯而来为蛇阵，故披渥鞔俗匆哉蚍之。所以愚士卒之耳目，作士卒之锐气。贼既入堡，有死而已。我师攻之，彼必致死，未必无伤。寇出，纵其生路，即&lsquo;围师必缺&rsquo;之意。此固兵法，顾诸君未察耳。&rdquo;事闻，上赐敕褒进，封江广宁伯，子孙世袭，将士赏赉有差。先是，元末濒海盗起，张士诚、方国珍余党导倭寇出没海上，焚民居，掠货财，北自辽海、山东，南抵闽、浙、东粤，滨海之区，无岁不被其害。至是，为江所挫，敛迹不敢大为寇。然沿海稍稍侵盗，亦不能竟绝。</p>
<p>英宗正统四年夏四月，倭寇浙东。先是，倭得我勘合，方物戎器满载而东。遇官兵，矫云入贡。我无备，即肆杀掠，贡即不如期。守臣幸无事，辄请俯顺倭情。已而备御渐疏。至是，倭大谌胩忆荆官庾民舍焚劫，驱掠少壮，发掘冢墓。束婴孩竿上，沃以沸汤，视其啼号，拍手笑乐。得孕妇卜度男女，刳视中否为胜负饮酒，积骸如陵。于是朝廷下诏备倭，命重师守要地，增城堡，谨斥堠，合兵分番屯海上，寇盗稍息。</p>
<p>世宗嘉靖二年五月，日本诸道争贡，大掠宁波沿海诸郡邑。鄞人宋素卿者，初奔日本。正德六年，与其国人源永寿来贡。其从父澄识之，告素卿附倭状。守臣以闻，置不问。至是，其主源义植幼ウ不能制命，群臣争贡，各强给符验。左京兆大夫内艺兴遣僧宗设，右京兆大夫高贡遣僧瑞佐及宋素卿先后至宁波，争长不相下。故事：番货至，市舶司阅货及宴坐，并以先后为序。时瑞佐后，而素卿狡，贿市舶太监。先阅佐货，宴又坐设上。宗设不平，遂与佐相雠杀。太监又以素卿故，陰助佐，授之兵器。而设众强，拒杀不已，遂毁嘉宾堂，劫东库，逐瑞佐及余姚江，佐奔绍兴。设追之城下，令缚佐出，不许，乃去。沿途杀掠至西霍山洋，杀备倭都指挥刘锦、千户张镗。执指挥袁摇百户刘恩。又自育王岭奔至小山浦，杀百户胡源，浙中大震。设负固据海岙，巡按御史欧珠、镇守太监梁瑶奏闻，逮素卿下狱待讯。倭自是有轻中国心矣。</p>
<p>给事中夏言上言：&ldquo;倭患起于市舶。&rdquo;遂罢之。初，太祖时虽绝日本，而二市舶司不废。市舶故设太仓黄渡。寻以近京师，改设福建、浙江、广东。七年罢，未几复设。盖以迁有无之货，省戌守之费，禁海贾，抑奸商，使利权在上也。自市舶内臣出，稍稍苦之。然所当罢者市舶内臣，非市舶也。至是，因言奏，悉罢之。市舶罢，而利权在下。奸豪外交内讠校海上无宁日矣。</p>
<p>四年二月，宋素卿伏诛。初，宗设遁海岛不获，独素卿及瑞佐下狱。会朝鲜兵徼海者，得其魁仲林望、古多罗等三十三人，国王李怿奏献阙下。于是发仲林等至浙，责与素卿对簿，备鞫遣贡先后及符验真伪。既悉，有司以爰书上请，乃论素卿死，释瑞佐还本国。</p>
<p>十八年，国王源义植复以修贡请，许之。期以十年，人无过百，船无过三。然诸夷嗜中国货物，人数恒不如约，至者率迁延不去，每失利云。二十五年，倭寇宁、台。</p>
<p>自罢市船后，凡番货至，辄主商家。商率为奸利，负其责，多者万金，少不下数千，索急，则避去。已而主贵官家，而贵官家之负甚于商。番人近岛坐索其负，久之不得，乏食，乃出没海上为盗。辄构难，有所杀伤，贵官家患之。欲其急去，乃出危言撼当事者。谓：&ldquo;番人泊近岛，杀掠人，而不出一兵驱之，备倭固当如是耶！&rdquo;当事者果出师，而先陰泄之，以为得利。他日货至，且复然。如是者久之，倭大恨，言：&ldquo;挟国主赀而来，不得直，曷归报？必偿取尔金宝以归。&ldquo;因盘据岛中不去。并海民生计困迫者纠引之，失职衣冠士及不得志生儒亦皆与通，为之乡导，时时寇沿海诸郡县。如汪五峰、徐碧溪、毛海峰之徒，皆华人，僭称王号。而其宗族妻子田庐，皆在籍无恙，莫敢谁何。</p>
<p>巡按浙江御史陈九德请&ldquo;置大臣，兼巡浙、福海道。开军门治兵捕讨，听以军法从事。&rdquo;从之。乃以朱纨为右副都御史，巡抚浙江兼摄福、兴、泉、漳。未至，而泊宁波、台州诸近岛者已登岸，攻掠诸郡邑无算，官民廨舍焚毁至数百千区。巡按御史裴绅劾防海副使沈瀚，守土参议郑世威因乞&ldquo;敕纨严禁泛海通番，勾连主■之徒&rdquo;。从之。纨乃下令禁海，凡双樯余サ，一切毁之，违者斩。乃日夜练兵甲，严纠察，数寻舶盗渊薮，破诛之。因上言：&ldquo;去外盗易，去中国盗难。去中国群盗易，去中国衣冠盗难。&rdquo;遂镌暴贵官家渠魁数人姓名，请戒谕之。不报。于是福建海道副使柯乔、都司卢镗捕获通番九十余人以上，纨立决之于演武场，一时诸不便者大哗。盖是时通番，浙自宁波、定陽，闽自漳州月港，大率属诸贵官家，咸惴惴重足立，相与诋诬不休。讽御史周亮、给事中叶镗奏改纨为巡视。</p>
<p>未几，纨复上言：&ldquo;长屿诸处大侠林参等，号称&lsquo;刺达总管&rsquo;，勾连倭舟，入港作乱。更有巨奸，擅造余サ，走贼岛为乡导，躏海滨。鞫论明确，宜正典刑。&rdquo;章下兵部，侍郎詹荣覆奏：&ldquo;中国待外裔，不以向背责之，以昭天地之量。纨所论坐，俱关重刑。乞下都察院覆核。&rdquo;从之。于是御史周亮等劾纨&ldquo;举措乖方，专杀启衅&rdquo;。因及福建防海副使柯乔、都指挥使卢镗&ldquo;党纨擅杀，宜置于理&rdquo;。帝遂夺纨官，命还籍听理。遣给事中杜汝祯往福建，会巡按御史陈宗夔讯乔等，并核纨事。汝祯、宗夔勘纨&ldquo;听信奸回，柯乔、卢镗擅杀无罪，皆当死&rdquo;。奏下兵部，尚书丁汝夔如其议上。帝从之，命乔、镗系福建按察司待决。纨恚自杀，士论惜之。遂罢巡抚御史，不复设。</p>
<p>三十年夏四月，浙江巡按御史董威、宿应参前后请宽海禁，下兵部尚书赵锦复议，从之。自是舶主土豪益自喜，为奸日甚，官司莫敢禁。三十一年夏四月，倭寇犯台州，破黄岩，大掠象山、定海诸邑。</p>
<p>汪直者，徽人也。以事亡命走海上，为舶主渠魁，倭人爱服之。倭勇而■，不甚别死生。每战辄赤体，提三尺刀舞而前，无能捍者。其魁则皆浙、闽人，善设伏，能以寡击众。大群数千人，小群数百人，而推直为最，徐海次之。又有毛海峰、彭老生不下十余帅，列近洋为民害。至是，登岸犯台州，破黄岩、四散、象山、定海诸处，猖獗日甚。知事武伟败死，浙东騷动。</p>
<p>秋七月，廷议复设巡视重臣。以都御史王忄予提督军务，巡视浙江海道及兴、漳、泉地方。忄予巡抚山东，闻命即日至浙。度所治军府皆草创，而浙人柔脆不任战。所受简书轻，不足督率吏士。乃上疏请假事权，诛赏得便宜。且欲严内应之律，宽损伤之条。剿抚勿拘。从之，改巡视为巡抚。忄予乃任参将俞大猷、汤克宽为心膂，征狼、土诸兵及募温、台诸下邑桀黠少年，分隶诸将，布列濒海各镇堡，严督防御。浙人恃以无恐云。</p>
<p>三十二年春三月，王忄予破倭于普陀诸山。初，忄予廉知俞大猷、汤克宽材勇，既虚已任之。而都指挥卢镗坐前都御史朱纨事，尹凤坐赃累，俱系狱。忄予知其能，奏释之，以为别将，亦募兵分帅之，日犒抚激励，欲得其死力。倭魁汪直等结砦海中普陀诸山，时出近洋袭官军。忄予侦知之，乃夜遣俞大猷帅锐兵先发，而汤克宽以巨艘佐之，径趋其砦，纵火焚之。倭仓皇觅余サ走，官军随击，大破之，斩首一百五十余级，生获一百四十三人，焚溺死者无算。值飓风发，兵乱，汪直等乘间率众逸去。都指挥尹凤复以闽兵邀击于表头、北茭诸洋，斩首百余级，生获二百余人。先后以捷闻，赐白金、文绮有差。</p>
<p>夏四月，汪直、毛海等既溃散，剽忽往来不可测，温、台、宁、绍俱罹其患。参将汤克宽率兵循海雩，护城堡，捕奔辏，斩获亦相当。于是贼移舟而北，犯苏、松郡。二郡素沃饶，贼至捆载而去。有萧显者，尤桀狡，率劲倭四百余，屠上海之南汇、川沙，逼松江而军。余众围嘉定、太仓，所过残掠不可言。王忄予遣都指挥卢镗倍道掩击，斩萧显。余众复奔入浙，俞大猷等邀杀殆尽。先是，吴、浙间人习选忄耍，而文武大吏复不能以军法绳下，遂至破昌国、临山、{吖鶀■、乍浦、青村、柘林、吴松江诸卫所，围海盐、平湖、余姚、海宁、上海、太仓、嘉定诸州县。忄予不欲冒功，有所隐没，随击走之。计倭所得亦不偿失，前后俘斩共三千余级，东南赖之。</p>
<p>五月，给事中贺泾奏：&ldquo;留都根本重地，海洋密迩；镇江、京口乃江、淮咽喉；瓜步、仪真又漕运门户。请设总兵驻镇江。&rdquo;从之。秋七月，太平府同知陈璋，败倭于独山，斩首千余，余众浮海</p>
<p>东遁。冬十月，倭寇太仓州，攻城不克，分掠邻境。有失舟倭三百人，突至平湖、海宁等县。自独山之败，倭东遁，江南稍宁。惟崇明南泊失风者，几三百人，不能去。总兵汤克宽及佥事任环留兵守之。</p>
<p>环属兵三百，皆新募，励以必死。不入与家人诀，为书赴之而去。亲介胄临阵，士无敢不用命者。环敝衣芒履，与士杂行伍，依草舍间，啮Я饮水同甘苦。至是，相守不下，贼潜出没，环常夜追之，出其前后。宰夫佩恐有失，衣环衣，介马而驰，故贼不知所取。环尝匿沟中，贼过之不知。匿至明，士始得之。又遇矢石，士以死捍环。环被伤，舁之至水滨，梁已撤丈余，超而过。追急，宰夫留御之，死焉。环求其首，为流涕，亲酬之。相拒数月，不克。克宽复督邳、漳等兵击之，败绩，失亡四百人。官军疫，不能攻，乃开壁东南陬，倭遂溃围出，掠苏、松各州县。百余人由华亭县氵崇缺登岸，流劫至木泾、金山卫，移舟泊宝山。克宽引舟师迎击，及于高家嘴，毁其舟，斩七十三级，生擒十四人。倭别队失风至兴化，杀千户叶臣卿。知府黄士弘、指挥张栋击歼之。时沿海诸奸民乘势流劫，真倭不过十之二三。</p>
<p>三十三年三月，倭自太仓溃围出，乃掠民舟入海，趋江北，大掠通州、如皋、海门诸州县，复焚掠盐场。有漂入青、徐界者，山东大震。</p>
<p>改王忄予为右副都御史，巡抚大同，以徐州兵备副使李天宠代之。忄予在浙江，荐卢镗，释柯乔，激励诸将。邓城、刘堂、孙敖等争奋逐北，以死绥著节。复广为侦刺，凡沿海大猾为倭内主者，悉系之，按覆其家。自是倭不复知中国虚实与所从向往。而余サ在海中者，亦无以菽粟火药通，往往食尽自遁。又行视诸郡邑未城者，计寇缓急，次第城之，凡三十余所。杭州官吏以烽火不时发，日集坊民登陴守，多怨苦。忄予曰：&ldquo;吾斥堠明，无虑弗及，奈何先敌受困耶！&rdquo;令罢之，一郡皆欢。至是去，以徐州兵备副使李天宠为佥都御史代忄予。忄予去，而浙复不宁矣。初，忄予荐卢镗为参将镇闽。闽人故忌镗，劾镗&ldquo;凶险不可用&rdquo;。罢之。而沿海大猾且言&ldquo;忄予令大猷捣巢非计&rdquo;。欲摇动忄予，忄予不为动。已而南京各官复荐镗，乃用镗为参将，而以俞大猷为浙直总兵。</p>
<p>以南京兵部尚书张经总督浙、福南畿军务。时朝议方征狼、土兵剿倭，以经尝总督两广有威惠，为狼、土所戴服，故用之。敕令节制天下之半，便宜从事，开府置幕，自辟参佐。经亦慷慨自负，中外忻然，谓倭寇不足平。</p>
<p>夏四月乙亥，倭寇自海盐趋嘉兴，参将卢镗御之，稍却。次日，复战于孟宗堰。伏发，杀官军四百人，溺死无算，都司周应祯等死之。贼乘胜入据石墩山，分兵四掠。攻嘉兴府，城副使陈宗夔帅兵御却之，焚其舟。贼Т入乍浦，与长沙湾寇合犯海宁诸县。既而东掠入海至崇明，夜袭破其城，知县唐一岑死之。倭自崇明进薄苏州，大掠。六月，倭自吴江掠嘉兴，都指挥夏光御之，背王江泾而阵。倭鼓噪而前，我兵大溃。光急入舟，中流矢溺死。苏州倭寇至嘉善，转掠松江出海，总兵俞大猷击败之于吴松，所擒七人，斩二十三级。八月，倭寇自嘉兴还屯采淘港、柘林诸处，进薄嘉定。会募兵，参将李逢时、许国以山东民钅仓手六千人至，与贼遇于新泾桥。逢时率麾下先进，败之。贼退据罗店，官军追及之，斩八十余人。许国恨逢时与同事，不约已。乃别从间道击贼，欲分逢时功。追至采淘港，乘胜深入，伏起，大溃，溺水死者千人，指挥刘勇等死之。</p>
<p>工部侍郎赵文华上言：&ldquo;倭寇猖獗，请祷祀东海以镇之。&rdquo;帝命往祀，兼督察沿海军务。文华至浙，凌轹官吏，公私告扰，益无宁日。三十四年，柘林倭夺舟犯乍浦、海宁，攻陷崇德，转掠塘西、</p>
<p>新市、横塘、双林、乌镇、菱湖诸镇，杭城数十里外，流血成川。巡抚李天宠束手无策，惟募人缒城，自烧附郭民居而已。张经驻嘉兴，援兵亦不时至。副使阮鹗、佥事王询竭力御之，仅免失陷。致仕佥都御史张濂目击时事，痛之，乃上言：&ldquo;臣本杭人，顷复家居五载，颇知海寇始末。始以海禁乍严，遂致猖獗。而督、抚因循玩忄曷，养成贼势。夫堂堂会城，闭门旬日，已有垂破之势。徒以意得志满而去，更无一兵一旅阻其去来。城寇野心，欲如溪壑，能保其不复至哉？臣恐贼退之后，又复收拾伤残首级，虚张功次，以欺陛下。仍有从而庇之者，则罚罪之典，又移而为赏功之命矣。臣寓父母之邦，同舟共济，志惟切于报君，嫌何避于出位，敢以三策为陛下陈之。一曰重军法以作积弱之气。士惟力战而后克敌，亦惟畏法而后力战。今江南非无义勇也，迎敌九死，退走十生，何怪其有退而无进哉。军法之行，不在行阵而在平时，诚得必死之士万夫，海寇百万不足平矣。一曰选民兵以收必胜之功。夫江南卫、所，已成虚设，地方有急，辄假外兵。糊口而来，原非义勇；掉臂而去，莫可勾查。臣愚以为莫若尽散调募之兵，专责州县立保伍，更番较阅，期于不扰。一遇有警，按籍而呼，共保身家。寇小至，则率众以攻之；大至，则坚壁以守之。一曰复海市以散从贼之党。夫海市旧制，原非创设。向使濒海之军卫如故，则市舶未为害也。惟武备日弛，不能制变。而后海禁渐严，倭寇乏食，海寇由之以起。惟军民既练，寇掠则惧遭斩获，交易则可保首领。彼虽至愚，必不以彼易此。然后相机稍复海市之旧，不惟散已聚之党，而濒海穷民假此为生，又足以收未溃之人心。&rdquo;</p>
<p>夏四月，广西田州土官妇瓦氏引狼、土兵至苏州，总督张经分隶总兵俞大猷等杀贼。时倭据川沙洼、柘林为巢，经冬涉春，新倭日至，地方甚恐。闻狼兵至，人心稍安。贼分众三千过金山卫，俞大猷遣游击白泫及瓦氏兵邀之，稍有斩获。赵文华至松江，因谓狼兵可用，厚犒之。使击贼至漕泾，遇倭数百人，战不胜，头目锺富、黄维等十四人俱死，失亡甚众。于是贼知狼兵不足畏，复纵掠如故。</p>
<p>倭犯江北淮、扬诸处，前后由通州之余东场、海门之东夹港登岸，流劫狼山、利河诸镇，吕四、余西诸场。复突入通州南门，烧民屋二十余间而去。三丈浦倭贼分掠尝熟、江陰村镇，兵备任环督保靖土兵及知县王秩统兵三千攻其巢，破之。贼奔江陰川沙洼，驾舟出海。官兵纵火焚其巢。贼舟一至戚家墩，游击白泫、刘恩邀获之，江陰贼亦出江东遁。</p>
<p>五月，张经破倭于王江泾。逮经及巡抚都御史李天宠，俱下诏狱，论死。初，经至浙中，用将佐何卿、沈希仪辈，名位已抗，骄不为用，而新拔士又谢不任兵，所征田州兵瓦氏、山东钅仓手俱不受律，连战败衄，望大损。侍郎赵文华出视师，颐指凌经。经自以大臣位出文华上，文华恚，则连疏劾经，谓&ldquo;其才足办贼，特以闽人避贼雠，故纵贼耳。&rdquo;帝大怒，会台谏亦有言者，趣官校逮捕经。时倭寇自柘林犯嘉兴，经遣参将卢镗督狼、土兵水陆攻之，大败贼于石塘湾。贼北走平望，俞大猷邀击，奔平望至王江泾，永顺宣慰官舍彭翼南攻其前，保靖宣慰使彭荩臣蹑其后，遂大败之。斩首二千级，溺死者称是。余众奔柘林，纵火焚其巢，驾舟二百余艘出海遁。自有倭患来，此为战功第一。而文华论经之疏已上矣。捷闻，兵科言：&ldquo;宜留经平倭以自赎。&rdquo;不听，并李天宠、汤克宽俱逮至京，以纵寇论死。文华既疏劾经，奏以巡按御史胡宗宪为佥都御史，代天宠巡抚。而以周充代经。未几，复罢充，以南京户部侍郎杨宜为总督。</p>
<p>倭寇自海洋突犯苏州，南京都督周于德来援，一战而败，镇抚苏宪臣被杀。贼中分其众：一由齐门、撞马头而北，转掠浒墅关、长洲、五都地。一由胥门、木椟而南，转掠吴县、横镇，蔓延尝熟、江陰、无锡之境。出入太湖，莫能御者。</p>
<p>御史屠仲律上言：&ldquo;宜守平陽港，拒黄花澳，据海门之险，则不得犯温、台。塞宁海关，绝湖口湾，遏三江之口，则不得窥宁、绍。扼鳖子门，则不得近杭州。防吴淞江，备刘家河，则不得掩苏、松、嘉兴。责江南守令，以训练土兵，保全境内为殿最。沿海沙民盐徒及打生手，宜收录并力御贼。&rdquo;诏从之。</p>
<p>川沙洼倭贼犯闸港、周浦，佥事董邦政、游击周藩击之，遇贼惊溃，藩被创死。贼屯石塘桥，流劫昆山、石浦。六月，倭寇苏、常诸县，尝熟知县王秩、江陰知县钱钅享及居乡</p>
<p>参政钱泮各督士民出御，力屈死之。旋复寇苏州，民争入城。门不启，号呼震野，乘陴者望之而叹。攀援上者，又缒绝而下。任环还自仪真，曰：&ldquo;奈何坐视之？纵有觇谍，我在无患也。&rdquo;乃出辟门，令男女以列进，所活盖数万人。复率解明道兵出城力战，贼退入太湖。遣舟师邀之，乃弃所获逸去。环以功进副使。环复击贼马迹山，围逃倭嘉定民家，投火鹬，尽死。既而环有亲丧，诏留之，任事如故。</p>
<p>八月，倭贼百余自上虞爵溪所登岸，犯会稽高埠，夺民居据之。知府刘锡、千户徐子懿围之。贼潜缚木筏由东河夜渡，溃围而出。居乡御史钱鲸，遭于蛏浦见杀。贼自杭州西掠于潜、昌化，至严州淳安。以浙兵迫急，突入歙县，流劫至南陵，趋太平，操江兵扼之。贼引而东，犯江宁镇，指挥朱襄率勇士数百人御之。是时贼已至板桥，襄等不知，方袒裼纵酒。突遇，尽为所歼。遂由安德、凤台、夹冈沿乡抢掠，趋秣陵关。时应天府推官罗节卿、指挥徐承宗率兵千人守关，望风奔溃。贼过关而去，自南京出秣陵，流劫溧水、溧陽，趋宜兴、无锡，一昼夜奔一百八十里至浒墅关。南直巡抚曹邦辅虑与柘林贼合，且为大患。乃亲督兵备王崇古，会集各部兵，扼其东路，四面蹙之，随地与战。亲召佥事董邦政、指挥楼宇以沙兵助剿，一战斩首十九级。贼始却奔吴舍，欲走太湖。觉之，追及于杨家桥，尽歼其众。贼自绍兴高埠流劫杭、严、徽、宁、太平，犯南都，六七十人经行数千里，杀伤无虑四五千人，历八十余日始灭。邦辅以捷闻，归功佥事邦政。时赵文华闻寇且灭，欲攘功，急趋赴之。比奏，则邦辅己先之。文华怒，会柘林贼进据陶家港，文华乃悉简浙兵，得四千人。文华及胡宗宪亲将之，营于松江之砖桥。约邦辅以直兵会剿。浙兵分四道，直兵三道，东西并进。贼悉锐冲浙兵，诸营皆溃，损失军士千余人。直兵亦陷贼伏中，死者二百余人，贼势大张。文华恨邦辅。至是，乃以罪委之，及佥事邦政。诏下邦政总督逮问。既而刑科给事中孙浚言：&ldquo;后期之罪，不在直兵。今苏、松士民交称邦辅实心任事。而流劫留都之倭，又为邦辅所灭，功绩显然。遽请罪斥，文华非是。&rdquo;兵科给事中夏┉亦言之。上乃申饬文华&ldquo;秉公视师，以图大效&rdquo;。已而邦政及指挥楼宇赏竟不及，文华恶之也。邦辅旋亦谪戌边，巡按直隶御史张云路为论奏，不报。</p>
<p>十一月，止征狼、土诸兵。土兵瓦氏等至浙，骄悍不受约束。所过残掠，百姓苦之。于是总督杨宜力请止征，从之，命两广督臣随路掣止。闰十一月，给事中孙浚上言：&ldquo;防倭诸臣既有巡抚、督兵，又有</p>
<p>总督及都察重臣，事权不一，牵掣靡定，迄无成功。&rdquo;兵部覆奏：&ldquo;诸臣职守：督察主竭忠讨寇，实核布闻；总督主征集官兵，指授方略；巡抚主督理军务，措置粮饷；总兵主设法教练，身亲战陈。至于有司，责在保安地方，固守城隍。&rdquo;帝然之，命行诸臣，各遵敕谕施行。</p>
<p>十二月，赵文华疏乞还京，许之。文华初奉命至浙，适狼兵瓦氏等至，知倭厚畜，锐意请战。文华惑之，亟趋张经进战，不得，则上书痛诋。经被逮，代经者周充、杨宜皆无远略，贼势益炽。及瓦氏战败，攻陶宅余倭，复大衄。始知贼未易图，有归志。至是，川兵破周浦贼，俞大猷复有海洋之捷。文华遽言：&ldquo;水陆成功，请还。&rdquo;然是时海洋回倭泊浦东、川沙洼旧巢。及嘉定、高桥皆倭据如故。</p>
<p>副使任环率永顺、保靖土兵剿新场倭寇。时贼众二千人，皆伏不出，而诈令人举火于数里外，若将引去者。上舍彭翅先入尝之，不见一人。于是头目田辍⑻锓岬日入，伏发，皆死之。贼豕突去。未几，复攻上海，环以轻兵三百及之，击败于五里桥、习家坟。又以兵援昆山，而身间行抵太仓、毛家、葛隆诸屯。贼方会集治攻具，冲梯队道，肉薄而登。环率死士飞刃砍之，连碎其首，矢石交下，相杀伤甚众。又缒兵下突而前，贼渐气夺，遂弃委走。环既居忧哀毁，又积苦兵间，疾作卒。</p>
<p>三十五年春正月，巡抚御史周如斗参总督杨宜、提督曹邦辅&ldquo;轻率寡谋，致川兵败于东沟，苗兵败于新场，东兵败于四桥，乞罢黜&rdquo;。时上深以南寇为忧，疑赵文华言：&ldquo;余寇将灭为不实。屡问大学士嵩，嵩曲为营解，上意终不释。文华惧，因言：&ldquo;余寇指日可灭。督、抚非人，一败涂地，皆因吏部尚书李默恨臣前岁劾其同乡张经，思为报复。臣继论曹邦辅，则嗾给事夏┉、孙浚媒孽臣及胡宗宪，党留邦辅浙直总督，又不用宗宪而用王诰。然则东南涂炭何时可解？陛下宵旰何时可释也？&rdquo;默因得罪，宜削籍为民，邦辅亦被逮。罢王诰，以宗宪为兵部侍郎兼佥都御史。</p>
<p>夏四月，倭薄温州，同知黄钏驰檄出迎击，被执。倭欲还之，索千金为赎。钏骂之不置，倭怒，磔杀之。江北倭流劫至成健⑸奖钡雀郏无为州同知齐恩率舟师迎战，</p>
<p>败之，斩首百余级。恩长子尚文，次子嵩，叔仲实，弟宝荣，侄慎、寅、友良、大卿，孙童俱在行间。嵩年十八，骁勇善射，独前追贼至安港，恩等从之。伏发，恩及其家丁钱凤等二十一人力战，皆死之，独嵩、慎、寅三人得脱。贼遂乘胜至金山，杀镇江千户沈宗玉、王世良于江中。</p>
<p>倭率众数千自乍浦入，欲犯杭州。游击将军宗礼帅兵九百御之，逆战于三里桥，分左右翼夹击，三战三捷，获首功七十余级。贼首徐海等皆辟易，称为神兵。会桥陷军溃，礼与镇抚侯槐、何衡，义官霍贯道力战，俱陷阵死之。礼骁勇敢战，所部箭手三千人皆壮士。事闻，赠恤有差。</p>
<p>总督胡宗宪奏&ldquo;遣生员蒋洲、胡可愿使倭砦，传谕渠魁，令无犯顺&rdquo;。从之。已而可愿等还，言&ldquo;倭渠欲通贡市&rdquo;。宗宪以闻，下兵部集议，不可，乃止。</p>
<p>倭围巡抚阮鹗于桐乡。初，鹗督学浙江，开武林门纳难民，全活数万人，超擢巡抚。方倭之寇嘉兴也，鹗议主剿，而胡宗宪议主抚，不相能。倭自嘉兴转寇桐乡，氛益锐，去来实徐海、麻叶领之，陈东附焉。东，萨摩王弟书记也。宗宪谋间之，遣辩士说海。海心动，私语桐乡守兵曰：&ldquo;吾已款督府矣。城东门陈党，善备之。&rdquo;是夕，海道崇德而西，东方急攻桐乡。宗宪说海缚麻叶，因伪为麻叶书致东，令图海，故达海所。东、海中自疑，始解围去。</p>
<p>五月，御史邵惟忠上言：&ldquo;倭薄通州，围未解。余众自狼山转掠濒江诸郡县。而瓜、仪为留都门户，镇、常乃漕运咽喉，不可视为缓图。宜大集兵，敕诸臣戮力靖乱。&rdquo;下兵部议，&ldquo;请调河南睢、陈及山东八卫，陕西延绥兵及徐、沛募兵，敕遣才望大臣一人总督，以为犄角，保障留都&rdquo;。帝然之。已命兵部侍郎沈良才矣，严嵩揣知上觉赵文华欺罔，且见谴，乃令文华自以其意请复视师。嵩为言：&ldquo;良才不胜任，江南人引领俟文华至。&rdquo;上乃止良才，命文华以工部尚书兼右副都御史总督浙、福、直隶军务。文华既至浙，假监督权凌胁百官，搜括库藏百万计。两浙、江、淮、闽、广所在征兵集饷，留漕粟，除京帑，给蟛羁危迫富民脱凶恶，浪授官职。于是外寇未宁，而内忧益甚。</p>
<p>六月，倭入慈溪县，知县柳东伯亡。初，王忄予在浙，计城各邑未城者，慈溪士人独持不可。至是，倭众大至，知县不知所御，携印组亡去。残杀民人无算，而缙绅尤甚，始悔失计。东伯失守，当坐死。以无城可凭，削籍为民。省祭官杜槐与其父文明率兵追败倭于王家团。海道刘起宗委槐防余姚、慈溪、定海。未几，与贼遇于白沙。一日三战，杀贼三十余人，斩其一帅，槐被创坠马死。文明别将兵击倭于演武场，斩白眉倭帅一，从七，生擒二。倭惊遁，呼为&ldquo;杜将军&rdquo;。已而追至奉化枫树岭，以兵少无继，陷阵死。</p>
<p>倭薄海盐，指挥徐行健、程禄，百户方存仁逆战死之。八月，海寇徐海伏诛。初，胡宗宪以簪珥遗徐海侍女翠翘、绿珠，令日夜说海，缚陈东以报朝廷。海且感，而赵文华方治兵击海，</p>
<p>宗宪佯曰：&ldquo;彼且缚陈东，何战为？&rdquo;海果赂萨摩王弟缚东以献。于是海势日孤。海自念数有功，又信罗龙文诱，约八月入谒督府于平湖。海先期以数百人胄而入，宗宪、文华、鹗坐堂上，海等叩罪，复谢宗宪。宗宪下堂摩其顶，曰：&ldquo;朝廷且赦若，慎勿再虞。&rdquo;厚犒遣之。海既出，知官兵大集，自疑。宗宪使使谕之曰：&ldquo;官兵防东党，尔毋恐。&rdquo;海请居东沈庄，陈东居西沈庄。又令东诈为书遗其党，曰：&ldquo;海约官兵夹剿汝矣。&rdquo;东党果疑相攻。海令礻卑将辛五郎归岛，宗宪密遣卢镗计擒之。文华调兵六千既集，移营薄沈庄。督之急，宗宪犹心怜海不欲遽战。文华迫之，宗宪乃下令与总兵俞大猷整师前进。海知事变，掘深堑自守，栅数重，官兵望之不敢入。阮鹗檄趋之，大猷乃从海盐进攻东沈庄，破之。又追击于梁庄，会大风，纵火，诸军鼓噪乘之，贼大溃，斩获一千六百余级，海仓徨溺水死。引出，斩其首。浙、直海寇平。海，故杭之虎跑寺僧，雄海上，称&ldquo;天差平海大将军&rdquo;。至是，捷书上，文华皆袭为已有。帝命械系首恶至京正法。时浙东仙居、浙西桐乡二寇略平。其分掠海门者，把总张成败之。江北寇流入常、镇者，总兵徐珏败之，苏、松、宁、绍相继告捷。兵部奏文华功，帝从之，降敕令文华还京。论平倭功，加文华少保，宗宪右都御史，各任一子锦衣千户，余升赏有差。倭俘麻叶、陈东等械系至京，礼、兵部请献俘，从之，群臣俱贺。</p>
<p>时倭略平，惟舟山贼据险结巢未下，官兵环守之不能克。诸狼、土兵俱已遣归，而川、贵兵六千人始至。胡宗宪方留防春汛，隶俞大猷经营舟山之贼。会夜大雪，大猷乃督兵四面攻之。贼悉锐出敌，官军竞进。贼败归，乃以棕蓑卷火掷之，贼四散溃出，斩首一百四十余级，余悉焚死。</p>
<p>三十六年冬十一月，海寇汪直伏诛。徐海等既死，汪直复纠众三千余入宁波岑港，大掠四境。汪直，徽人也。宗宪亦徽人，乃以金帛厚赂诱之，云：&ldquo;若降，吾以若为都督。&rdquo;置海上通互市，乃迎直母与其子入杭厚抚之。而奏遣生员蒋洲往谕，与之盟。直信之，遂自奋言：&ldquo;能肃清海波，赎死命。&rdquo;与其党毛海峰、叶碧川等从蒋洲来杭州。洲至，而直未至，人疑其诈。巡按周斯盛请罢贡罪洲，于是逮洲狱，洲乃陈谕倭始末，及言&ldquo;直以诚来，其未至，必风阻耳&rdquo;。已而直果乘巨舟，遣头目数十人随来，泊舟定海。盖初舟实为飓风所损也。宗宪使人招直，直愿见洲，洲方对理。疑其觖望不遣，遣千户夏正质其舟。直素与正善，不疑。遂诣军门请罪，具言自效状。宗宪待以宾礼，使指挥为其馆主，给舆夫出入，复出蔬米酒肉供馈其舟人，日费数百金，且交质为信。因具状闻，请赦之。科臣王国祯力持不可。疏入，上谓&ldquo;直元凶不可赦&rdquo;。宗宪乃密檄按察司收直等斩之。论平倭功，加宗宪太子太保，余皆迁赏。然直虽就诛，而三千人皆直死士无所归，益恚恨，复大乱。</p>
<p>三十七年春二月，倭犯潮州之笏浦，攻蓬州千户所。佥事万仲分部水陆兵马，东西哨攻之。临敌而哨兵皆溃，领哨千户魏岳、高洪俱死。寻犯福州，巡抚阮鹗不能御，取库银数万两赂之。以新造大舟六艘，俾载而去。</p>
<p>夏四月，倭掠台州临海之三石镇，约数千人，总督胡宗宪击走之。倭攻福清，破之，执知县叶宗文。举人陈见率家僮御贼不克，与训导邬中涵俱骂贼死。</p>
<p>五月，自海口出港，参将尹凤引舟师击之，沈其舟七，斩首六十余级，生擒七人，余众Т去。凤追击东洛外洋，复败之，铳伤及溺水死者甚众，福、兴患少熄。</p>
<p>倭攻惠安，知县林咸乘城御之，攻五昼夜不克，丁壮死者数百人。倭亦失亡相当，乃引去。咸率兵击倭鸭山，乘胜追奔，陷伏中死之。倭分犯同安、长乐、漳、泉诸处。</p>
<p>秋七月，以浙江岑港海寇未平，诏夺总兵俞大猷、参将戚继光职，期一月荡平，命胡宗宪督之。初，宗宪遣毛海峰诱降汪直，直至，下狱，海峰遂与倭目善妙等五百余人烧船登岸，列栅舟山，阻岑港而守。官军四面围之，屡斩获。然海中数苦毒雾，贼凭高死斗，先登者多陷没，新倭复大至。冬十月，岑港倭移巢柯梅，胡宗宪屡督兵讨之，不能克。</p>
<p>兵备副使谷峤捍御海上，屡破倭。制府以捷闻，进山东参政。三十八年春三月，倭寇自象山河金、缆井诸处焚舟登岸，海道副使谭纶与贼战于马冈，败之，斩首七十级。</p>
<p>总督胡宗宪上言：&ldquo;舟山残孽，移住柯梅，即共焚巢夜徙，力已穷蹙，势易成擒。而总兵俞大猷、参将黎鹏举邀击不力，纵之南奔，播害闽、广，宜加重治。&rdquo;上命逮大猷、鹏举至京讯治。时人言籍籍，谓倭之开洋也，宗宪实陰遣之。倭南行泊浯屿，焚掠君民。由是福建人大噪，谓宗宪嫁祸。御史李瑚数其三大罪。瑚与大猷俱福建人。宗宪疑大猷漏言，故委罪以自掩。而大猷不善滑刺，素不为严世蕃所喜，故有是逮。廷臣惜大猷才，共假贷得三千金，馈世蕃，不死，罢职，发大同立功。</p>
<p>夏四月，江北倭趋通州，总兵邓城御之不利，指挥张谷被杀。倭进据白蒲镇，兵备副使刘景韶以游击丘升击白蒲倭于丁堰、如皋、海安，三战三捷。贼谋犯扬州，景韶复督升等以火攻其老营，击败之，焚死二百人。贼逸入潘家庄，尽锐攻之，先后斩首三百余级。初，贼自南沙登岸犯通州，至是剿绝。</p>
<p>庙湾倭合众攻淮安，参将曹克新御之，战于姚家荡，自寅至申，大败之，斩首四百七十级。贼遁入姚庄，纵火焚庄，死者二百七十余，贼退入庙湾拒守。刘景韶督兵击倭于印庄，斩首四十级。贼西走，次日复战于新州，贼遁入民家，我兵以火攻之，凡再战，斩首二百六十级，贼悉焚死，无一人脱者。时江北流倭悉殄，惟庙湾据险固守不出。</p>
<p>五月，江北兵攻倭于庙湾，冲其巢，斩首四千。我兵死伤过当，复退守之。时贼营甚固，巡抚李遂以我军鼓战而疲，宜围守之。贼乏食，且水陆断其行道，可收全胜。通政唐顺之以为玩寇，乃自擐甲持矛麾兵以进。屡挑战，贼终不出。遂督兵入险，贼尽锐东西冲，杀伤相当。自是复稍稍出掠，觅舟为走计矣。顺之知失计，乃驾言经略三沙倭南去。俞月，倭困庙湾既久，刘景韶督卒填壕堑逼垒而阵。令水兵载苇焚其舟，复水陆进击。倭潜遁入舟，官兵进据其巢，追奔至瑕子港，斩获颇多。余倭无几，不复能战，乘风开洋而去。</p>
<p>福建新倭大至，多赍攻具。先攻福宁、连江、罗源，流劫各乡。进攻福州不克，移攻福安破之。参将黎鹏举以舟师击倭于海中七星山、屏风屿，斩首六十七级，生擒六十八人。时沿海长乐、福清等境皆有倭舟，广东流倭往来诏安、漳、浦间。浙江舟山倭移舟南来者，尚屯浯屿。福州、漳、泉无地非倭矣。舟山倭屯浯屿经年，至是乃开洋去。其毛海峰者，复移众南岙，建屋而居。永、福倭移舟出梅花洋，参将尹凤击败之。巡按樊献科请趋胡宗宪应援，未及行，巡抚阮鹗往剿之，倭稍创。</p>
<p>六月，倭众别部二十余艘屯崇明三沙，总督胡宗宪檄总兵卢镗帅师攻破之。前后斩首百余，遁去。宗宪以捷闻，兼言唐顺之赞画功，擢佥都御史。秋七月，三沙倭突犯江北，由海门县七星港登岸，流劫过金沙、</p>
<p>西亭，将犯扬州。参将丘升御之，战于邓家庄。贼败走仲家园，复追至锅团。升轻骑先进，贼觇无后继，尽锐来冲，升马蹶被杀。已而官军大至，贼遁。八月，倭自邓家庄败后，沿海觅舟不得，官军尾之于刘家桥、白驹沙诸处。倭馁甚，奔刘家庄，我兵围之。时刘显兵至先登，各营继进，纵火冲击，破其巢，斩首二百余。贼奔白驹场，追击，又败之于七灶庄、花墩，共斩首四百余，贼尽殄焉。显骁勇敢战，江北军悉属显节制，故有功。</p>
<p>三十九年春二月，倭寇六千余人流劫潮州等处。时浙直倭患稍息，而闽、广警报日至。五月，加胡宗宪兵部尚书兼右副都御史。四十一年春三月，泉州指挥欧陽深率兵击倭，破之，生擒江一</p>
<p>峰，泉寇稍宁。倭陷福建永宁卫，大掠数日而去。复攻永宁城，破之，大杀城中军民，焚毁几尽。冬十一月，逮总督、兵部尚书胡宗宪，削籍，从给事中陆凤仪</p>
<p>之言也。狱具，罢浙闽总督大臣，设右佥都御史巡抚其地。四十二年五月，复逮胡宗宪诣京，宗宪自杀。是时大计京官，复有言宗宪未尽法者，有旨逮治，宗宪至京自杀。宗宪在浙中与赵</p>
<p>文华同事，文华选忄耍不敢前，宗宪辄自临阵，戎服立矢石间督战。方倭围杭时，宗宪亲登城临视，俯身堞外，三司皆股栗，惧为流矢所加，宗宪恬然视之。歼徐海、汪直皆有功。然稍稍事文华，又握权太重，勋臣总兵者由掖门通谒庭拜，巡抚悉听节制，如三边例。宗宪才得展，而祸机亦萌此矣。上好玄修，宗宪进白鹿称贺，大学士嵩比之。会嵩败被逮时，归安茅坤上书颂其冤。</p>
<p>冬十月，倭犯福建。其自浙之温州来者，合福建连江贼登岸，攻陷寿宁、政和、宁德等县；自广之南岙来者，合福清、长乐贼攻陷玄锺所，蔓延及于龙岩、松溪、大田、古田之境，无非贼者。初，浙江参将戚继光既连破贼于林墩等处，闽之宿寇尽平。继光引兵还浙，遇倭自福清东营岙登岸。麾兵击之，斩首百八十级，遂行。而倭至者日众，始犯邵武，杀指挥齐天祥。转掠罗源、连江，杀游击倪禄。遂攻玄锺所城及宁德县，入之。乘胜直抵兴化府城，不克，乃合兵薄城下，围之且匝月。巡抚游震得以状闻，请&ldquo;调义乌兵，以继光统之。起丁忧参政谭纶，与都督刘显、总兵俞大猷协力共济&rdquo;。上从之。</p>
<p>十一月，刘显率兵援兴化。显大兵留江西剿广寇，所提八闽卒，不及七百人，且疲屡战。倭新至，氛甚锐。显知不敌，乃去府城三十里，隔一江按兵不进，欲掩逗留之罪。遣五卒赍文诣府，约欲率兵赴城御敌。贼获五卒杀之，用其职衔伪为显文，克期入城，约城中&ldquo;勿举火作声，恐贼惊觉&rdquo;。诈以五人为刘卒赍入。至期，贼陽称显兵入城，人莫之疑。贼既大入，猝起格杀，城中惊乱。参政翁时器、参将毕高仓皇缒城走，同知吴时亮被杀。贼遂据城中三阅月，杀掠焚毁。显卒乘乱攫之，参政王凤灵妻竟为显掠去。贼既饱欲，始如平海卫，欲掠舟泛海去。</p>
<p>十二月，倭结巢■头城，与都指挥欧陽深相拒，久之不出。深望见兵少，轻之，直前挑战。伏发，深与其下数百人皆战死，贼乘胜陷平海卫。事闻，罢巡抚游得，震逮参政翁时器、参将毕高。刘显坐观望不救，立功自赎。倭引兵出海，把总许潮光以轻舟抄之，贼还屯平海卫。副总兵戚继光督浙兵至福建，与刘显、俞大猷合击倭于平海卫，大破歼之，斩首二千二百级，堕文缢死者无算，福州以南诸寇悉平。</p>
<p>四十三年春二月，旧倭万余攻仙游，围之。三月，戚继光引兵驰赴之，大战城下，贼败趋同安。继光麾兵追至王仓坪，斩首数百，余众奔漳浦。继光督各哨兵入贼巢，擒斩略尽，闽寇悉平。其得出者逸出境，至广东潮州，俞大猷又截杀之，几无遗类。</p>
<p>初，倭既自浙创归，尝一犯淮、扬、吴、越，皆不利，遂巢闽中，首尾七八载。所破城十余，掠子女财物数百万，官军吏民战及俘死者不下十余万。虽时有胜负，而转漕军食，天下騷动。至是，倭患始息。</p>
<p>谷应泰曰：岛夷卉服，首见《禹贡》。秦、汉以来，罕被倭患。盖以其俗爱鲜华，地多饶沃，五州、七道、三岛，五百七十三郡，率皆乐土，环以大海，君臣自保，不爱慕中国也。若乃海王充枞校居民仰食，云帆所指，有无懋迁，则又彼此咸赖。高帝时，士诚、友定遗孽窜伏，北辽南粤，岁被创残。已而通谋逆臣，伏兵市舶。帝乃闭关谢贡，示弗复通。然而创设市舶，互市不绝，计深远也。</p>
<p>后世识虑迂拘，放失旧典。初开横海，旋弃珠崖，民竞刀锥，吏鲜保障。秦关夜析，楚吏晨疆，勇士蹈险，贪夫忘生。于是内地奸民，勾引潜深，海邦贵幸，藏匿不可胜计矣。贫民势家，黩货负直。穷彝困顿，进退咨且。逃生水国，求食波臣。边吏戒心，搜捕始急。于是沿海不逞之徒，陈涉力耕，怨家日众，黄巢下第，愤恚思兵，稍稍收聚，倭裔窥窃上国矣。</p>
<p>朱纨下车，不畏强御。穷治党与，少所报闻。夫广汉索酤，先求魏相；李膺破柱，不避黄门。政求乱本，虽得河源；祸发朝堂，竟悲虎尾。纨死而朝贡与海逋交相贺也。代臣畏祸，海禁复弛。浙东再乱，王忄予出督。拔大猷于偏礻卑，出卢镗于狱中。普陀一战，几歼渠帅。游魂四溃，旋掠江南。而忄予随处邀击，颇多斩获。括乃代颇，骑还易毅。大功不终，自古悲叹。此阃外有遥制之忧，中枢失内赞之力也。</p>
<p>嗣是天宠握兵，乃棘门之儿戏；文华祀海，实天雄之诵经。倭患愈剧，张经再出。经以功在铜柱，因而偃蹇凌轹，度亦自大匹夫耳。然视事一月，指挥群帅。王江泾之捷，贼兵宵遁。史称其兵骄将悍，或亦谗人之蜚语，狱吏之深文也。文华行讠替，槛车入国。盖左丰求赂，卢植征还；张让交通，王允下狱。自古未有小人同事，而得Ｘ种瞥晒φ摺</p>
<p>胡宗宪曲意主抚，因剿成功。贿斩徐海，诱擒汪直。武安诱杀，李广诛降。长致恨于封侯，空悲冤于赐剑。宪虽引刃，应无颜见二贼于地下也。宪才望颇隆，气节小贬。侧身严、赵，卵翼成功。耿秉因窦宪勒勋，杜预事朝贵甚谨。封疆之吏，固应折节乃尔耶？</p>
<p>倭寇披猖，祸延三省。任环效命留都，俞大猷经营两浙，戚继光驱驰闽海。类皆大国干城，足以灭此朝食。而乃大戮亟行，更张不一，事权牵制，流毒生民。九阍无金城之任，分宜少裴度之忠。群贤陨丧，国事凌夷，固其宜也。中丞张濂，家居省会，身在围城。讼言时事，涕泪交颐。观其疏中所称：残难民之首，以偿纵寇之功，而督抚可知；移罚罪之典，为赏功之命，而枢可知。军法不重，人无死志。客兵掉臂，士无斗心，而卒伍可知，呜呼！郑监陈图，莫救当时之充耳，然而睢陽剑在，已成今日之爰书矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88572.html' class='pagedaohang'>【上一篇】<i>:○李福达之狱</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88570.html' class='pagedaohang'>【下一篇】<i>：○严嵩用事</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>