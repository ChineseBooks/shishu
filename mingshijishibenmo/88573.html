<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○诛岑猛</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○诛岑猛</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88574.html' class='pagedaohang'>【上一篇】<i>:○严嵩用事</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88572.html' class='pagedaohang'>【下一篇】<i>：○世宗崇道教</i></a></span>
</ul>
<div class="articleContent" id="articleContent"> <p>卷五十三</p>


<p>○诛岑猛</p>
<p>世宗嘉靖五年夏四月，姚镆督师讨田州指挥岑猛。按：广西诸土族，岑氏为大，自称汉岑彭后。明初，元安抚总管岑伯颜以田州归附。高帝嘉其诚，设田州府，令伯颜为知府。子</p>
<p>孙世袭，三传为岑溥。溥二子：长犭虎，次即猛。弘治六年，犭虎以失爱弑溥，土目黄骥、李蛮发兵杀犭虎。嗣位未定，而骥与蛮构衅。骥以猛奔梧州，督府奏以猛袭其父官。虑蛮方命，乃檄思恩知府岑浚以兵卫猛入田州。浚，猛族也，亦土官，兵力方雄两江。洎至田州，李蛮拒猛不纳，骥复以猛奔思恩，浚留之不遣。十一年，都御史邓廷瓒檄浚归猛，浚不从。以兵征之，浚始释猛，督府纳之田州，遂与浚仇衅。十五年十月，浚袭攻陷田州，伪以其族子洪守之，猛走免。十八年，都御史潘蕃奏发兵讨浚，戮之，并诛洪。改思恩为流官知府，兼摄田州。降猛福建平海所千户。正德初，猛赂刘瑾，得复为田州府同知，领府事。猛抚揖遗民，兵威复振，稍蚕食傍郡自广。尝自言督府，有调发，愿立功，冀复故秩。督府使至田州，猛厚赂之，众誉猛籍甚。会江西盗起，都御史陈金檄猛讨之。猛兵大肆侵掠，所至民徒村落避之。贼平，金疏猛功，稍迁指挥同知。猛冀复知府秩，授官不惬初意，遂怨望骄蹇。督府使又不得曩者厚赂，多■猛不法。猛亦持兵力，凌轹邻府日甚。或言猛反者，都御史盛应期惴猛，冀得猛重赂，猛遂出不逊语。应期怒，疏猛反状，请讨之。未报，应期去，都御史姚镆代，遽再疏请征猛，制曰：&ldquo;可。&rdquo;</p>
<p>至是，镆遣都指挥沈希仪、张经、李璋、张佑、程鉴等五将军帅兵八万分道进，而令参议胡尧元为监军，督之。九月，岑猛奔归顺州，知州岑璋诛之。</p>
<p>初，猛闻大军至，令其下毋交兵，裂帛书冤状，陈军门乞怜察之。镆不听，督兵益急。沈希仪击斩猛长子邦彦，诸军继入，猛惧，谋出奔。猛妇翁岑璋，归顺州知州也。以其女失爱于猛，素憾之。欲乘间擒猛自为功，乃诱猛走归顺。</p>
<p>先是，军门令诸土官，有能擒猛者，赐千金，爵一级，畀其半地；党恶者，移兵诛之。又恐璋为猛妇翁，或党猛，召希仪问计，希仪知璋以女失爱，故憾猛，对曰：&ldquo;俟旬日，当得实以复。&rdquo;希仪察其部下千户赵臣者，雅善璋，乃召臣问曰：&ldquo;闻岑璋与猛有隙，吾欲遣说之，藉令破猛如何？&rdquo;臣曰：&ldquo;璋多智善疑，直语之必不信，当以计说之。&rdquo;希仪曰：&ldquo;计将安出？&rdquo;臣曰：&ldquo;镇安与归顺为世雠，督府往使人归顺，则镇安疑；使人镇安，则归顺疑。公今诚遣臣征兵镇安，臣迂道过璋，璋必询故。臣为好，故以死泄漏其事，璋要领可得也。&rdquo;希仪曰：&ldquo;善。&rdquo;乃遣臣往檄镇安兵。臣过璋，璋果喜，迓臣曰：&ldquo;久不见故人，今肯念我来耶？&rdquo;臣默然，佯为不豫者。璋曰：&ldquo;赵君有嗔乎？&rdquo;臣曰：&ldquo;感故人厚意，久契阔，故迂道来，何嗔也！&rdquo;稍语，须臾，复叹息起，璋心疑之。明日，璋置酒款臣，臣愈不豫，若有沉思者。璋益疑，问故，曰：&ldquo;军门有意督我过耶？&rdquo;臣曰：&ldquo;无之。&rdquo;璋曰：&ldquo;邻壤有所控诉，将逮勘耶？&rdquo;臣曰：&ldquo;无之。&rdquo;璋挽臣卧内，跪叩之。臣■然泣下，璋亦泣曰：&ldquo;璋死即死耳，君何秘不告我？&rdquo;臣乃曰：&ldquo;托君肺腑，有急不敢不告。然今日非君死，即我死矣。&rdquo;璋惊曰：&ldquo;何故？&rdquo;臣曰：&ldquo;督府讨田州，谓君猛妇翁，必党猛，令我檄镇安兵袭君。我不言君死；我言君必骤发，为自脱计，即我泄漏机事矣，必我死。奈何？&rdquo;璋顿首谢曰：&ldquo;君实生我，君不言，我赤族不悟。猛取吾女雠视之，吾何■焉。吾欲杀猛久矣，无间也。&rdquo;臣曰：&ldquo;君心如是，盍自列督府，匪直免祸，功有藉也。&rdquo;璋遂强臣称疾，留传舍。亟遣人驰诣希仪所告变，陈猛反状。恐连及，愿擒猛自效。希仪许之，遂陽使使追臣返，以其事白镆。镆喜，乃不备璋。</p>
<p>岑猛子邦彦，守工尧隘。璋以姻故，遣兵千人助之，实为间。邦彦欣然纳之。璋则遣报希仪曰：&ldquo;已遣千人为内应矣。衣别有识，幸勿加戮。&rdquo;希仪许之。及战，归顺兵先呼败惑众。田州兵惊溃。希仪斩邦彦。猛欲奔，璋使人招之，曰：&ldquo;事急矣。愿主君走归顺，三四夕可达安南，再图兴复耳。&rdquo;猛仓卒无所之，又以姻故，遂佩印走归顺。璋佯涕泣迎之，处猛别馆，盛供张，列侍美女。地邃僻，左右无一田州人。璋日诡猛曰：&ldquo;天兵退矣。&rdquo;又曰：&ldquo;天兵闻君走交南，不敢辄加兵交南境，遣使诣督府，请进止也。&rdquo;猛喜不疑。</p>
<p>胡尧元与诸将见希仪已破隘，欲攘其功，颇闻猛走匿璋所，遂以兵万人捣归顺。璋亟遣人持牛酒犒师境上，而自来见诸将，顿首谢曰：&ldquo;猛败，昨越归顺，欲走交南。璋邀击之，猛目被流矢南走，不知所之。急之，恐入交南，连逆贼为变。幸缓五日，当捕致之。&rdquo;尧元等许之。璋归，复诡猛曰：&ldquo;天兵已退。非陈奏，事不白。为君草封事，令人上之，如何？&rdquo;猛曰：&ldquo;固所愿也。&rdquo;乃为疏，令猛出印印之。璋得知猛钣∷，乃置酒贺猛。乐作，持鸩酒一盂，献曰：&ldquo;天兵索君急，不能庇也，请自为计。&rdquo;猛大怒，骂曰：&ldquo;悔堕此老奸计也。&rdquo;遂饮鸩死。璋斩其首，并所佩印，遣使间道驰诣军门，上之。诸将闻之，引还。</p>
<p>猛三子，长为邦彦，既败死。次邦佐、邦相，出亡。邦彦侧室子曰芝，方襁褓，匿民间。诸恶目韦好、陆绶、冯爵俱被擒斩，惟卢苏、王受未授首。捷闻，论功行赏，镆请置流官治之，事下兵部覆奏，从之。</p>
<p>六年五月，卢苏、王受反。有自右江来者，言：&ldquo;岑猛实不死，纠安南莫氏入寇，陷思恩矣。藩省旦暮当不保。&rdquo;于是靖江诸宗室仓皇出奔，人情惶惧。藩臬诸司素■姚镆者，又倡言：&ldquo;猛实未死，镆为归顺所绐。&rdquo;御史石金闻之，遂劾镆&ldquo;攘夷无策：轻信罔上。图田州不得，并思恩而失之。&rdquo;帝大怒，落镆职，以王守仁代之。</p>
<p>先是，镆上言：&ldquo;田州遗党复叛，再乞集兵剿捕。军兴钱[QDXD]，相应议处。&rdquo;帝命动支广东司府帑库金钱，不得自分彼我，致忄吴事机。至是，守仁未至，镆候代。侦知思恩未陷，欲征兵擒苏等自赎。乃征广西诸司议事，而衔镆者绐邮吏，发檄交误，各以檄误不至。镆竟不获集兵而去。</p>
<p>七年春正月，王守仁将至田州，调集湖兵数万人南下，诸土目皆惮之。守仁乃自禄蓿示以无事。及南抵宁，见卢苏、王受势炽，度不可卒灭，乃使人招谕，使来输罪。会有造浮言诳苏、受欲取其赂者，苏、受疑惧不即来。守仁遣使慰谕之，且与之誓。苏、受言来见，必陈兵卫。又欲易军门左右祗候，皆尽以田州人。守仁许之，苏、受乃期日来见，盛兵自卫。守仁数罪棰之，苏、受衷甲受棰，已而谕归俟命。守仁乃上疏言：&ldquo;思、田久苦兵革，民间已不胜。况田州外捍交址，纵使克之，置流官，兵弱财匮，恐生他变。岑氏世有功，治田州，非岑氏不可。请降田州府为田州，官猛子邦相为判官，以卢苏、王受为巡检。别立思恩府，设流官统之。&rdquo;帝皆从焉。乃命邦相归田州，卢苏等各之官，田州以宁。守仁复荐布政使林富为巡抚都御史，张佑为总兵官镇广西，守仁乃往南宁。</p>
<p>三月，王守仁檄卢苏、王受等攻断藤峡八寨盗贼，尽平之，两江底定。守仁上言，盛称苏、受等功，大获赏赉。时兵部侍郎张璁及桂萼言守仁处田州非是，上颇疑之。</p>
<p>十三年秋九月，巡检卢苏杀田州判官岑邦相。先是，林富代王守仁为提督，奏言：&ldquo;思恩改设流官，二十年兵不得罢，田州决非流官所能控御。&rdquo;竟主守仁前议，降田州为州治，</p>
<p>以邦相为判官。命副总兵张佑镇之，许以二年而代。时邦相年十五六，张佑儿子畜之。卢苏自矜功大专横，邦相不能平，遂有隙。会张佑将代去，望邦相厚赂已。邦相贿之不满意，佑遂与卢苏比，欲沮夺邦相。乃购得邦彦子芝，育之别所。邦相时时欲杀芝，佑不果代，留镇庇芝，得免。寻佑中邦相毒，卒。芝奔梧州，督府都御史陶谐畜之。</p>
<p>至是，卢苏遣其党刺邦相不克，邦相与土目罗玉等伐卢苏。事觉，苏伏甲擒斩罗玉。遂劫诸土目攻邦相，执而杀之，燔其尸。赂陶谐，言：&ldquo;邦相病死无后。&rdquo;乃立芝，遣归田州。于是猛仲子邦佐争立。而邻府诸土官皆不平卢苏弑主也，合兵助邦佐攻田州，入之，苏走免。乱复大作，两江震骇。谐遣人谕诸土官曰：&ldquo;邦相实病死，卢苏何与？而尔等自相残害也。&rdquo;亡何，谐以忧去，都御史潘旦、蔡经相继代，皆曰：&ldquo;思、田苦兵革久矣。朝廷今复以卢苏故，兴问罪之师，征伐当何时已乎？&rdquo;朝议下核实，副使叶亻免、参议陈大珊曰：&ldquo;卢苏称乱弑主，罪安可尽赦也！纵宥之不诛，当以上闻，令立功赎罪耳。&rdquo;经不听，上言：&ldquo;邦相不孝，夺其母田，又虐杀其部下，卢苏因众怨杀之。&rdquo;朝廷遂置苏不问，仍官芝等如故。于是两江土官闻之，莫不解体。</p>
<p>谷应泰曰：田州为粤西南徼，蛮瘴荒裔，不足重轻。后失安南，议者稍稍视田州为南海外屏，欲寄重焉。岑氏世守田州，自弘治六年，岑猛父膏逆■，身逼强邻，间关奔走，存邢迁卫，朝廷视猛恩至渥也。至十八年，岑浚始悬首藁街。正德中，岑猛始克复旧业。黎子《式微》，重耳《河水》，猛身天朝，不忘旧德，分固应尔。</p>
<p>而乃晋惠入绛，遽绝秦关；卫毁庐漕，坐观齐乱。猛之单骑弃军，仰药逆旅，天亡之矣。然猛桀骜性成，反形未见，追兵四集，犹饬下勿交锋。裂帛书冤，上状军门，亦云哀已。而云梦陈兵，决收韩信；陈平奏诏，竟斩舞陰。姚镆轻于讨贼，重于受降；信于请兵，疑于对垒。猛既冤死不白，镆亦功名不终。猛负国恩而身殛，镆贪军功而官夺。天道好还，适相当也。</p>
<p>至卢苏、王受之反，衅本姚镆，失又似由新建。盖新建怜田、恩厌苦兵革，曲抚卢、王。立岑氏之后，设田州之官。陰假战功，陽羁苏、受。而所举张佑，贪贿比匪，种祸岑族。张佑既陨邦相之毒，邦相旋膏苏、受之戈。沈、王构恶，义真必弃关中；锺、邓相倾，姜维几反蜀道。新建寄托不终，识者微有憾焉。</p>
<p>而继佑来督者，陶谐也。邦相贼杀镇臣，朝廷寝而不问；苏、受执杀州主，大臣陽言病亡。夫天南末郡，不知天子；宠灵式凭，皆悬督府。张佑索裘不与，拘执唐侯；陶谐宝赂亟行，遂党莒仆。处置舛错，刑赏乖张，贻笑蛮方，损伤国体，君子知明网不振，先在远夷矣。</p>
<p>要之，姚镆之非，在于捕反太急，而贻谋者，索贿之盛应期；陶谐之罪，在于有贼不讨，而贻谋者，亦索贿之张佑。官务贿章，边衅日急。故皇甫安边，奏免墨吏；奉仙载宝，仆固称兵。好利亡国，好色亡身，古今龟鉴，盖不诬矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88574.html' class='pagedaohang'>【上一篇】<i>:○严嵩用事</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88572.html' class='pagedaohang'>【下一篇】<i>：○世宗崇道教</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>