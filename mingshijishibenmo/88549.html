<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○张献忠之乱</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○张献忠之乱</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88550.html' class='pagedaohang'>【上一篇】<i>:○李自成之乱</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88548.html' class='pagedaohang'>【下一篇】<i>：○郑芝龙受抚</i></a></span>
</ul>
<div class="articleContent" id="articleContent"> <p>
<p>卷七十七</p>



<p>○张献忠之乱</p>
<p>崇祯元年，延安饥，谷府民王嘉胤运作乱，延安人张献忠从之。献忠陰谋多智，贼中号八大王。其部最强，旁掠延安诸郡邑。四年，张献忠率众二千人，就抚于三边总督洪承畴。</p>
<p>五年，献忠复叛，随贼首高迎祥、紫金梁等转寇山西诸郡县。七年，群贼转寇河南，张献忠犯信陽、邓州，遁入应山。洪承畴率诸将逐贼于河南，献忠西奔商、雒，遁、杭洌与延安贼李</p>
<p>自成陷澄城，寇平凉、怪荨Ｐ与群贼出潼关，寇嵩、汝。八年正月，诸贼尽集宛、雒，张献忠东走，掠庐、凤、安庆。二月，与老回回西走商州，复至秦州。</p>
<p>十一月，献忠与群贼自潼关出犯阌乡、灵宝，东行。庚申，总兵祖宽大破献忠于姑家庙。十二月，献忠合诸贼围庐州，分道陷巢县、含山，遂陷和州。</p>
<p>沿江下，犯江浦。九年正月，张献忠合群贼围滁州，总理卢象升大败之，贼窜河南。十年，群盗久扰河南无可掠，悉入楚，寇蕲、黄间。官军败献</p>
<p>忠于黄冈，献忠复入江北，东掠至仪真，扬州告急。献忠寻西走入楚。十一年正月，总兵左良玉、陈洪范大破贼于郧西，张献忠请降。初，献忠自良、涿噪而为盗，洪范捕获献忠，异其貌而释之。以是</p>
<p>怀旧恩，乞降于洪范，请率所部杀贼自效。总理熊文灿承制抚之，献忠请置家口于郧西。文灿为请于朝，诏贷其罪，立功自赎。献忠乃率部曲数千，居白沙界山。献忠狡而多计，群盗每以为的。其降也，自言能制郧、襄、荆、承数百里内外无一贼。文灿每曲徇其请，益骄不奉法，屡檄从征不应。献忠又求襄陽一郡，以屯其军。文灿议饷二万人，献忠乞饷十万人，文灿迁延不能应。十月，献忠声言寄家口于[QDXD]城，入据守之，分屯群盗于四郊。</p>
<p>十一月，罗汝才亦就抚，文灿安其众于房、竹间，与民错壤而处。遥与献忠为声援，夺民禾而食，不奉县官法，郧、楚、偏、沅诸抚咸以为忧。文灿刚而愎，又新有功而骄，皆不听。郧、襄人惴惴，恐祸至无日矣。</p>
<p>十二年五月，张献忠叛于[QDXD]城。初，贼首高迎祥既诛，李自成困川西，群盗失势，献忠连败，精锐俱尽，始乞抚以缓诛，初无降意。及据[QDXD]城，潜勾诸贼为犄角，遂复思叛去，举人王秉贞为之谋主。至是，遂杀[QDXD]城知县阮之钿以叛，罗汝才九营并起应之。献忠胁御史林鸣球上书，求封于襄陽，鸣球不从，遂杀之。</p>
<p>七月，熊文灿檄诸将进兵[QDXD]城，献忠焚[QDXD]城西走，与罗汝才合。左良玉追贼于房县西，贼设伏罗錾剑良玉兵度隘入伏中，贼四合围之。突围战，败绩，一军尽没，良玉失其符印，仅收残兵数百走回房县。事闻，文灿、良玉供革职，杀贼自赎。</p>
<p>九月，大学士杨嗣昌督师讨贼。十月，至襄陽，逮熊文灿，论死。十三年二月，平贼将军左良玉大破张献忠于太平县之玛瑙山，斩首万级。献忠精锐俱尽，止骁骑千余自随，遁走兴、归山中。寻</p>
<p>自盐井窜兴、房界上。左良玉屯兴安、平利诸山，连营百里。诸军惮山险，围而不攻。贼伏深箐中，重贿山氓，市盐刍米酪，山中人安之，反为贼耳目，陰输兵情于贼。献忠得以休夏，收散亡，养夷伤。群盗往往归之，兵复振。时罗汝才、过天星七股贼尽入蜀。</p>
<p>六月，献忠自兴、房走白羊山，入巫山隘。闻川兵蹑之，益入深谷中，掩息旗鼓，转入而西，不知所往。都司曹进功率兵入山侦贼，不见一人而还。</p>
<p>七月，献忠既西，罗汝才屡为官军所败，势孤，率党走合于献忠，共谋渡川西。诸将贺人龙、李国奇、张应元、汪云凤、张奏凯等会师击之，应元、云凤营于夔之土地岭，待贺人龙兵，三檄不至。初，督师嗣昌以左良玉跋扈难制，而人龙屡破贼有功，请以人龙代良玉，佩将印。既而以良玉玛瑙山捷，度未可动，复奏留良玉，佩印如故，别加人龙总镇衔，须后命。人龙初闻大将之拜，踊跃动三军。既报寝，乃怏怏。良玉知其故意，亦恨。当献忠之遁伏兴、归也，千余残寇可尽，乃良玉以夺印怀惭，人龙复以归印觖望，遂逡巡不复深入，致献忠复炽，皆嗣昌失两帅之心，玩寇故也。人龙屯开县，每以饷乏为辞，顿兵不进。癸亥，人龙兵噪而西归。己巳，官军败绩于土地岭。时张应元、汪云凤所将楚兵五千，皆新募，未经行阵，待人龙兵久不至。献忠知官军无后继，悉锐来攻。应元、云凤简锐千人搏战，晨至日中未决。贼分兵绕后山而下，突入营中，守营新兵皆哗，贼乘之，前后合围。二将连兵死战，应元中流矢，奋击突围出。贼方渡巴雾河，应元驰赴河上然炮，击杀一贼帅衣绯者，贼不得渡。云凤苦战久得脱，渴饮水斗余，卧血凝臆而卒，兵多溃亡。</p>
<p>九月，献忠、汝才陷大昌。庚寅，屯夔城山背。贼行营辎重妇女甚众，而诸军多观望不前，但尾贼后。所至关隘，防兵多远遁，贼长驱直过。二贼合兵趋达州，谋西渡。</p>
<p>丙午，贼渡河，遂入巴西。督师嗣昌命监军万元吉监诸军西行，尾击贼。十月壬戌，献忠、汝才陷剑州。甲子，过剑阁，趋广元，直走陽平关。从间道别出百丈山，将入汉中。总兵赵光远守陽平甚严，</p>
<p>贺人龙、李国奇复整兵而东。贼乃俞昭化走西川。丙寅，川兵追贼于剑州，败绩，贼擒四将以去。官军转战于绵州，逐北至城下，贼渡绵河而西。</p>
<p>十一月庚辰，督师监军元吉大飨将士于保宁。以诸军进止不一，立大帅以统之。以总兵猛如虎为正总统，张应元为副总统。癸未，发保宁，趋绵州，诸将分屯要害，元吉督诸军自间道趋射洪，扼蓬溪以待之。癸卯，贼屯安岳，知大兵且至，宵遁走内江。乙巳，猛如虎至安岳，选骁骑逐贼。元吉与应元屯于安岳城下，以遏贼归路。</p>
<p>十二月己酉，贼走泸州，贺人龙等以兵蹑之。辛亥，贼陷泸州。泸州三隅皆陡绝临江，止立石站一路可北走。贼既走绝地，元吉谋以大兵自南捣其老营，伏兵旁塞险要，蹙贼北窜永州，逆而击之，可以尽歼也。乙卯，元吉兵至立石站，贼营先移渡南溪，官军隔水追之不及。癸亥，贼越成都，走汉州德陽，复至绵河。</p>
<p>十四年正月丁丑，献忠、汝才入巴州。己卯，走达州。甲申，贼渡违河而东，往新开焚毁驿道，人烟断绝者七百里。初，贼南窜，元吉欲从间道出梓潼，扼归路以待贼。嗣昌檄诸</p>
<p>军蹑贼急追，不得距贼远，令他逸。诸将皆尽向泸州，贼折而东返，归路尽空，不可复遏。贺人龙顿兵广元不进。己丑，猛如虎率诸将及贼于开县，日暮雨作，诸将咸以人马乏，请诘朝战。参将刘士杰曰：&ldquo;自泸州逐贼，驰骛四旬。仅而及之，惟敌是求。今遇贼不战，纵敌失贼，谁执其咎乎？请为诸君先！&rdquo;挥戈而进。如虎亦率亲兵从之。士杰奋勇前抟贼阵，连胜之。献忠凭高而望，见后军无继，左军皆前却不进，因以精锐绕谷中，出官军后，驰而下。左军先溃，士杰及游击郭开、如虎子猛先捷皆战死。前军已覆，如虎突战溃围出，马仗军符尽失。贼东走巫山、大昌。监军元吉赴开县收召残兵，祭阵亡诸将，哀动三军。嗣昌在云陽闻开县失利，始悔不用诸将扼归路之谋矣。</p>
<p>初，贼之西渡违河也，嗣昌策其必入秦，令左良玉自兴、归趣汉中。及贼东走，嗣昌复檄良玉自夷、夔进剿。使者惮行，中道返命，曰：&ldquo;平贼已入汉中矣。&rdquo;既虑其言不售也，更使人绐良玉曰：&ldquo;贼向汉中矣。&rdquo;良玉不至，嗣昌之使十九返，良玉曰：&ldquo;向依督师令，玛瑙山安得功乎？&rdquo;遂撤兴、房兵趋汉中。贼下夔门，无一人拦截者。贼既度巫山，昼夜疾走兴、房山中。</p>
<p>二月，献忠、汝才走当陽，郧抚袁继咸悉兵扼贼于房、竹。贼走宣城，侦襄陽无备，简二十骑持符，伪为官兵。己酉夜，至城下，守者验符信启关。贼既入，即挥刀大呼杀门者，城中先伏贼百余俱起应之，纵火，光烛天。贼大队疾驰至，城中大乱，门洞开。庚戌昧爽，贼尽入城。知府王承曾突围走，兵备副使张克俭、推官郦曰广死之。贼焚襄王府，执襄王。献忠据坐王宫，坐王堂下，劝之以卮酒，曰：&ldquo;吾欲断杨嗣昌头，而嗣昌远在蜀，今当借王头，使嗣昌以陷藩伏法。王其努力，尽此一杯酒！&rdquo;因缚王杀之，投尸火中。福清王常澄逃免，潜遣人索王尸，已烬，仅拾颅骨数寸以归。贼杀宫眷，并贵陽王常法，尽掠宫女，发银十五万以赈饥民。襄陽守兵数千，军资器械山积，尽为贼有。</p>
<p>初，左良玉屡破贼，掠其辎重，尽蓄之许州，为献忠袭取。良玉在郧，厝家口赀蓄于襄陽，至是复尽为献忠有。良玉闻之，同郧抚袁继咸发兵驰援，已不及。癸丑，贼渡江破樊城。己未，陷当陽、郏县。乙丑，陷光州、新野。</p>
<p>三月丙子，督师大学士杨嗣昌自缢于军。时李自成已陷河南，福王遇害。嗣昌以连失二郡，丧两亲藩，度不免，遂自尽。监军元吉部署行营，命猛如虎驻蕲、黄，防献忠东逞。上以襄陽失陷，左良玉违制避贼，削职戴罪平贼。逮郧抚袁继咸入京。</p>
<p>四月，献忠焚掠襄陽既空，闻左兵渐逼，以兵三万犯应山，知县章日辉击却之。北至随州，掠汝宁县。难民逸归，见献忠面带刀瘢二，箭创一，方令群盗备干Я为半月粮，往攻固始，陷光州，渐逼麻城。</p>
<p>革、左诸贼在皖、桐，闻献忠东来，自潜、太至麻城勾合之。将谋渡江，巡抚宋一鹤擒贼谍，焚其舟。庚午，献忠、汝才合兵陷随州，知州徐世淳死之，合户被杀，</p>
<p>吏民屠﹃不遗，血流成沟浍。六月，左良玉败献忠于南陽之西山。献忠西走，与汝才合兵攻南陽，昼夜穴城，知府颜日愉力拒之。贼去，陷信陽，获左兵旗帜，</p>
<p>令群盗袭以入泌陽，陷之。癸亥，走随州。七月丁丑，献忠围郧陽，郧兵御之多杀伤。己卯，献忠宵遁。总兵黄得功戏下兵叛，西走投献忠。献忠陷郧西。</p>
<p>罗汝才忤于献忠，北走合自成，左良玉败之于邓州，再败之于浙川。辛卯，郧兵与献忠战，败绩。献忠以所擒郧兵人断一手，纵归以辱官军。督师丁启睿与左良玉俱屯南陽，顿兵不进。献忠既拔郧</p>
<p>西，马骡器甲，抢获甚盛。群盗蚁附之，众至数十万。献忠屡胜而骄。八月，东掠信陽。左良玉营多降将，家在郧、襄，多被献忠杀掠，人思致死于贼。良玉乃自南陽引兵逆击献忠于信陽，斩其首将</p>
<p>沙贼，大破之，夺其马万余，降众数万。献忠负重创，易服夜遁，窜入山中。良玉军声大振，降附日众，遣诸将分道穷搜献忠。戊午，献忠收余众数千，反走向郧陽，骤遇官军，不战而溃，弃马骡二千。尚有众二千，趋南陽，负创不能驰，保其妇竖，日行三十里，部曲日逃十六七，仅随数百人。辛未，良玉自郧北发，献忠已过南陽，追之不及。监军御史汪承诏劾将士观望纵贼。</p>
<p>罗汝才既北合李自成，自成踞河、雒，有众五十万。献忠众散且尽，九月，因汝才以奔自成。初，献忠与自成并起延西，以狡诈相雄长。自陷襄陽，嗣昌缢死，自以威名远出自成右。及败来归，仅从数百骑。自成方强，欲屈之，献忠不为下。自成怒，欲杀之。汝才知之，陰选良马五百骑资献忠，令他徙。献忠乃尽夜东驰，与回、革诸贼合，入霍山，扼险拒守。督师启浚以兵赴商城，旋北行讨李贼，献忠得逸山中。</p>
<p>十月，张献忠合六营贼，复出攻舒城。十五年二月乙卯，张献忠陷亳州。亳州官吏先已弃城走，贼按兵入城。三月，献忠合回、革诸贼，复攻舒城。</p>
<p>四月壬寅，舒城陷。时舒城无令，参将孔庭训以兵千人，同编修胡守恒率民共守七阅月，廷训降于贼，勾贼攻城。守恒倡舒人死守，贼以洞车穴城，穿者数处，守恒督军民补塞之。贼射书胁降，守恒燔其书于城上。越三日城陷，贼执守恒，刃其腹，被数十创以死。献忠屯舒城，改曰得胜州。令降将孔廷训攻霍山。</p>
<p>河南贼袁时中以兵会献忠。乙巳，献忠合诸贼陷六安。五月甲戌，张献忠袭破庐州。先是，献忠遣英、霍游民陽为贸易者，潜入庐州城。适督学御史以较士至郡，献忠遣贼数百，负书</p>
<p>卷，衣青衿，杂诸生应试者，旅寓城中。甲戌夜漏三下，献忠卷甲疾驰入郡，城中贼纵火应之。城陷，学使者及备兵副使蔡如蘅俱走，知府郑履祥死之。庐州城池高深，贼屡攻不能克，至是，一夕而陷。献忠敛兵退屯巢湖，略含山、巢县。</p>
<p>六月辛亥，献忠袭陷庐江，焚﹃一空，还兵舒城。八月辛丑，献忠分三军：一军上六安，一军趋庐州，一军往庐江三河。掠双桥巨舟二百艘。复大治舟舰于巢湖习水师，因大会群</p>
<p>贼，合水陆五十六营，集于皖口。壬子，献忠复陷六安，将州民尽断一臂，男左女右。总兵黄得功、刘良佐兵救六安，营于夹山岭，再战败绩，得功归定远。献忠</p>
<p>再陷六安，挫得功、良佐兵，谋渡江入南京，遂僭号改元，刻伪宝，选自宫男子，伪署总兵以下官。九月，黄得功复以大兵逐之。己卯，贼悉走潜山，命贼将一堵</p>
<p>墙为殿。营于山上，步骑九十哨，分营为四，前阻大沟，后枕山险，为持久计。得功、良佐卷甲疾趋，夜半缘山后噪而升。贼惊起失措，且前阻大沟，不能成列。官军奋击，贼俞崖跳涧四溃。追奔六十里，斩首万余。献忠溃围走，一堵墙伏林中，焚杀之。填尸溢溪壑，臭达百里。夺马骡数万，贼腹心谋士妇竖俱尽。</p>
<p>十月丙午，刘良佐再破献忠于安庆，夺马骡五千，救回难民万余。献忠引兵西走蕲水。十一月，献忠西入楚。刘良佐旋师淮安，黄得功旋师定远。十二月，献忠复东去，陷桐城，屠之。初，献忠西遁，诸军俱</p>
<p>剿袁时中于颍，故献忠乘虚突出。丙戌，陷无为州，遂陷黄梅。壬辰，陷太湖。十六年正月辛酉，张献忠以二百人夜袭，陷蕲州。明日，令荐绅、孝廉、文学各冠带自东门入，西门出，尽斩之，遂屠蕲州。留</p>
<p>妇女毁城，稍不力，即被杀。执守道仁和许文岐。献忠曾贩杭州，识文岐，颇礼之。文岐陰谋图贼，乃被杀。时楚兵尽随良玉东下蕲、黄一带，惟土兵三百人守蕲水，献忠乘虚充斥。</p>
<p>三月丁酉，陷蕲水，屠之。甲寅，左良玉引兵自池口西上，屯安庆。丙辰，献忠自蕲水疾驰至黄州，乘大雾攻城。黎明，城陷。执副使樊维城，欲降之，骂贼不屈。贼刺之，洞胸死。献忠据府自称</p>
<p>西王。麻城诸生周文江倡乱，迎降献忠。献忠大喜，伪授文江知州。贼寻陷罗田。五月，总兵方国安率兵七千扼蕲州，献忠西向武昌。武昌武备积弛，闯、献交窥江、汉，时议募兵守城，而库藏空绌。楚王有积</p>
<p>金百万，三司长史贷金数十万以赡军，王不应。大学士贺逢圣家居，倡义捐赀募兵，佥谓宜募土著。适承天、德安溃兵俱下，楚王尽募之为军锋，以长史徐学颜领之，号&ldquo;楚府兵&rdquo;。</p>
<p>献忠沿江而上，悉师破汉陽，临江欲渡，武昌大震，议撤江上兵婴城守。参将崔文荣曰：&ldquo;守城不如守江，守江不如守汉。磨盘、煤炭诸洲，浅不过马腹，纵之飞渡，而婴城坐困，非策也。&rdquo;议者不从，贼果从煤炭洲而渡，直逼城下。文荣御之，小有斩获。贼攻武胜门，文荣率诸军拒之，多杀伤。壬戌，楚府新募兵为贼内应，开门迎贼。文荣跃马持矛大呼，杀贼三人。贼攒矛刺之，洞腋死。大学士贺逢圣与文荣俱守武胜门，城陷归家，衣冠北向再拜，以巨舟载其家出墩子湖。至中流凿舟，全家溺者十二人。逢圣尸沉百七十日不坏，十一月壬子始出葬。长史徐学颜与贼格斗，断左臂，右手持刀不仆，贼支解之。楚宗多从贼者。贼执楚王，尽取爆中积金百余万，辇载数百车不尽，楚人以是咸憾王之愚也。贼以啃肆王，沉之西湖。屠﹃士民数万，投尸于江。尚余数万人，纵之出城，以铁骑围而蹙之江中。浮尸蔽江而下，武昌鱼几不可食。其遗民数百，多刖断手足，凿毁目鼻，无一全角者。</p>
<p>献忠遂据楚王府，僭称武昌曰京城。伪设六部、五府，铸西王之宝。开科取士，殿试取三十人为进士，授郡县官。初，李自成兵临汉陽不克，闻献忠取之，自成怒，榜示远近，</p>
<p>曰：&ldquo;有能擒献忠以献者，赏千金。&rdquo;及闻取武昌，复遣人贺之曰：&ldquo;老回回已降，曹、革、左皆被杀，行将及汝矣。&rdquo;献忠得书而惧，多赍金宝，报使于自成。自成留其使，献忠恨之。</p>
<p>六月丙戌，谕平贼将军左良玉专剿张献忠，毋老师糜饷。七月辛亥，方国安合左营副将徐懋德、马士秀等步骑二万从蕲州而上，夜击贼于大冶，斩首千级。前锋既胜，左镇诸军并进。献</p>
<p>忠闻之，戊午，以四贼帅守武昌，为浮桥于金口，悉众西渡，屯舟师于湖中，谋向岳。八月壬戌，方国安等进兵黄州，斩伪知府。癸亥，诸将进次陽</p>
<p>逻堡，距武昌三舍。监纪知县吴敏师联络蕲、黄四十八寨义勇数万人与师会。总兵常安国以舟师先进，转战金沙州，夺贼舟百艘。贼骑反走，焚城下诸舟，婴城自保。安国等退屯汉口。</p>
<p>丙寅，诸军齐压武昌而军，贼出战，大败退入。官军逐之，遂入城。贼开门西走，诸将纵兵屠﹃万计，遂复汉陽并诸属县。张献忠陷咸宁、蒲圻，距岳州二百里。沅抚李干德、总兵孔希</p>
<p>贵以兵二万守城陵矶，尽移岳州居民他避，令军士诈为居民开门迎贼。贼入城，伏发，贼尽歼。留四贼，贼割一耳，贯箭纵回以辱贼。献忠怒，益兵进攻。干德虚立营垒道傍，林中植旗帜，伏大炮，积薪其上。贼以火攻之，延烧积薪，炮大发，杀贼数百。贼益怒，水陆并进。干德饰战舰中流向贼营，度矢石可及，即止不进，贼连弩射良久。干德度贼矢炮且尽，水陆奋击，大败之，三战三捷。献忠乃悉众二十万围岳州，百道俱攻。力屈城陷，干德希贵俱走长沙。戊辰，贼前锋至湘陰，湘陰民俱空城走。献忠分军为二：一军下长沙，一军上荆州。献忠欲北渡，卜于洞庭湖神，不吉；三卜，神终不许。庚辰，献忠敛舟湘潭数千艘将北渡，忽大风起，覆舟百余，溺死数千人。因复还岳州，尽杀所掠妇女，投尸江中。焚其舟，火延四十里，江水夜明如昼。遂陆行向长沙，甲申至城下，长沙人民先已走，李干德奉吉王、惠王走衡州。丙戌，长沙陷，总兵尹先民、何一德降贼，巡抚王聚奎单骑走江夏，推官蔡道宪死之。</p>
<p>先是，武昌陷，聚奎南奔长沙，道宪请还屯岳州，谓岳与长沙唇齿也，并力守岳，则长沙可保，而衡、永无虞。聚奎屯岳数日，仍南徙，驱万人入长沙。所过如洗，惨甚于贼。寻遁入湘潭。及贼至城下，呼推官曰：&ldquo;吾军中皆知尔名，可速降，毋自苦也。&rdquo;道宪挽强弩射之。献忠怒，攻三日夜而城陷。执道宪，百计诱降，不屈，磔之。健卒林国俊等九人追侍道宪不去。贼劝道宪降时，国俊曰：&ldquo;如吾主可降亦去矣，不至今日。&rdquo;贼云：&ldquo;尔主不降，尔亦不得生。&rdquo;国俊曰：&ldquo;若我辈愿生亦去矣，不至今日。&rdquo;贼并杀之。内四卒奋然曰：&ldquo;愿且延旦夕，葬主骸而后受刃。&rdquo;贼义而许之。于是四卒解衣裹骸，葬之南郭，毕，四卒自经死。</p>
<p>献忠既陷长沙，设立伪官，大书伪榜，驰檄远近。降贼将先民、一德愿效前驱，进取江西。献忠悦，伪封世袭伯。庚寅，贼袭陷衡州，桂王及吉、惠二王走永州。</p>
<p>九月，献忠拆桂王府殿材至长沙，构造宫殿。遣兵南追三王，至永州，巡按湖南御史刘熙祚督水师御之，遣兵护三王南行入广西，而自入永州死守。奸人内应，开门迎贼，熙祚被贼执。贼欲胁降之，不屈，囚之永陽驿中。闭目绝食，题绝命词于壁。贼再三谕降之，临以白刃。熙祚大骂不已，遂遇害。于是全楚皆陷。</p>
<p>戊戌，官军入岳州。初，献忠陷岳州，置伪官守之，悉率群贼南略地。官军进复之，伪官俱伏诛。献忠屯衡州，复分军为三：一军往永州，一军入广西全州，一</p>
<p>军犯江西袁州。献忠陷长沙，开科取士。丙辰，贼前锋至袁州，献忠至萍乡，知县弃城走。萍乡士民牛酒远迎贼，路相属。戊子，贼陷萍乡，尽焚公廨屋庐，空其城。献</p>
<p>忠归长沙，分兵徇佼县、分宜。十月甲子，贼陷万载，于是瑞安、临江、新喻、分宜之人俱空。献忠遣别将趋连州，南赣兵备副使王孙兰驻韶州，兵不满百，</p>
<p>闻之，遽自经。知府俞城遁，韶民尽逃。袁州迎降于贼，贼陷袁州。左良玉以副总兵吴学礼援袁州，次于分宜。甲戌，进围袁州，伪将丘仰寰拒守。都司高山奋身先登，斩贼</p>
<p>二千四百，夺马六百，擒斩丘仰寰，遂复袁州。时江西袁州、吉安、临江人民多徙山谷，官兵婬杀献俘，三郡民所在屯结，以拒官军。江西巡抚郭都贤檄撤兵回九江，招土著，戍三郡。官兵既撤，贼自长沙突至吉安。丁丑，备兵副使岳虞峦方阅军于郊，俄报贼至，皆溃，虞峦走。戊寅，吉安陷，诸县同日而陷。贼设伪官，改吉安为亲安府，庐陵为顺民县。贼将张其在发伪檄驰下袁州，兵民皆倾城先窜，贼复入袁州。</p>
<p>献忠在长沙增兵为九营，四营皆老卒，五营皆新附。左良玉令马进忠诸将驰兵赴袁州，马士秀以步兵上临湘、岳州，令惠登相规复襄陽，刘洪起规复南陽。</p>
<p>乙酉，献忠遣贼将马赐下临湘，取米及釜。方国安遣兵进扼于蒲圻。十一月壬辰，江督吕大器兵复吉安。癸巳，献忠遣四贼将下岳州，沿江设伏，藏轻舟于汊港，以巨</p>
<p>舰载辎重顺流下。副将王世泰、杨文富以兵三千邀击之。贼逆流陽走，以诱官军。官军争利溯流上，尽夺其资入舰，舟重不能速行。贼轻舟四出围之，夹岸贼兵邀击官军，杀溺无算。方国安等诸将合兵救之，仅夺回文富、世泰，丧师二千、舟二百艘。岳州军民空城走，贼疾趋，复陷之。</p>
<p>壬寅，诏承天太监何志孔劳良玉军，以恢楚有功，加良玉少师，荫一子，吏士各升秩，大赉各军。诏良玉移镇武昌。良玉令马士秀趋长沙，捣贼后；令马进忠等趋袁、吉，迎击其前。甲寅，马士秀等复临湘，贼奔岳州。诸将追至岳州，贼将混天龙步骑数千拒南岸，以轻舟数十顺流下邀官军。士秀三分其军，以殿后者交射南岸贼，乘风直上，绕贼舟后反击之。贼大败，尽夺其舟。南岸贼疾入城，士秀麾诸军登岸，四面乘城，鳞次入，贼突门复走长沙，斩首四千余级，遂复岳州。</p>
<p>乙卯，马进忠等进兵分宜，贼尽窜袁州。丙辰，进趋袁州，贼开门西走，诸军逐之三十里，复袁州，尽诛诸伪官，斩首三千级，夺贼马五百、弓矢数万。</p>
<p>十二月，张献忠遣兵陷建昌，又陷抚州、南丰。献忠遣人通好于老回回。时老回回为李自成据荆州，献忠与修旧好合兵。李自成既入关，献忠益横荆、岳间。</p>
<p>丁亥，献忠前锋艾四转战至蒲圻，马进忠御之，再战败绩。十七年正月，张献忠自岳陽渡江，虚设伪官于江南，大队俱往江北。遂弃长沙，造浮桥于三江口，以一军过荆州，尽弃舟楫，步</p>
<p>骑数十万入夔州。二月，方国安、马进忠复长沙，左良玉遣兵追贼于沙陽。六月，张献忠陷涪州、泸州，蜀王告急，请济师于南都。左良玉兵屯德安。献忠顺流陷佛图关，遂围重庆。悉力拒守，四日而陷，</p>
<p>瑞王阖宫被难，旧抚陈士奇死之。贼屠重庆，取丁壮万余刳耳鼻，断一手，驱徇各州县，兵至不下，以此为令。但能杀王府官吏，封府库以待，则秋毫无犯。由是，所至官民自乱，无不破竹下者。</p>
<p>八月，张献忠进陷成都，蜀王阖宫被难，巡抚龙文光暨道府各官皆死之。献忠大索全蜀绅士至成都，皆杀之。既而悬榜试士，诸生远近争赴。献忠以兵围之，击杀数千人，咸挟笔握策以死，蜀中士类俱尽。复大杀蜀民，全蜀数千里萧条绝无人迹。时中原多故，诸将无暇西顾，献忠遂奄有两川。李自成败，益发兵攻汉中，陷之，献忠逡巡自守不敢出。未几，献忠以病死于蜀中。</p>
<p>谷应泰曰：昔者《周书》越人闵不畏死，三辅纵横，持斧而出。以至郑苦萑苻之警，楚定《仆区》之法，草窃奸宄，自古患之矣。然未有自秦寇晋、豫，由豫入楚、蜀，转掠江右，旋犯粤西，二十余年之间，取拔益膳，流血成渠，里落萧条，宗社颠覆，若张献忠之甚者也。</p>
<p>考献忠与李自成因饥煽乱，并起延安。孙恩甫叛，卢循即兴；仙芝既起，黄巢来附。同恶相济，若连矢然。天祸人国，以有此孽耳。其时掩捕渠魁，赈恤余党，用张京兆之鸣鼓，兼汲长孺之发粟，平定安集，一长吏事也。奈何燎原莫扑，滋蔓难图，啸聚为群，旁抄郡邑。扬大作而湖、湘悉陷，黄巾起而山左不平。使天子有西顾之忧，苍生有喋血之患者，揆厥乱源，谁执其咎哉！</p>
<p>然而献忠无他技巧，止以陰谋多智，暴豪嗜杀，可乘之敝，正自不少耳。方夫贼师屡挫，其弱可擒；贼气方张，其骄可掩；贼党内携，其衅可间也。假令良玉太平之捷，精锐俱尽，得功潜山之捷。尸填沟壑，便当乘胜追奔，不令逸去，即子仪克新店而收东京，怀仙克河陽而灭朝义。故曰其弱可擒也。又若襄陽初陷，献忠横恣，六安再下，献忠改元。若能转败为功，出彼不意，即元济气盛而李夜袭淮、蔡，颍川甫陷而长源规取范陽。故曰其骄可掩也。又若南陽之败，自成蓄谋以图，汉陽之取，自成悬金以购。若能用谍出奇，两虎自斗，即吕布交疏于袁术，庆绪授首于思明。故曰其衅可间也。乃诸臣计不出此。而天与不取，地险坐失。远弃汉州，近防江夏，才屯石站，已渡南溪。以至万元吉才同崔浩，不竟其用；李干德、孔希贵智埒淮陰，势绌而走；贺逢圣、蔡道宪忠比睢陽，力尽而死。比至岁月迁延，四分五裂，师老财匮，而天下之大势去矣。</p>
<p>然予以元和讨贼，全倚裴度；建兴恢复，独任武侯。而杨嗣昌者，白面书生，不娴将略。寇氛剽锐，即非郗昙之移疾；大藩蹂躏，便同孟昶之仰药。虽复引义自裁，亦云无窆恚而应元、士杰，尚昧发踪；如虎、人龙，终乖驾驭。譬之次律陈涛之败，中军石头之■，为法受恶，亦所不得辞也。</p>
<p>论者又以献犹据蜀，闯则犯阙，按法行诛，薄乎减等。而不知献乱以来，材赋绌于吴、楚，士马毙于荆、襄，民命涂于中野。夫是以瓦解土崩，一{厥足}而坏。譬犹人之死也，献絷其手，而后闯刺其心；献扌甚其胸，而后闯扼其吭。则献之与闯，厥罪惟均也。穷奇、勹唬又可以九品差次乎哉！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88550.html' class='pagedaohang'>【上一篇】<i>:○李自成之乱</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88548.html' class='pagedaohang'>【下一篇】<i>：○郑芝龙受抚</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>