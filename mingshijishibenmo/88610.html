<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○燕王起兵</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○燕王起兵</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88611.html' class='pagedaohang'>【上一篇】<i>:○建文逊国</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88609.html' class='pagedaohang'>【下一篇】<i>：○削夺诸藩</i></a></span>
</ul>
<div class="articleContent" id="articleContent"> <p>卷十六</p>

<p>○燕王起兵</p>

<p>太祖洪武三年夏四月，诏封皇子棣为燕王，太祖第四子也。十一年冬十二月，定诸王宫城制式。太祖曰：&ldquo;除燕王宫殿仍元旧，诸王府营造不得引以为式。&rdquo;</p>
<p>二十三年春二月，命颍国公傅友德为将军，听燕王节制，征沙漠。初，燕王既之国，太祖欲诸王知军旅，乃敕秦王、晋王、燕王督诸将分道北征。已而秦王、晋王师久不出，燕王率友德等北出，至迤都山，擒其将乃儿不花还。</p>
<p>二十五年夏四月丙子，皇太子薨。皇太孙生而额颅稍偏，性聪颖，善读书，然仁柔少断。太祖每令赋诗，多不喜。一日，令之属对，大不称旨；复以命燕王，语乃佳。太祖常有意易储，刘三吾曰：&ldquo;若然，置秦、晋二王何地？&rdquo;太祖乃止。</p>
<p>二十八年，初，诸王封国时，太祖多择名僧为傅，僧道衍知燕王当嗣大位，自言曰：&ldquo;大王使臣得侍，奉一白帽与大王戴。&rdquo;盖白冠王，其文皇也。燕王遂乞道衍，得之。道衍至燕邸，荐鄞人袁珙相术。燕王使召之至，令使者与饮于酒肆。王服卫士服，偕卫士九人入肆沽。珙趋拜燕王前曰：&ldquo;殿下何自轻如此？&rdquo;燕王陽不省，曰：&ldquo;吾辈皆护卫校士也。&rdquo;珙不对。乃召入，详叩之，珙稽首曰：&ldquo;殿下异日太平天子也。&rdquo;燕王恐人疑，乃佯以罪遣之。行至通州，既登舟，密召入邸。</p>
<p>三十一年闰五月，太祖崩，建文皇帝即位，遗诏止诸王入临会葬。燕王入，将至淮安。齐泰言于帝，令人赍敕使还国，燕王不悦。秋七月，帝命李景隆讯周王?肃，逮至京，废为庶人。燕王见周</p>
<p>王被执，且齐泰、黄子澄用事，遂简壮士为护卫，以勾逃军为名，异人术士多就之。冬十月，荧惑守心。四川岳池教谕程济通术数，上书言：&ldquo;北方</p>
<p>兵起，期在明年。&rdquo;朝议以济妄言，召入，将杀之。济曰：&ldquo;陛下幸囚臣，至期无兵，杀臣未晚也。&rdquo;乃囚济于狱。</p>
<p>十一月，燕、齐有告变者，帝问黄子澄曰：&ldquo;孰当先？&rdquo;子澄曰：&ldquo;燕王久称病，日事练兵，且多置异人术士左右，此其机事已露，不可不急图之。&rdquo;复召齐泰问曰：&ldquo;今欲图燕，燕王素善用兵，北卒又劲，奈何？&rdquo;泰对曰：&ldquo;今北边有寇警，以防边为名，遣将戍开平，悉调燕藩护卫兵出塞，去其羽翼，乃可图也。&rdquo;从之。乃以工部侍郎张?为北平左布政使，以谢贵为都指挥使，俾察燕王动静，图之。魏国公徐辉祖，燕王妃同产兄也，时以燕事密告之帝，大见信用，诏加太子太傅，与李景隆同掌六军，协谋图燕。</p>
<p>建文元年春正月，燕王遣长史葛诚入奏事，帝密问燕邸事，诚具以实告。遣诚还燕，使为内应，至则燕王察其色异，心疑之。二月，燕王入觐，行皇道入，登陛不拜。监察御史曾凤韶劾王</p>
<p>不敬，帝曰：&ldquo;至亲勿问。&rdquo;户部侍卓敬密奏曰：&ldquo;燕王智虑绝人，酷类先帝。夫北平者，强干之地，金、元所由兴也，宜徙封南昌以绝祸本。&rdquo;帝览奏，袖之。翼日曰：&ldquo;燕王骨肉至亲，何得及此。&rdquo;敬曰：&ldquo;隋文、杨广非父子耶！&rdquo;帝默然良久，曰：&ldquo;卿休矣。&rdquo;</p>
<p>三月，燕王还国，帝以都督耿?掌北平都司事，都御史景清署北平布政司参议，皆使觇燕邸事，寻皆召还。又遣官为采访使，分巡天下。都御史暴昭采访北平，具以燕邸事密闻于朝，请为之备。北平按察司佥事汤宗上变，告按察使陈瑛受燕金，有异谋，逮瑛安置广西。遂敕都督宋忠率兵三万，及燕府护卫精锐，俱选隶忠麾下，屯开平，名备边。仍命都督耿?练兵于山海关，徐凯练兵于临清，密敕张?、谢贵严为之备。又召燕番骑指挥关童等入京师。燕王归国即托疾，久之，遂称笃。</p>
<p>夏四月，太祖小祥，燕王遣世子及其弟高煦、高燧入临。或曰：&ldquo;不宜偕往。&rdquo;王曰：&ldquo;令朝廷勿疑也。&rdquo;及至京，齐泰请并留之。黄子澄曰：&ldquo;不可。疑而备之，殆也，不若遣还。&rdquo;世子兄弟，皆魏国公徐辉祖甥。辉祖察高煦有异志，密奏曰：&ldquo;三甥中，独高煦勇悍无赖，非但不忠，且叛父，他日必为大患。&rdquo;帝以问辉祖弟增寿及驸马王宁，皆庇之，乃悉遣归国。高煦陰入辉祖厩，取其马以行，辉祖使人追之，不及。初，世子入京，燕王大忧悔，暨归，喜曰：&ldquo;吾父子复得相聚，天赞我也。&rdquo;已而燕兵起，高煦戮力为多。帝曰：&ldquo;吾悔不用辉祖之言！&rdquo;</p>
<p>六月，燕山护卫百户倪谅上变，告燕官校于谅、周铎等陰事，逮系至京，皆﹃之。有诏责燕王。王乃佯狂称疾，走呼市中，夺酒食，语多妄乱，或卧土壤，弥日不?。张?、谢贵入问疾，王盛夏围炉摇颤曰：&ldquo;寒甚。&rdquo;宫中亦杖而行。朝廷稍信之。长史葛诚密告?、贵曰：&ldquo;燕王本无恙，公等勿懈。&rdquo;会燕王使其护卫百户邓庸诣阙奏事，齐泰请执讯之，具言王将举兵状。齐泰即发符遣使，往逮燕府官属，密令谢贵、张?图燕，使约长史葛诚、指挥卢振为内应。以北平都指挥张信为燕王旧所信任，密敕之，使执燕王。信受命，忧甚，不敢言。母疑问之，信以告。母惊曰：&ldquo;不可。吾故闻燕王当有天下。王者不死，非汝所能擒也。&rdquo;信益忧未决。亡何，敕使趣之，信艴然曰：&ldquo;何太甚也！&rdquo;乃往燕邸请见，不得入，乘妇人车，径至门求见。乃召入，拜于床下。燕王佯为风疾，不能言。信曰：&ldquo;殿下无尔也。有事，当以告臣。&rdquo;燕王曰：&ldquo;疾，非妄也。&rdquo;信曰：&ldquo;殿下不以情语臣，上擒王矣，当就执；如有意，勿讳臣。&rdquo;燕王见其诚，下拜曰：&ldquo;生我一家者子也！&rdquo;乃召僧道衍至谋事。适暴风雨，檐瓦堕，燕王心恶之，色不怿。道衍以为祥。王谩骂：&ldquo;和尚妄，乌得祥！&rdquo;道衍曰：&ldquo;殿下不闻乎？&lsquo;飞龙在天，从以风雨&rsquo;。瓦坠，天易黄屋耳！&rdquo;王喜。有布政司吏奈亨、按察司吏李友直，密以疏草示燕王，因留匿邸中。燕王出其疏草，示护卫指挥张玉、朱能等曰：&ldquo;此何为者？&rdquo;遂令玉等帅壮士八百人入卫。贵等以在城七卫并屯田军士围王城，又以木栅断端礼等门。未几，削爵及逮官属诏至。</p>
<p>秋七月，谢贵、张?督诸卫士皆甲，围府第，索所逮诸官属，飞矢入府内。燕王与张玉、朱能等谋曰：&ldquo;彼军士满城市，吾兵甚寡，奈何？&rdquo;朱能曰：&ldquo;先擒杀谢贵、张?，余无能为也。&rdquo;燕王曰：&ldquo;是当计取之。今奸臣遣使来逮官属，依所坐名收之。即令来使召?、贵付所逮者，贵、?必来，来则擒之，一壮士力耳。&rdquo;</p>
<p>壬申，王称疾愈，御东殿，官僚入贺。燕王先伏壮士左右及端礼门内，遣人召贵、?，不来。复遣官属内官，以所就逮名往，乃至，卫士甚众，及门，门者呵止之。贵、?入，燕王曳杖坐，赐宴行酒，出瓜数器，曰：&ldquo;适有进新瓜者，与卿等尝之。&rdquo;燕王自进片瓜，忽怒且詈曰：&ldquo;今编户齐民，兄弟宗族尚相恤，身为天子亲属，旦夕莫必其命。县官待我如此，天下何事不可为乎？&rdquo;掷瓜于地，护卫军皆怒，前擒贵、?，ㄏ卢振、葛诚等下殿。王投杖起曰：&ldquo;我何病，迫于若奸臣耳！&rdquo;遂曳贵、?等，皆斩之。贵、?诸从人在外者尚未知，见贵、?移时不出，各稍稍散去。围王城将士闻贵、?已被执，亦溃散。北平都指挥彭二闻变，急跨马大呼市中，集兵千余人，欲入端礼门，燕王遣健卒庞来兴、丁胜格杀二，兵亦散。燕王乃命张玉等率兵乘夜出，攻夺九门，黎明，已克其八，唯西直门未下。王命指挥唐云单骑往谕守者曰：&ldquo;汝毋自苦！今朝廷已听王自制一方矣，汝等亟下，后者诛。&rdquo;众闻言，皆散。乃下令安集军民。三日，城中大定。都指挥使余?既与谢贵合谋不遂，乃走守居庸关，马宣巷战不胜，东走蓟州。宋忠自开平率兵三万至居庸关，不敢进，退保怀来。</p>
<p>癸酉，燕王誓师，以诛齐泰、黄子澄为名，去建文年号，仍称洪武三十二年。署官属，以张玉、朱能、丘福为都指挥佥事，擢李友直为布政司参议，拜卒金忠为燕纪善。金忠，浙江鄞县人，精于卜。燕师将起，召忠卜之，以大吉告，遂署为纪善，命侍帷幄，用其谋策。时布政司参议郭资、按察司副使墨麟、都指挥同知李浚、陈恭等皆降。下令谕将士曰：&ldquo;予太祖高皇帝之子，今为奸臣谋害。《祖训》云：&lsquo;朝无正臣，内有奸逆，必举兵诛讨，以清君侧之恶。&rsquo;用率尔将士诛之，罪人既得，法周公以辅成王，尔等其体予心。&rdquo;乃上书曰：&ldquo;皇考太祖高皇帝艰难百战，定天下，成帝业，传之万世，封建诸子，巩固宗社，为盘石计。奸臣齐泰、黄子澄包藏祸心，?肃、?专、柏、桂、梗五弟，不数年间，并见削夺。柏尤可悯，阖室自焚。圣仁在上，胡宁忍此！扒非陛下之心，实奸臣所为也。心尚未足，又以加臣。臣守藩于燕，二十余年，寅畏小心，奉法循分。诚以君臣大分，骨肉至亲，恒思加慎，为诸王先。而奸臣跋扈，加祸无辜。执臣奏事人，棰楚刺热，备极苦毒，迫言臣谋不轨。遂分宋忠、谢贵、张?等于北平城内外，甲马骑突于街衢，钲鼓喧鞠于远迩，围守臣府。已而护卫人执贵、?，始知奸臣欺诈之谋。窃念臣于孝康皇帝，同父母兄弟也，今事陛下，如事天也。譬伐大树，先剪附枝，亲藩既灭，朝廷孤立，奸臣得志，社稷危矣。臣伏睹《祖训》有云：&lsquo;朝无正臣，内有奸恶，则亲王训兵待命，天子密诏诸王统领镇兵讨平之。&rsquo;臣谨俯伏俟命。&rdquo;书奏，诏削燕王属籍。甲戌，燕王以郭资守北平，出师次通州，指挥房胜以城降。张玉曰：&ldquo;不先定蓟州，将为后患。&rdquo;时都督指挥马宣严兵守蓟州，燕王命玉帅兵往攻。玉使人谕之，不下。环城攻之，宣率众出战，败，被执，骂不绝口，遂死之。指挥毛遂以蓟州降。玉抚定蓟州，乘夜趋遵化，戒将士止杀曰：&ldquo;行师以得人心为本。&rdquo;因简勇士，以夜四鼓登城，开门而入，城中始觉。遵化卫指挥蒋玉、密云卫指挥郑亨，皆以城降。</p>
<p>甲申，燕兵攻怀来。时余?守居庸，简练关卒，得数千人，将进攻北平。燕王曰：&ldquo;居庸险隘，北平之咽喉，我得此，可无北顾忧，?若据此，是拊我背也。宜急取之，缓则增兵缮守，后难图矣。&rdquo;令指挥徐安、锺祥等击?，?且守且战，援兵不至，乃弃关走怀来，依宋忠。燕王曰：&ldquo;宋忠握兵怀来，必争居庸，宜乘其未至，击之。&rdquo;诸将皆曰：&ldquo;彼众我寡，难以争锋，击之未便，宜固守以待其至。&rdquo;王曰：&ldquo;当以智胜，难以力取。彼众新集，其心不一，宋忠轻躁寡谋，狠愎自用，乘其未定，击之必破矣。&rdquo;遂帅马步精锐八千，卷甲倍道而进。王据鞍指挥，有喜色。</p>
<p>先是，宋忠绐将士云：&ldquo;尔等家在北平，城中皆为燕兵所杀，尸积道路。&rdquo;欲以激怒将士。燕王令其家人张树旗帜为先锋，众遥识旗帜，呼其父兄子弟，相问劳无恙，辄喜，谓&ldquo;宋都督欺我&rdquo;，倒戈走。宋忠帅余众仓皇列阵，未成，王麾师渡河，鼓噪而前。都指挥孙泰先登，颇有斩获；燕王择善射者，射泰中之，流血被甲，慷慨裹血而战，奋呼陷阵死。忠军大败，奔入城，燕兵乘之而入。忠匿于厕，搜获之，并执余?，皆不屈死。都指挥彭聚亦力战死。当时诸将校为燕帅所俘者百余人，皆不肯降，发愤死。燕兵既克怀来，山后诸州皆不守，而开平、龙门、上谷、云中守将往往降附矣。</p>
<p>丙戌，永平指挥陈旭、赵彝、郭亮以城降。旭等遂从燕将徐忠分兵克滦河。庚寅，大宁都指挥卜万，与其部将陈亨、刘贞引兵号十万，出松亭关，驻沙河，进攻遵化。燕王闻之，援遵化，万等退保松亭关。万有智勇，陈亨陰欲输款于燕，畏万不敢发。燕王贻万书，盛称万而诋亨，缄识之，召所获大宁卒，解缚赏劳，俾归密与万，故使同获卒见之。寻遣与俱，至则同归卒发其事。陈亨、刘贞搜得与万书，遂缚万下狱，闻于朝，籍其家。</p>
<p>时帝方锐意文治，日与方孝孺等讨论《周官》法度，以北兵为不足忧。黄子澄谓：&ldquo;北兵素强，不早御之，恐河北遂失。&rdquo;乃以长兴侯耿炳文佩大将军印，驸马都尉李坚为左副将军都督，甯忠为右副将军，帅师北伐。子澄又请命安陆侯吴杰、江陰侯吴高、都督都指挥盛庸、潘忠、杨松、顾成、徐凯、李文、陈晖、平安等，帅师并进。擢程济为翰林编修，充军师，护诸将北行。吴杰等各帅偏师■骑，号百万，数道并进，期直捣北平。檄山东、河南、山西三省合给军饷。帝诫诸将士曰：&ldquo;昔萧绎举兵入京，而令其下曰：&lsquo;一门之内，自极兵威，不祥之极。&rsquo;今尔将士与燕王对垒，务体此意，毋使朕有杀叔父名。&rdquo;</p>
<p>八月己酉，耿炳文等率兵三十万至真定，徐凯率兵十万驻河间，潘忠驻莫州，杨松帅先锋九千人据雄县，约忠为应。张玉往觇炳文营，还报燕王曰：&ldquo;炳文军无纪律，其上有败气，无能为。潘忠、杨松扼吾南路，宜先擒之。&rdquo;燕王悦，躬擐甲胄，帅师至涿州。壬子，屯于娄桑，令军士抹马蓐食。晡时，渡白沟河，谓诸将曰：&ldquo;今夕中秋，彼不备，饮酒为乐，此可破也。&rdquo;夜半，至雄县，缘城而上，松与麾下九千人皆战死，获马八千余匹。燕王度潘忠在莫州未知城破，必引众来援，谕诸将曰：&ldquo;吾必生擒潘忠。&rdquo;诸将未喻。遂命谭渊领兵千余，渡月样桥，伏水中，领军士数人伏路侧，望忠等接战，即举炮。既而忠等果至，王进兵逆击之，路傍炮举，水中伏兵起据桥。忠战败，趋桥不得，燕兵腹背夹击，遂生擒忠，余众多溺死。燕王问诸将帅所向，众未有定。玉曰：&ldquo;当径趋真定。彼众新集，我军乘胜，可一鼓破之。&rdquo;燕王曰：&ldquo;善！&rdquo;即趋真定。耿炳文部将张保来降，保言：&ldquo;炳文兵三十万，先至者十三万，分营滹沱河南北。&rdquo;燕王厚抚保，遣归。诈言保兵败被执，幸守者困得脱，窃马归。又令言雄、莫败状，燕兵旦夕且至。诸将请曰：&ldquo;今由间道，不令彼知，盖掩其不备，奈何遣保告之为备？&rdquo;王曰：&ldquo;不然！始不知彼虚实，故欲掩袭之。今知其半营河南北，则当令知我至，其南岸之众必移于北，并力拒战，一举可尽歼之，兼使知雄县莫州之败，以夺其气，兵法所谓&lsquo;先声后实&rsquo;也。若径薄城下，北岸虽胜，南岸之众乘我战疲，鼓行渡河，是我以劳师当彼逸力也。&rdquo;</p>
<p>壬戌，燕王率三骑先至真定东门，突入其运粮车中，擒二人，讯状，南岸营果北移。率轻骑数十，绕出城西南，破其二营。炳文出城迎战，张玉、谭渊、马云、朱能等率众奋击，燕王以奇兵出其背，循城夹击，横贯南阵，炳文大败，奔还。朱能与敢死士三十余骑，追奔至滹沱河东。炳文众尚数万，复列阵向能。能奋勇大呼，冲入炳文阵，阵众披靡，自相蹂躏，死者无算，弃甲降者三千余人。骑士薛禄引槊中李坚坠马，获之。甯忠、顾成及都指挥刘燧皆被执。燕王谓坚至亲，送北平，道卒。谓成先朝旧人，解其系，与语曰：&ldquo;皇考之灵，以汝授我。&rdquo;因语以故，言已泣下，成亦泣。遂遣人护送北平，令辅世子居守。炳文奔入真定，军争门，门塞不得入，相蹈藉死者甚众。炳文入，阖门固守。吴杰帅师来援，兵溃遁还。燕兵攻城三日，不能下，燕王还北平。以擒李坚功，授薛禄指挥。帝闻，怒曰：&ldquo;老将也，而摧锋，奈何？&rdquo;子澄曰：&ldquo;胜败常事，毋足虑。聚天下之兵，得五十万，四面攻北平，众寡不敌，必成擒矣。&rdquo;曰：&ldquo;孰堪将者？&rdquo;子澄曰：&ldquo;李景隆可。比用景隆，今破矣。&rdquo;遂遣景隆代炳文。临行，赐景隆通天犀带，亲饯之江浒，复赐斧钺，俾专征伐，不用命者﹃之。召耿炳文回。</p>
<p>九月朔，监察御史康郁上言：&ldquo;臣闻人主亲其亲，然后不独亲其亲。今诸王，亲则太祖之遗体也，贵则孝康之手足也，尊则陛下之叔父也。乃残酷竖儒，持一己之偏见，废天下之大公。方周王不轨，进言则曰六国反叛，汉帝削地；执法则曰三叔流言，周公是征。遂使周王父子流离播迁。周王既窜，湘王自焚，代王被废，而齐臣又告王反矣。为计者必曰：&lsquo;兵不举，则祸必加。&rsquo;是则朝廷激变之也。及燕之举兵，迄今两月，前后调兵者不下五十余万，而乃一夫无获，谓之国有谋臣可乎？陛下不察，臣愚以为不待十年，必有噬脐之悔矣。伏愿兴灭继绝，释齐王之囚，封湘王之墓，还周王于京师，迎楚、蜀为周公，俾其各命世子持书劝燕，以罢干戈，以敦亲戚，天下不胜幸甚！&rdquo;疏上，帝不能用。</p>
<p>镇守辽东江陰侯吴高与耿?、杨文帅师围永平。李景隆乘传至德州，收集耿炳文败亡将卒，并调各路军马五十万，进营于河间。燕王闻之，呼景隆小字曰：&ldquo;李九江膏粱竖子耳！</p>
<p>寡谋而骄，色厉而馁，未常习兵见阵，辄予以五十万众，是自坑之也。&rdquo;复闻景隆军中事，燕王笑曰：&ldquo;兵法有五败，景隆皆蹈之。为将政令不修，上下异心，一也。北平早寒，南卒裘葛，不足披冒霜雪，又士无赢粮，马无宿藁，二也。不量险易，深入趋利，三也。贪而不治，智信不足，气盈而愎，仁勇俱无，威令不行，三军易挠，四也。部曲喧哗，金鼓无节，好谀喜佞，专任小人，五也。九江五败悉备，保无能为。然吾在此，彼不敢至。今往援永平，彼知我出，必来攻城，回师击之，坚城在前，大军在后，必成擒矣。&rdquo;诸将曰：&ldquo;北平兵少，奈何？&rdquo;王曰：&ldquo;城中之众，以战则不足，以守则有余。兵出在外，奇变随用，吾出非专为永平，直欲诱九江来就擒耳！吴高怯不能战，闻我来必走，是我一举解永平围，且破九江也。&rdquo;遂行。而诫世子居守曰：&ldquo;景隆来，坚守毋战也。&rdquo;</p>
<p>壬申，燕军援永平，诸将请守卢沟桥。王曰：&ldquo;方欲使九江困于坚城之下，奈何拒之！&rdquo;燕师猝至永平，吴高不能军，退保山海关。燕兵奔之，斩首数千级。燕王曰：&ldquo;高虽怯，行事差密，杨文勇而无谋，去高，文不足虑也。&rdquo;乃遣人贻二人书，盛誉高而诋文。帝闻之，削高爵，徙广西，独命文守辽东。耿?数请攻永平，以动北平，不听。</p>
<p>冬十月，燕兵趋大宁。初，太祖诸子，燕王善战，宁王善谋。洪武间，燕王受命巡边，至大宁，与宁王相得甚欢。大宁领朵颜诸卫，多降人，骁勇善战。燕王既起兵，谋取之，而朝廷亦疑宁王与燕合，削其三护卫。燕王闻，喜曰：&ldquo;此天赞我也，取大宁必矣！&rdquo;乃为书贻宁王，而陰率师兼程趋之。诸将曰：&ldquo;刘贞守松亭关，急未易破。李景隆兵方盛，不如还师救北平，以为后图。&rdquo;燕王曰：&ldquo;今从刘家口径趋大宁，不数日可达。大宁将士悉聚松亭关，其家属在城，皆老弱居守。师至，不日可拔。城破之日，抚绥其家，松亭之众不降且溃矣。北平深沟高垒，纵有百万之众，未易以窥。吾正欲其顿兵坚城之下，还兵击之，如拉朽耳！诸公第从予行，毋忧也。&rdquo;乃自径道旆登山，从后攻，度关，至大宁，克其西门，获都指挥房宽，杀卜万于狱。都指挥朱鉴战死。刘贞、陈亨引军还援，陈亨竟袭破贞，率其众降。贞单骑负敕印走辽东，浮海归京师。</p>
<p>大宁既拔，燕王驻师城外，遂单骑入城，会宁王，执手大恸，言：&ldquo;北平旦夕且破，非吾弟表奏，吾死矣！&rdquo;宁王为草表谢，请赦。居数日，情好甚洽。燕王锐兵出伏城外，诸亲密吏士稍稍得入城，遂令陰结三卫渠长及闾左思归士，皆喜，定约。燕王辞去，宁王出饯郊外，伏兵起，执宁王。诸骑士卒一呼皆集，遂拥宁王入关，与俱西。燕兵既得朵颜诸卫，兵益盛，分遣薛禄下富峪、会川、宽河诸处。于是宁府妃妾世子，皆携其宝货，随宁王还北平。</p>
<p>李景隆闻燕兵攻大宁，帅师进渡卢沟桥，喜曰：&ldquo;不守此桥，吾知其无能为矣。&rdquo;遂薄城下，筑垒九门。景隆饱丽正门，几破，城中妇女并乘城掷瓦砾。景隆令不严，骤退，北平守益坚。景隆遣别将攻通州，又结九营于郑坝村，亲督之以待燕王。号令垒营，人各为战，非受命不得轻动，遂攻烧顺城门。燕府仪宾李让与燕将梁明等拒守甚力。世子严肃部署，选勇士时时夜缒城砍营，南军扰乱，退营十里。唯都督瞿能奋勇，与其二子帅精骑千余，杀入张掖门，锐不可当，后不继，乃勒兵以待。景隆忌能成功，使人止之，候大军至，俱进。于是连夜汲水灌城，天寒冰结，明日不得登。燕王至会州，简阅将士，立五军，命都指挥张玉将中军，朱能将左军，李彬将右军，徐忠将前军，房宽将后军，军各置左右副将，以大宁归附之众分隶各军。</p>
<p>十一月庚午，李景隆移营向河西，先锋都督陈晖渡河而东。燕王率兵至孤山，列阵于北河西，河水难渡。是日雪，默祷曰：&ldquo;天若助予，则河冰合。&rdquo;是夜冰果合，遂率师击败前哨都督陈晖兵。晖众跳冰遁，冰乃解，溺死无算。燕王见景隆兵动，以奇兵左右夹击，遂连破七营，逼景隆营。张玉等列阵而进，至城下，城中亦出兵，内外交攻，景隆不能支，宵遁。翌日，九垒犹固守，北兵次第破其四垒。诸军始闻景隆走，乃弃兵粮，晨夜南奔，景隆遂还德州。燕诸将顿首贺王神算。王曰：&ldquo;偶中耳！诸君所言，皆万全策也。&rdquo;都督火真焚敝鞯以?爰燕王，铠者趋焉，?人呵之。王曰：&ldquo;止！是皆壮士。&rdquo;景隆师既败，黄子澄等匿不以闻。帝曰：&ldquo;外间近传军不利，果何如？&rdquo;子澄曰：&ldquo;闻交战数胜，但天寒，士卒不堪，今暂回德州，待来春更进。&rdquo;子澄遂遣人密语景隆，隐其败，勿奏。</p>
<p>乙亥，燕王上书自理，以诛齐泰、黄子澄，传檄天下。十二月，加李景隆太子太师。景隆之败，子澄不以闻，且云屯德州，合各处军马，期以明年春大举，故有是命，兼赐玺书、金币、</p>
<p>珍酝、貂裘。燕王谕诸将曰：&ldquo;李九江集众德州，将谋来春大举，我欲诱之以敝其众。今帅师征大同，大同告急，景隆势必来援，南卒脆弱，苦寒之地，疲于奔命，冻馁逃散者必多。善战者因其势而利导之。&rdquo;诸将曰：&ldquo;善！&rdquo;遂帅师出紫荆关，攻广昌，守将杨忠以城降。</p>
<p>罢兵部尚书齐泰、太常寺卿黄子澄，以燕王疏列二人罪也。二人名虽罢退，实筹划治兵如故。蓟州镇抚曾浚起兵攻北平，不克，死之。河北指挥张伦等率两</p>
<p>卫官军，自拔南归，曰：&ldquo;矢死报国。&rdquo;参赞军务高巍上书言：&ldquo;臣愿使燕，晓以祸福。&rdquo;遂遣至燕。上</p>
<p>书燕王曰：&ldquo;太祖升遐，皇上嗣位，不意大王与朝廷有隙，张皇六师。臣以为动干戈，不若和解，君臣之义大明，骨肉之亲愈厚。故愿奉明诏，置死度外，亲见大王。昔周公闻流言，即避位居东。若大王能割首计者送京师，解去护卫，质所爱子孙，释骨肉猜忌之疑，塞残贼离间之口，不与周公比隆哉！虑不及此，遂檄远迩，大兴甲兵，袭疆宇，任事者得借口，以为殿下假诛左班文臣，实欲效汉吴王倡七国诛晁错，大王获罪先帝矣。今大王据北平，取密云，下永平，袭雄县，掩真定，数月以来，尚不能出区区蕞尔之地，较以天下，十五而未有一焉，大王将士殆亦疲矣。大王同心之士大约不过三十万。大王与天子，义则君臣，亲则骨肉，尚在离间，以三十万异姓之士，可保终身困迫，死于殿下乎！大王信臣言，上表谢罪，按甲休兵，天意顺，人心和，太祖在天之灵亦安矣。不然，执迷不回，幸而兵胜得成，后世公论谓何！倘有蹉跌，取讥万世，于斯时也，追复臣言，可得乎？&rdquo;书再上，不报。</p>
<p>二年春正月，燕王进兵围蔚州，指挥王忠、李远以城降，遂进攻大同。李景隆帅师救大同，出紫荆关。燕王由居庸关入，还北平。景隆军冻馁死者甚众，堕指者十二三，委弃铠仗于道，不可胜纪。</p>
<p>二月，鞑靼率众助燕。夏四月朔，李景隆会兵德州，武定侯郭英、安陆侯吴杰等，进兵真定以图燕。帝赐景隆矮钺、旌旄，中官赍往。忽风雨舟坏，沉</p>
<p>于江，复赐之。景隆自德州进兵北伐，军过河间，前锋将至白沟河，郭英等过保定，期于白沟河合势同进。燕王率诸将进驻固安，燕王谓丘福等曰：&ldquo;李九江等皆匹夫，无能为，惟恃其众耳。然众岂可恃也！人众易乱，击前则后不知，击左则右不应，将帅不专，政令不一，甲兵粮饷，适足为吾资耳。尔等但秣马厉兵以待！&rdquo;张玉请先往驻白沟，以逸待劳。王从之，命率众先往。既至三日，景隆前锋都督平安至白沟河。是日燕兵渡五马河，驻苏家桥。其夜大雨，平地水深三尺。燕王坐胡床待旦，忽见兵刃有火光如球击，烨然上下，金铁铮铮作声，弓弦皆鸣。燕王喜曰：&ldquo;此胜兆也！&rdquo;帝虑景隆轻敌，乃遣魏国公徐辉祖帅京军三万为殿，星驰会之。</p>
<p>己未，李景隆及郭英、吴杰等合军六十万，号百万，次于白沟河，列阵以待。平安伏精兵万骑游击。燕王曰：&ldquo;平安竖子，从吾出塞，识吾用兵，以故敢为先锋。今日吾先破之。&rdquo;安骁勇善战，锋初交，安奋矛率众而前，都督瞿能父子亦奋跃，所向披靡，杀伤燕兵甚众，燕兵遂却。燕有内官狗儿者，亦敢勇，率千户华聚力战河北岸。百户谷允入阵，得级七，王亲率兵夹击，杀数千人，都指挥何清被执。时已暝，战犹未巳，至夜深，始各收军还。是日也，两军互相杀伤，安军哨马失百余匹而已。景隆、英、杰藏火器地中，人马遇之，辄烂。战既解，燕王从三骑殿后，迷失道，下马伏地，视河流，辨东西，始知营，自上流仓猝渡河而北。燕王既收军还营，擢谷允指挥，夜秣马待战。使张玉将中军，朱能将左军，陈亨将右军，为先锋，丘福将骑兵继之，马■十余万。黎明，燕军毕渡，瞿能率其子捣房宽阵，平安翼之，宽阵披靡，擒斩数百人。张玉等见宽败，有惧色。王曰：&ldquo;胜负常事耳！彼兵虽众，不过日中，保为诸君破之。&rdquo;即麾精锐数千突入左掖，高煦率张玉等军齐进。王先以七骑驰击之，且进且退，如是者百余合，杀伤甚众。南军飞矢如注，射王马，凡三被创三易之，所射矢，三服皆尽，乃提剑左右奋击，剑锋折缺，不堪击，马却，阻于堤，几为瞿能所及。燕王急走登堤，佯麾鞭若招后继者。景隆疑有伏，不敢上堤。而燕王复率众驰入阵，斩其骑数人。平安善用槍刀，所向无敌，北将陈亨、徐忠皆被创。已而安斩亨于阵，忠两指被砍，未断，自断而掷之，裂衣裹创而战。高煦见事急，帅精骑数千，前与王合。高煦接战，彼此相持，而王亦疲矣。日薄午，瞿能复引众跃而前，大呼灭燕，斩其骑百余人。越?侯俞通渊、陆凉卫指挥滕聚复引众赴之。会旋风起，折大将┸，南军相视而动。王乃以劲骑绕出其后，突入驰击，与高煦骑兵合，杀瞿能父子于阵。平安与朱能战，亦败。于是列阵大崩，奔走之声如雷，通渊与聚等皆死。燕兵追至其营，乘风纵火，燔其营垒。郭英等溃而西，李景隆溃而南，委弃器械辎重山积，斩首及溺死者十余万。燕兵追至?华山月样桥，杀溺蹂躏死者复数万，横尸百余里。景隆单骑走德州。其降军，燕王悉慰遣之，南师闻者皆解体。是战也，魏国公徐辉祖帅军为殿，独全军而还。壬戌，燕王进攻德州。</p>
<p>五月辛未，李景隆自德州奔济南，燕兵遂入德州，籍吏民，收府库，获粮百余万，自是兵食益饶。哨骑至济陽县，执教谕王省，既而释之。省还，升明伦堂，集诸生曰：&ldquo;此堂明伦，今日君臣之义何在？&rdquo;遂大哭，诸生亦哭，以头触柱而死。</p>
<p>先是，山东参政铁铉方督饷赴景隆军，会景隆师溃东奔，次临邑，诸城堡皆望风瓦解，铉与参军高巍酌酒同盟，收集溃亡，守济南，相与慷慨涕泣，以死自誓。及景隆奔就铉，燕王令诸将乘胜倍道而进。庚辰，至济南，景隆众尚十余万，仓猝出战，布阵未定，燕王帅精骑驰击之，景隆按大败，单骑走。于是燕兵列阵围之，铉督众悉力捍御。事闻，乃升铉为山东布政司使。召李景隆还，以左都督盛庸为大将军，右都督陈晖副之。景隆还朝，帝赦不诛。黄子澄痛哭曰：&ldquo;景隆出师观望，怀二心，不亟诛，何以谢宗社，励将士！&rdquo;副都御史练子宁执而数之朝，以哭请，卒不问。</p>
<p>燕王围济南久，令人射书城中促降。有儒生高贤宁在城中，乃作《周公辅成王论》，请罢兵，不报。燕王围济南已三月，不下，乃堰城外诸溪涧水灌城，城中人大惧。铉曰：&ldquo;无恐。计且破之，不三日遁矣！&rdquo;铉乃议令军中诈降，迎燕王入，约壮士悬铁板伏城上?，王且入，则下铁板，拔桥。计定，使守陴之卒昼夜哭曰：&ldquo;济南鱼矣，亡无日矣！&rdquo;乃撤守具，出居民伏地请曰：&ldquo;奸臣不忠，使大王冒霜露，为社稷忧。谁非高皇帝子？谁非高皇帝臣民？其降也。然东海之民，不习兵革，见大军压境，不识大王安天下、子元元之意，或谓聚而歼之。请大王退师十里，单骑入城，臣等具壶浆而迎。&rdquo;燕王大喜。时王苦兵间，谓济南降，即不得金陵，可断南北，画中原自守，亟下令退军。王乘骏马徐行，张盖，率劲骑数人渡桥，直至城下，城门开，守陴者皆登城，伏堵间。燕王比入门，门中人呼千岁，铁板亟下，伤燕王马首。王惊，易马而驰。济南人挽桥，桥则坚，燕王竟从桥逸去，复合兵围济南。铉令守陴骂，燕王大怒，乃以驳击城。垂破，铉书高皇帝神牌悬城上，燕兵不敢击。铉每出不意，募壮士突击燕兵，破之。燕王愤甚，计无所出。僧道衍进曰：&ldquo;师老矣！请暂还北平以图后举。&rdquo;于是撤围，还北平。铉及盛庸等兵乘势追之，遂复德州，兵势大振。上即军中擢铉为兵部尚书，赞理大将军军事。封盛庸为历城侯。</p>
<p>九月朔，诏大将军盛庸总平燕诸军北伐，副将军吴杰进兵定州，都督徐凯等屯沧州。</p>
<p>宋参军说铉曰：&ldquo;济南，天下之中。北兵南来，其留守者类老弱，且永平、保定虽叛，诸郡坚守者实多。郭布政辈书生，公能出奇兵，陆行抵真定，南朝诸将溃逸者稍稍收合，不</p>
<p>数日可至北平。其间豪杰有闻义而起者，公便宜部署，号召招徕之，北平可破也。北兵回顾家室，必散归。徐、沛间素称骁勇，公檄诸守臣倡义集勇，候北兵归，合南兵征进者昼夜蹑之。公馆[QDXD]北平，休养士马，迎其至，击之。彼腹背受敌，大难旦夕平耳！&rdquo;铉以&ldquo;军饷尽于德州，城守五月，士卒困甚，而南将皆驽材，无足恃，莫若固守济南，牵率北兵，使江、淮有备。北兵不能越淮，归必道济，吾邀而击之，以逸待劳，全胜计也&rdquo;。乃设宴天心水面亭，犒问辛苦，激发忠义。</p>
<p>冬十月，燕王闻盛庸兵北向，欲出兵攻沧州，恐南师为备，乃陽下令征辽东。诸将士闻之，不乐。至通州，张玉、朱能请曰：&ldquo;今密迩大敌，而勤师远征，辽地寒早，士卒不堪，恐非利也。&rdquo;燕王屏左右，语之故，曰：&ldquo;今盛庸驻师德州，吴杰、平安守定州，徐凯、陶铭筑沧州，相犄角为吾梗。德州城壁坚，且敌众所聚，定州修筑已完，城守亦备，皆难猝下。独沧州土城，溃圯日久，天寒地冻，雨雪泥淖，筑城不易。我乘其未备，急趋攻之，必有土崩之势。今佯言往征辽东，因其懈怠，偃旗卷甲，由间道直捣城下，破之必矣。&rdquo;玉与能顿首称善。徐凯谍知北兵征辽东，不为备，遣兵四出伐木，昼夜筑城。燕师至天津，过直沽，王语诸将曰：&ldquo;彼所备者惟青县、长芦，今砖垛、灶儿等坡无水，彼不为备，由此可径至沧州城下。&rdquo;乃下令军士循河而南。军士疑曰：&ldquo;征东，何南也？&rdquo;王曰■：夜有白气二道，自东北指西南，占曰&lsquo;利南&rsquo;。乃自直沽一昼夜疾行三百里，遇侦骑，尽杀之。比晓，至沧州，凯犹不知，督众运土筑城如故。兵至城下，乃觉，亟命分守城堞，众皆股栗不能甲。燕兵四面急攻之，玉帅壮士由城东北隅肉薄而登，遂拔其城。先遣兵断归路，生擒凯及都督陈暹，都指挥俞琪、赵浒、胡原等，斩首万余级，余众悉降，燕将谭渊尽坑杀之，械凯等至北平。</p>
<p>十二月，燕王移直沽之舟至长芦，载降获辎重，顺流而北。王自率众循河而南，盛庸出兵袭后，不克。燕王遂至临清，移屯馆陶，掠大名，焚军饷。甲午，燕王至汶上，掠济宁。盛庸、铁铉率兵蹑其后，营于东昌。先锋将孙霖营滑口，燕将朱荣、刘江袭破霖军，都指挥唐礼被执，霖走。乙卯，燕师至东昌，庸与铉等闻燕兵且至，宰牛宴犒将士，誓师励众，简阅精锐，背城而阵，具列火器毒弩以待。时燕军屡胜，见庸军，即鼓噪前薄，尽为火器所伤。会平安兵至，与庸军合，于是庸麾兵大战。燕王以精骑冲左掖，入中坚。庸军厚集，围燕王数重，燕王自冲击不得出。朱能、周长率番骑奋击东北角，庸等撤西南兵往御，围稍缓。能冲入，奋力死战，翼燕王出。张玉不知王已出，突入阵救之，没于阵。庸军乘胜擒斩万余人，燕兵大败，遂北奔。庸趣兵追之，复击杀者无算。</p>
<p>是役也，燕王数危甚，诸将奉帝诏，莫敢加刃。燕王亦知之，故挺身出，辄短兵接战。王骑射尤精，追者每为所杀。至是奔北，独以一骑殿后，追者数百人，不敢迫。适高煦领指挥华聚等至，击退庸兵，获部将数人而去。燕王喜，以煦肖已，慰劳之。薛禄亦数击退南兵。燕王闻张玉败殁，乃痛哭曰：&ldquo;胜负常事，不足虑。艰难之际，失此良辅，殊可悲恨！&rdquo;师还，与诸将语，每及东昌事，曰：&ldquo;自失张玉，吾至今寝食不安。&rdquo;遂涕下不已，诸将皆泣。后举报功之典，谓侍臣曰：&ldquo;论靖难功，当以张玉为第一。&rdquo;追封荣国公、河间王。</p>
<p>三年春正月辛酉朔，东昌捷至，诏褒赏将士，召齐泰、黄子澄还朝，仍预军事。享太庙，告东昌之捷。初，燕王师出，僧道衍曰：&ldquo;师行必克，但费两日耳！&rdquo;及自东</p>
<p>昌还，道衍曰：&ldquo;两日，昌也，自此全胜矣！&rdquo;二月，燕王自撰文，流涕祭阵亡将士张玉等，脱所服袍焚之，以衣亡者，曰：&ldquo;虽其一丝，以识余心！&rdquo;将士家父兄子弟见之，皆</p>
<p>感泣。燕王因激劝将吏，召募勇敢，以图进取。乙未，帅师南出，进诸将士，谕曰：&ldquo;尔等怀忠奋勇，每战必胜，可谓难矣！比者，东昌之役，接战即退，遂弃前功。夫惧死者必死，捐生者必生。白沟河之战，南军先走，故得而杀之，所谓惧死者必死也。尔等奋不顾身，故能出万死，全一生，所谓捐生者必生也。自今无轻敌，无选忄耍，违者杀无赦！&rdquo;己酉，师至保定，盛庸合诸军二十万驻德州，吴杰、平安出真定。燕王与诸将议所向，丘福等言：&ldquo;定州府民新集，城池未固，攻之可拔。&rdquo;王曰：&ldquo;野战易，攻城难。今盛庸聚德州，吴杰、平安驻真定，相为犄角，攻城未拔，顿师城下，必合势来援。坚城在前，强敌在后，胜负未可决也。今真定相距德州二百余里，我军界其中，敌必出迎战，取其一军，余自胆破。&rdquo;诸将曰：&ldquo;军介两敌，使彼合势夹攻，吾腹背受敌，奈何？&rdquo;王曰：&ldquo;百里之外，势不相及。两军相薄，胜败在呼吸间，虽百■不能相救，况二百里哉！&rdquo;明日，遂移军东出。</p>
<p>三月朔，师次滹沱河，遣游骑哨定州、真定，多为疑兵误之。谍报盛庸军夹河为营，平安驻师单家桥。燕兵由陈家渡过河逆之，相距四十里。辛巳，盛庸军及燕兵遇于夹河，燕王以三骑觇庸阵，庸结阵甚坚，阵旁火车、大铳、强弩齐列。王掠阵过，庸遣骑追，皆射却之，乃以■骑万余薄庸阵，攻其左掖，庸军拥盾自蔽，矢刃不能入。燕军预作长＊，约六七尺，横贯铁钉于端，钉末有逆钩，令勇士直前掷之，直贯其盾，亟不得出，动则牵连。乘隙急攻之，庸军弃盾走。燕兵蹂阵而入，南军奔溃。燕将谭渊从军中望见尘起，遽出兵逆击之。庄得帅众死战，渊与其部下指挥董中峰皆为得军所杀。朱能、张辅率众并进，王自以劲骑绕出南军背，贯阵前，出与能军合。庸军火器不及发，遂却。都指挥庄得陷阵没，骁将楚智被执，不屈，死之。张皂旗亦战死。张皂旗者，常以皂旗先登，燕军畏之，呼&ldquo;皂旗张&rdquo;，及死，犹执皂旗不仆。是日战酣，迫暮，皆敛兵入营。燕王以十余骑迫庸营，野宿。天明，见四面皆庸兵，左右请亟去，燕王曰：&ldquo;毋恐。&rdquo;日出，乃引马鸣角，穿敌营，从容去。诸将相顾，莫敢发一矢。燕王既还营，复严阵约战，谓诸将曰：&ldquo;昨日谭渊逆击太早，故不能成功。彼虽少挫，尚锐，必欲绝其生路，安得不致死我也。今日尔等严阵战，我以精骑往来阵间，敌有可乘之隙，即入击之。两阵相当，将勇者胜，此光武之所以破王寻也。&rdquo;壬午，复战，庸军西南，燕军东北，燕王临阵督战，张奇兵，往来冲击，自辰至未，两军互胜负，屡退屡进，将士皆疲，各坐息。少顷，复起战，相持不决，忽东北风大起，尘埃涨天，沙砾击面，两军?迷目，咫尺不见人。北军乘风大呼，纵左右翼横击之，钲鼓之声振地，庸军大败，弃兵走。燕兵追至滹沱河。践溺死者不可胜计，降者，燕王悉纵遣之。盛庸走德州。当是时，盛庸恃东昌之捷，轻敌，将士咸携金银扣器、锦绣衣袍，曰：&ldquo;破北平，张筵痛饮。&rdquo;至是尽为燕兵所获。燕王战罢还营，尘土满面，诸将不能识，闻语声，始趋进见。</p>
<p>诏窜逐齐泰、黄子澄于外，令有司籍其家，以谢燕人。有司奉行，徒为文具，实使出外募兵也。闰三月己亥，吴杰等自真定引军出，欲与盛庸军合，未至八十</p>
<p>里，闻庸败，复还真定。燕王语诸将曰：&ldquo;吴杰若婴城固守，为上策；若军出即归，避我不战，是谓中策；若来求战，则下策也。我料其将出下策，破之必矣。&rdquo;乃下令军士出取粮，戒勿远，故令校尉荷担，抱婴儿，佯作避兵状，奔入真定，报云：&ldquo;燕军各散出粮，营中无备。&rdquo;杰等信之，乃谋轻师掩不备，遂出军滹沱河，距燕军七十里。燕王闻之，大喜。薄暮，趣兵渡河。诸将请俟明旦，王曰：&ldquo;机不可失也。稍缓之，彼退守真定，城坚粮足，攻之难矣。&rdquo;遂进，王先策马渡河，河水深，麾骑兵由上流并渡，遏水令浅，辎重步卒得由下流毕渡。循河行二十里，与杰军遇于藁城。会日暮，燕王恐杰军道去，亲率数十骑逼敌营宿，以缀之。明日，吴杰等列方阵于西南以待，燕王谓诸将曰：&ldquo;方阵四面受敌，岂能取胜！我以精兵攻其一隅，一隅败，则其余自溃矣。&rdquo;乃以军糜其三面，而亲帅精锐攻东北隅，大战，右军稍却。薛禄驰赴奋击，出入敌阵，马蹶，为南军所执，夺敌刀，斩数人，复跳而免，督战益力。燕王亲率骁骑，循滹沱河，绕出阵后突入，大呼奋击，南军矢下如雨，集王所建旗，如猬毛焉。燕师多被杀伤。平安于阵中缚高楼，上可数丈，登以望燕军。燕王以精骑冲之，将及楼，平安坠而走。会大风起，发屋拔树，燕军乘之，杰等师大溃。燕王麾兵四向蹙之，斩首六万余级，追奔至真定城下，又擒其骁将邓戬、陈鹏等，尽获军资器械，吴杰、平安走入城。南兵降于燕，燕王悉释之南还。王遣使送所建旗还北平，谕世子曰：&ldquo;善藏之，使后世勿忘也。&rdquo;燕兵自白沟河至藁城，三捷，皆有风助之。</p>
<p>癸丑，燕兵略顺德、广平，河北郡县多降。夏四月，燕兵次于大名，大名官吏迎燕兵。谍者言齐泰、黄子澄皆窜逐，有司已簿录其家。王乃上书称臣燕王棣，大略言：&ldquo;齐、</p>
<p>黄剪削宗藩，欲加死地，故以兵自防，诚不得已。大军之至，每自摧衄，臣不敢为喜，辄用伤悼。比闻齐泰、黄子澄皆已窜逐，臣一家喜有更生之庆。而将士皆曰：&lsquo;恐非诚心，姑以饵我。不然，吴杰、平安、盛庸之众当悉召还，而今犹集境上，是奸臣虽出而其计实行。&rsquo;臣思其言，恐亦人事或然也，故不敢遽释兵。惟陛下断而行之，毋为奸邪所蔽。&rdquo;书上，帝以示方孝孺及侍中黄观。孝孺对曰：&ldquo;诸军大集，燕兵久羁大名，暑雨为?，不战自罢。急令辽东诸将入山海关，攻永平，真定诸将渡卢沟桥捣北平。彼顾巢穴归援，我以大军蹑其后，必成擒矣。今宜且与报书，往返?俞日，彼心解而众离，我谋定而势合，机不可失也。&rdquo;帝曰：&ldquo;善！&rdquo;命孝孺草诏，赦燕王父子及诸将士罪，使归本国，勿预兵政，仍复王爵，永为藩辅。遣大理少卿薛?赍往燕师，又为榜谕数千言授?，令至燕军中，密散诸将士。?遂赍诏至燕军。燕王读之，怒，问?：&ldquo;临行，上何言？&rdquo;?曰：&ldquo;上言殿下旦释甲，谒孝陵，暮即旋师。&rdquo;燕王曰：&ldquo;??！是不可绐三尺儿。&rdquo;而指侍卫将士曰：&ldquo;有丈夫者！&rdquo;?惶恐不能对。诸将尽哗，请杀?。王曰：&ldquo;奸臣不过数人，?天子命使，母妄言！&rdquo;?战栗，流汗被体。燕王乃耀武，令各军连营百余里，戈甲旗鼓相接，而驰射其中，使?观之。留数日，遣中使送出境，语之曰：&ldquo;归，为老臣谢天子，天子于臣至亲，臣父，天子大父；天子父，臣同产兄。臣为藩王，富贵已极，复何望！天子素爱厚臣，一旦为权奸谗构，以至于此。臣不得已，为救死计耳。幸蒙诏罢兵，臣一家不胜感戴。但奸臣尚在，大军未还，臣将士存心狐疑，未肯遽散。望皇上诛权奸，散天下兵，臣父子单骑归阙下，唯陛下命之。&rdquo;?归至京，方孝孺私就问燕事，?具以告，且曰：&ldquo;燕王语直而意诚。&rdquo;又言：&ldquo;其将士同心，南师虽众，骄惰寡谋，未见可胜。&rdquo;孝孺默然。?入见帝，亦备述前意。帝语孝孺曰：&ldquo;诚如?言，曲在朝廷，齐、黄误我矣！&rdquo;孝孺恶之，曰：&ldquo;此为燕游说也。&rdquo;</p>
<p>五月，燕师驻大名，吴杰、平安发兵断北平饷道。燕王遣指挥武胜复奏书于朝，大略言：&ldquo;朝廷许罢兵，而盛庸等攻北，绝粮饷，与诏旨背驰。&rdquo;帝得书，有罢兵意，以示方孝孺曰：&ldquo;此孝康皇帝同产弟，朕叔父也。吾他日不见宗庙神灵乎！&rdquo;孝孺曰：&ldquo;陛下果欲罢兵耶！即兵一罢散，不可复聚，彼长驱犯阙，何以御之？今军声大振，计捷书当不远，愿陛下毋惑甘言。&rdquo;上然之。缚胜下锦衣狱。燕王闻，怒曰：&ldquo;俟命三月，今武胜见执，是其志不可回矣。彼军驻德州，资粮所给，皆道徐、沛，以轻骑数千邀焚之，德州必困。若来求战，吾严师待之，以逸待劳，可必胜。&rdquo;诸将皆曰：&ldquo;善！&rdquo;乃遣都指挥李远等帅轻骑六千诣徐、沛，令易士卒甲胄，与南师同，插柳枝于背为识。远等至济宁[QDXD]亭，尽焚军兴以来储积。丘福、薛禄合兵攻济州，塞濠登陴，破其城，遂潜兵掠抄沙河，沛县，南军不之觉，粮船数万艘、粮数百万悉为所焚，军资器械俱为煨烬，河水尽热，漕运军士散走。京师大震，德州粮饷遂艰。李远率兵还，盛庸遣将袁宇以三万人邀远军，远设伏击败之，斩首万余级。</p>
<p>秋七月，燕兵袭彰德。时都督赵清守彰德，燕王遣数骑日往来城下，扰其樵采，清遣兵追之，则引而去。于是城下乏薪，拆屋而炊。既而王令伏兵城傍山麓，仍遣数骑至城下诱之。清果遣兵出，入伏，擒杀千余人。南军据尾尖寨，梗饷道，险隘难下，燕王遣张礼间道夜袭击，下之。乃使人招清，清对使者言：&ldquo;殿下至京城日，但以二指许帖召臣，臣不敢不至，今未敢也。&rdquo;王悦其言，为之缓攻。</p>
<p>平安自真定率兵攻北平，营于平村，离城五十里，扰其耕牧。燕世子督众固守，遣人如燕王军告急。燕军还次定州，闻北平被围，王召刘江，问：&ldquo;策将安出？&rdquo;江慷慨请行，且曰：&ldquo;臣方思之。&rdquo;高煦请与江先往，江曰：&ldquo;此不可。疲于奔命，徒为敌笑耳！&rdquo;俄而曰：&ldquo;臣策成矣！&rdquo;王喜，呼酒送其行。江与王约曰：&ldquo;臣至北平，以炮响为号，二次炮响则决围，三次炮响则进城。若不闻第三炮，则臣战死矣。臣若入城中，既闻外间救至，则守城军士勇气自倍，宜令军士人带十炮为殿者，放炮常不绝声，则远近皆谓大军既来，平保儿必骇散矣。&rdquo;保儿，安小字也。王大喜，然其计。江乃率兵渡滹沱，由间道行，张旗帜，夜多举火炬。至则与安战，果如其策，大败之，斩获数千人，安还走真定。</p>
<p>方孝孺门人林嘉猷尝居北平邸中，知高煦、高燧弗恭于燕世子。中官黄俨素奸险，俨方曲事高燧。高燧与世子协守北平，高煦从燕王军，时时倾世子。而是时河北师老无功，德州饷道绝，方孝孺乃言于上曰：&ldquo;兵家贵间，燕父子兄弟可间而离也。世子诚见疑，王必北归；王归而我饷道通，事乃可济。&rdquo;上善之，立命孝孺草书，遣锦衣卫千户张安如燕贻世子，令归朝廷，许以王燕。世子得书，不启封，遣人并安等送军前。中官黄俨者，比书至北平，则已先使人驰报燕王曰：&ldquo;世子且反。&rdquo;王疑之，问高煦。高煦曰：&ldquo;世子固善太孙。&rdquo;语未竟，世子所遣使以书及张安至。燕王启视，遽曰：&ldquo;嗟乎！几杀吾子！&rdquo;乃囚安等。</p>
<p>盛庸等檄大同守将房昭引兵入紫荆关，略保定诸县，驻兵易州西水寨。寨在万山中，昭欲据险为持久计，窥北平。燕王在大名，闻之，曰：&ldquo;保定股肱郡，保定失，即北平危矣，岂可不援。&rdquo;遂下令班师。</p>
<p>八月，师北渡滹沱河，至完县，诸山寨民来附，悉慰遣之，令孟善填保定。谍报吴杰遣都指挥韦谅以兵万余转饷房昭军。燕王曰：&ldquo;昭据西水寨，寨所乏粮耳。使真定馈饷入，昭得固守，未易拔也。&rdquo;率精骑三万邀击，破之。又命朱荣等以兵五千围定州。燕王曰：&ldquo;我围房昭寨急，真定必来援，然摧败之余，进必不锐。我姑轻骑往定州，彼闻必速来，来则据险以待，我还兵合击，必败之。援兵败，寨可不攻下也。&rdquo;时围寨久，寨军多南人，天寒衣薄，会夜霜月，燕王令四面皆吴歌，南军闻之，多泪下，有潜下寨降者。十月，真定援兵果至，燕王自定州还，与围寨兵合击南兵于峨眉山下，令勇士卷旆登山，潜出阵后，张旗帜，寨中望见大骇，与真定兵俱溃。斩首万余级，坠崖死者甚众，获其将花英、郑琦、王恭、詹忠等，惟房昭、韦谅走免。遂破西水寨，还师北平。</p>
<p>十一月，遣驸马都尉梅殷镇守淮安。殷尚太祖女宁国公主，有才智，太祖特眷注之。临崩，帝与殷侍侧，受顾命，太祖谓帝曰：&ldquo;燕王不可忽！&rdquo;顾语殷曰：&ldquo;汝老成忠信，可托幼主。&rdquo;出誓书及遗诏授之，曰：&ldquo;敢有违天者，为朕伐之。&rdquo;言讫，崩。至是，燕兵渐逼，诸将多选懦观望，乃召募淮南兵民，令军士号四十万，命殷统之，驻淮上以?厄燕师。既而燕王遗殷书，以进香金陵为辞。殷答曰：&ldquo;进香，皇考有禁，遵者为孝，不遵者不孝。&rdquo;割使者耳鼻，口授数语，词甚峻，王怒。</p>
<p>辽东守将杨文与王雄等引兵围永平，略蓟州、遵化诸郡县。燕王遣刘江率众趋永平。命江曰：&ldquo;尔至永平，敌必遁归山海，勿追之，但声言还归北平。既出，则以夜卷旗囊甲，复入永平城中，杨文闻尔还北平，复来，尔速出击之，必大获。&rdquo;江如言，果败文兵于昌黎，杀数千人，获将士王雄等。燕王还北平，悉纵遣之，仍令归谕杨文等。时燕王起兵三年，所得止永平、大宁、保定，旋得旋弃，战死者甚多。南军分布颇盛，时时告捷，廷议多谓燕出没劳苦，军少不足虑。帝又御内臣甚严，皆怨望，遂密谋戴燕王，告以金陵空虚，宜乘间疾进。王亦太息曰：&ldquo;频年用兵，何时可已？政当临一决，不复返顾矣。&rdquo;于是?俞城不攻，决计趋金陵。</p>
<p>十二月，燕师出北平，驻军蠡县，复移营汊河，命李远率轻兵前哨。四年春正月，命魏国公徐辉祖率京军往援山东。燕李远兵至藁城，遇德州礻卑将葛进领马■万余为前锋，乘冰渡滹沱河，半渡，远</p>
<p>进击之。进望见远兵少，敛退，系马林间，以■卒来战，远佯却。进来追，远分兵潜出其后，解纵所系马，前军奋击之。进军退，失马，遂大败，斩首四千余级，进仅以身免。燕将朱能率轻骑千人，哨至衡水，遇都督平安遣兵复通州，能击之，斩首七百余级，生擒部将贾荣等。燕王乃以师由馆陶渡，见一病卒，仆道傍，王命左右以从马载之，曰：&ldquo;壮士为我也。&rdquo;闻者感泣。进攻东阿，破之，指挥詹?被执，吏目郑华死之。攻汶上，都指挥薛鹏被执。师至沛县，知县颜伯玮知势不敌，遣县丞胡先诣徐州告急，预送其子有为出走，令还告其父母云：&ldquo;子职弗能尽矣。&rdquo;赋诗书公署壁间。夜二鼓，师至东门，指挥王显以城降，师遂入。伯玮衣冠南向再拜，恸哭曰：&ldquo;臣无以报国。&rdquo;乃自缢死。子有为不忍去，复还自刭以从。无何，将士擒主簿唐子清、典史黄谦至，皆死之。胡先还，收伯玮父子尸，葬之城南。沛县既破，燕师遂向徐、淮。燕王久不见南师出，遣番骑指挥款台帅十二骑前觇，至邹县，遇南师转饷卒三千人，款台大呼，驰入其阵，曰：&ldquo;燕王大军至矣！&rdquo;转饷卒惊溃，擒千户二人归。燕王曰：&ldquo;款台以十二骑破三千人，真壮士。&rdquo;命左右录其功。遂进师徐州，守将闭城不出。燕王欲驱兵南进，而士卒多散出取粮，恐后至者为城中兵所掩，乃伏兵九里山，又先匿百余骑演武亭，令数骑往来城下诱之。城中兵不出，乃?骂，焚其庐舍，徐发一矢射城上，抵暮乃去。明日复如之。城中不胜怒，乃开门，以兵五千出追。所遣骑按辔徐行，既渡河，炮举伏发，燕王亲率劲骑驰西门，断其归路，腹背夹击之。城中兵大溃，争渡桥，桥坏，溺死千余人，斩首数千级，余皆奔入城。后单骑往来城下，城中兵竟不敢出，乃以师南行。</p>
<p>三月，师趋宿州，燕王谓诸将曰：&ldquo;敌缀我，当备之。&rdquo;乃留都指挥金铭将游骑百人哨其后，戒之曰：&ldquo;敌至，见尔孤军，必追袭，尔列队徐行，彼疑尔为诱，必不敢进。吾令都指挥冀英先以数骑伏河南，觇尔渡河，如敌来追，即举炮。敌疑有伏，犹豫未决，尔师毕渡矣。&rdquo;铭往，果遇南军万余，徐行临河。南军来追，冀英连举炮，南军即敛退，铭遂得渡河，与燕王会宿州，乃进兵蒙城、涡河等处。平安率马步兵四万蹑燕军，燕王曰：&ldquo;此滨河多林木，彼必疑有伏；淝河地平少树，彼不疑，可伏兵。&rdquo;遂亲率骑二万，持三日粮，至淝河按伏，敕诸军皆束炬相属于道，戒之曰：&ldquo;俟与敌战，则举火。一炬举，余炬皆应。敌见举炬火多，必惊溃。&rdquo;按兵数日，敌不至，粮且尽，诸将请还师。燕王曰：&ldquo;彼远来，锐气求战，肯委之而去耶！但一败其前锋，彼自夺气，姑按甲待之。&rdquo;时迫暮，令番骑指挥款台以数骑往哨，去南营四十里，闻其更鼓，还报：&ldquo;南军且必至。&rdquo;王喜，命王真、刘江各将百骑往逆之，戒以缘路按伏，遇敌，诱入伏，与战。又令王真束草置囊中，如束帛状，载马上，南军来追，掷于地，使往取乱之。真等进与安军遇，相接战，南军追至，掷囊饵之，南军竞往取囊，阵稍乱。又入伏内，伏发，南军还走，燕王率兵至，平安以三千骑走北岸，燕王以数十骑当之。平安礻卑将火耳灰者，故燕番骑指挥，素骁勇，被召入京师，遂隶平安麾下，持槊直犯燕王。相距十■许。燕王令胡骑指挥童信射其马，蹶，遂获火耳灰者。其■曲哈三帖木耳亦勇，见火耳灰者被获，持槊突阵，亦射擒之。平安易服以数骑走，燕王率兵追之，南军大败，骁将林帖木儿等被执。平安退屯宿州。是日，释火耳灰者，令入宿卫，诸将以为言，不听。</p>
<p>燕兵破萧县，知县陈恕死之。燕王以师向临淮，谕将士曰：&ldquo;我师利在速战。敌驻宿州，为持久计，若断其粮饷，彼不攻自溃矣。&rdquo;乃遣谭清帅兵至徐州，击转饷</p>
<p>兵，大破之，南至淮河，又烧饷舟甚众。清还，南军围之。燕王见清旗帜，亟驰往援，铁铉来战，燕军不利，却。王驰入阵，火耳灰者翼之，杀南军数十人，南军披靡，欲南遁，燕王常以骑兵缀之。又遣陈文、李远哨淮河，击败守淮兵数千人。</p>
<p>夏四月，平安营于小河，燕兵据河北，燕王令陈文扼要处为桥，先渡■卒辎重，骑兵随之。遂分兵守桥。明日，总兵何福列阵十余里，张左右翼，缘河而东，燕王帅骑兵战。福麾■兵而前，争所守桥，福率后军来援，奋击，破之，俘获数百人，遂斩陈文于阵。平安转战，围王真数重，真身被十余创，自刎马上。平安遇王于北坂，王急，几为安槊所及，马蹶，不得前，燕番骑指挥王骐跃马入阵，援燕王，得脱。南军夺桥而北，勇气百倍。燕将张武率勇敢士自林间突出，与王骑合，击却之。指挥丁良、朱彬被执，燕将都指挥韩贵亦战死。于是南军驻桥南，北军驻桥北，相持者数日。南军粮尽，采芜而食。燕王曰：&ldquo;南军饥，更一二日，饣襄稍集，未易破也。&rdquo;乃留兵千余守桥，而潜移诸军辎重去南营三十里，夜半，渡兵而南，绕出其后，比旦，始觉。时徐辉祖军至。甲戌，大战齐眉山，自午至酉，胜负相当。蔚州卫千户李斌马蹶，为南军所擒，犹力斩数人乃死。是时南军再捷，王真、陈文、李斌皆骁将，败没，燕诸将皆惧，说燕王曰：&ldquo;军深入矣。暑雨连绵，淮土蒸湿，且疾疫。小河之东，平野多牛羊，二麦将熟，若渡河择地，休息士马，观衅而动，可持久也。&rdquo;燕王曰：&ldquo;兵事有进无退。胜形成矣，而复北渡，士不解体乎？公等所见拘挛耳！&rdquo;下令曰：&ldquo;欲渡河者左，不欲渡河者右！&rdquo;诸将多趋左。王怒曰：&ldquo;公等自为之！&rdquo;朱能曰：&ldquo;诸君勉矣！汉高十战而九不胜，卒有天下，岂可有退心！&rdquo;燕王不解甲者数日，南军相庆。时廷臣有曰：&ldquo;燕且北矣，京师不可无良将。&rdquo;帝因召辉祖还，何福军声遂孤。时南军所至，掘堑作垒为营，军士通夕不得休，暨成而将旦复行，往往虚敝人力，故临阵之际，卒先罢困。燕王行营，不为堑垒，但分布队伍列阵为门，敌不敢犯，故将士至营即得休息自便，暇则射猎周览地势，得禽辄颁将士，每拔破垒，悉以所获财物赉之，人乐为用。至是对垒日久，谍报南师粮运且至。燕王语诸将曰：&ldquo;敌虑我扰，必分兵护之，乘其兵分势弱，必不能支。&rdquo;遂遣朱荣、刘江等率轻骑截南军饷道，又令游骑扰其樵采。何福乃下令移营灵壁就粮。时南军运粮五万，平安帅马■六万护之，使负粮者居中。燕王觇知之，分壮士万人遮援兵，而令高煦伏兵于林间，戒伺敌战疲即出击。于是躬率师逆战，以骑兵为两翼。安引军突至，杀燕兵千余，矢下如雨。王麾■军纵击，横贯其阵，断而为二，南军遂乱。何福等出壁，与安合击，杀燕兵数千，却之。高煦窥见南师罢，即帅众自林间突出，王还兵掩击其后。福等大败，杀伤万余人，丧马三千余匹，燕师尽获其粮饷。福等以余众入营，塞垒门坚守。是夜，福下令：期明日闻炮声三，即突围出，师就粮于淮河。庚辰，燕军攻灵壁营，王躬率诸将先登，军士蚁附而上。燕兵三震炮，福军误为已炮，急趋门，门塞不得出，营中纷扰，人马坠濠堑皆满，燕兵急击之，遂破其营。指挥宋垣力战死，何福遁走，副总兵陈晖、平安，参将都督马溥、徐真，都指挥孙晟、王贵等皆被执，参赞军务礼部侍郎陈性善、大理寺丞彭与明，皆死之。平安被俘见王，曰：&ldquo;淝河之战，公马不踬，何以遇我？&rdquo;安大言曰：&ldquo;刺殿下如拉朽耳。&rdquo;王太息曰：&ldquo;高皇帝好养壮士！&rdquo;释之，遣还北平。自是南军益衰矣。黄子澄闻之，抚膺大恸曰：&ldquo;大事去矣！吾辈万死不足赎误国之罪！&rdquo;是月，上用齐泰、黄子澄谋调辽兵十万，至济南与铁铉合，以绝燕兵后。总兵杨文至直沽，遇燕将宋贵截杀，师溃，文被执，竟无一人至济南者。</p>
<p>五月，燕兵至泗州，守将周景初举城降燕。燕王谒祖陵，泣曰：&ldquo;横罹权奸几不免矣。幸赖祖宗，得今日拜陵下！&rdquo;陵下父老来见，悉赐牛酒，慰劳遣之。师抵淮，盛庸领马■兵数万，战舰数千，列淮之南岸，燕兵列北岸相对。燕王命＊舟编筏，扬旗鼓噪指麾若将渡者，南军望之，有惧色。潜遣丘福、朱能、狗儿等将骁勇数百，西行二十里，以小舟潜济，南军不之觉也。及渐近营举炮，南军骇愕，福等前奔之，南军弃甲走。庸股栗不能上马，其下掖之登舟，单舸脱去。北兵尽获其战舰，遂济淮驻南岸是日攻下盱眙，燕王乃会诸将，议所向。或欲先取凤陽，遏其援兵，乃以兵趋滁、和，集舟渡江，别遣一军西捣庐州，出安庆据长江之险。或欲以淮、扬为根本，次取斑邮、通、泰以及真、扬，遂可渡江无后顾忧。燕王曰：&ldquo;凤陽城守固非尽力攻取不易下，恐震惊皇陵。淮安高城深池，兵强粮足，若攻之不拔，旷日持久，援兵四集，力屈形见，非我之利。今宜乘胜直趋扬州，指仪真。两城势单弱，兵至可招之而下。既得真、扬，则淮安、凤陽人心自懈，我聚舟渡江，久则必有内变。&rdquo;诸将皆顿首称善。遂以师趋扬州，遣使吴玉招谕守将王礼。先是礼闻燕师至，谋举城降。时监察御史王彬巡江、淮，治扬州，倚任指挥崇刚练兵，缮浚城濠，昼夜不解甲，与彬共守扬州城礼既有异谋，彬与刚知之，执礼及其党系狱。有力士能举千斤，彬常以自随，燕兵飞书城中，有缚王御史降者官三品，左右惮力士莫敢缚。礼弟宗者，厚诱力士母，呼其子出。会彬解甲浴盘中，为千户徐政、张胜所缚，遂出礼于狱，开门降。庚子，燕兵至天长，礼等缚二人以献不屈，皆死。燕王遂至扬州，命礼同指挥吴庸等，谕下高邮、通、泰诸城，并集舟以备渡江。燕兵至高邮，指挥王杰降。遂克仪真，立大营于高资港仪真既破，北舟往来江上，旗鼓蔽天。京师闻北兵渐近，益危惧，遣侍中许观、修撰王叔英募兵广德诸郡，都御史练子宁募兵杭州。燕王驻师江北，朝廷六卿大臣多为自全计，求出守城，都城空虚。帝下诏罪已，遣使四出，征勤王兵。方孝孺曰：&ldquo;事急矣，宜以计缓之，遣人许割地。稽延数日，东南募兵当至，长江天堑，北兵不闲舟楫，相与决战于江上，胜败未可知。&rdquo;帝从之，乃以吕太后命，遣庆城郡主如燕师议和，以割地分南北为请。郡主，燕王从姊也。燕王见郡主哭，郡主亦哭。燕王问：&ldquo;周、齐二王安在？&rdquo;郡主言：&ldquo;周王召还，未复爵；齐王仍拘囚。&rdquo;燕王益悲不自胜。郡主徐申割地议，燕王曰：&ldquo;凡所以来，为奸臣耳。皇考所分吾地且不能保，何望割也！但得奸臣之后，谒孝陵，朝天子求复典章之旧，免诸王之罪，即还北平，祗奉藩辅，岂有他望。此议盖奸臣欲缓我师，俟远方兵至耳！&rdquo;郡主默然，辞归。燕王送之出，曰：&ldquo;为我谢天子，吾与上至亲相爱，无他意，幸不终为奸臣所惑。更为我语诸弟妹，吾几不免，赖宗庙神灵，得至此，相见有日矣。&rdquo;郡主还，具言之。帝出，语方孝孺，且问曰：&ldquo;今奈何？&rdquo;孝孺曰：&ldquo;长江可当百万兵。江北船已遣人烧尽，北师岂能飞渡。&rdquo;</p>
<p>宁波知府王?、永清典史周缙，募兵勤王。六月癸丑朔，燕王命都指挥吴庸集高邮、通、泰船于瓜州，命内官狗儿领都指挥华聚为前哨。兵至浦子口，盛庸诸将逆战，败之。</p>
<p>燕王欲且议和北还，会高煦引北骑至，王大喜，遽起按甲，仗钺抚煦背曰：&ldquo;勉之！世子多疾。&rdquo;于是煦殊死战燕王率精骑直冲庸阵，庸军小却。朝廷大臣多遣使来燕军献渡江及入京城策者。帝方遣都督佥事陈?率舟师往援庸，?乃降燕。时兵部侍郎陈植督师江上，麾下谋迎降，金都督首欲叛去，植以大义责之，遂为所杀。金率众降燕，且邀赏，燕王立诛之，具棺敛植，遣官护葬于白石山。乙卯，陈?具舟至江上来迎，燕王乃祭大江之神，誓师渡江，舳舻相衔，旌旗蔽空，金鼓大震，微风轻扬，长江不波。盛庸所驻海艘，列兵沿江上下二百里，皆大惊愕。师渐近岸，庸等整众以御。燕王麾诸将鼓噪先登，以精骑数百冲庸军，庸师溃，追奔数十里，庸单骑遁，余将士皆解甲降。诸将请径薄京城，燕王曰：&ldquo;镇江咽喉之地，若城守不下，往来非便。先下镇江，则彼势益危矣。&rdquo;乃令来降海舟悬黄帜往来江中，镇江城中望见，惊曰：&ldquo;海舟皆已降，吾将何为？&rdquo;其守将童俊率众降。帝闻江上海舟暨镇江皆降，甚忧郁，徘徊殿廷间，召方孝孺问计。孝孺即班中执李景隆，请诛之，曰：&ldquo;坏陛下事者，此贼也。&rdquo;群臣邹公瑾等十八人，即殿前殴景隆几死请亟加诛，不听。孝孺曰：&ldquo;城中尚有劲兵二十万，城高池深，粮食充足。尽撤城外居民驱入城，城外积木，皆令民运入彼无所据，其能久驻乎！&rdquo;帝从之，下令军民商贾昼夜撤屋运木。盛暑中，饥渴劳苦，死者相枕藉。民惮于运木，多自纵火焚其居火连日不息。西南城崩，役兵民修筑，未竟，东北复崩，民昼夜不得息。方孝孺请令诸王分守城门，乃命谷王?惠、安王楹分守都城门，遣李景隆及兵部尚书茹?常、都督王佐往龙潭，仍以割地讲和为辞，观虚实以待援兵。景隆、?常至龙潭见燕王，伏地叩头而已。燕王笑曰：&ldquo;勤劳公等至此，有言乎？&rdquo;景隆等惶恐叩头，稍稍及割地事。燕王曰：&ldquo;公等说容耶！始吾未有过举辄加之大罪，削为庶人，云：&lsquo;大义灭亲。&rsquo;吾今救死不暇，何用地为！且今割地何名？皇考裂土分封吾故有地矣。此又奸臣计也。凡所以来，欲得奸臣耳。公等归奏上，但奸臣至，吾即解甲谢罪阙下，谒孝陵，归奉北藩，永祗臣节天地神明在上。&rdquo;景隆、?常还报命。帝令景隆再如师，言罪人已窜逐，候执至来献。景隆趑趄，帝令诸王与偕。既至燕王见诸王相劳苦，诸王具述帝意。燕王曰：&ldquo;诸弟试谓斯言诚伪。&rdquo;诸王曰：&ldquo;大兄洞见矣。&rdquo;燕王曰：&ldquo;吾来，但欲得奸臣耳，不知其他。&rdquo;遂宴诸王，遣归。帝会群臣恸哭。或劝帝且幸浙，或曰不若幸湖湘。方孝孺请坚守京城以待援，万一不利，车驾幸蜀，收集士马，以为后举。齐泰奔广德州，黄子澄奔苏州逃难，且促征兵。时王叔英在广德募兵，无应者。子澄欲航海征兵于外洋，不果。帝太息曰：&ldquo;事出汝辈，而今皆弃我去乎！&rdquo;长吁不己。癸亥，燕先锋将刘保、华聚哨至朝陽门外。燕王虑京城完缮，四方或有勤王者，日夜为攻城计，乃命保等领先锋骑兵千余，哨至朝陽门。觇知无备，还报，燕王大喜乃整兵而进。先是，左都督徐增寿谋应燕，御史魏公冕等请诛之，不听。至是，燕兵进屯金川门，帝乃命左右ㄏ增寿至，责以大义，斩之。时谷王?惠与李景隆守金川门，燕兵至，遂开门降。魏国公徐辉祖率师迎战，败绩。王驰千余骑卫周、齐二王。周王曰：&ldquo;吾死矣同！&rdquo;曰&ldquo;燕王之骑兵也。&rdquo;乃喜，入见，拜且哭，燕王亦哭。已，并辔至金川门，下马登楼。燕王具言被谗罹祸，不得已举兵之由，与周王相劳苦。时朝廷文武俱降，来迎。帝左右唯数人，遂尽闭诸后妃宫内，纵火焚之，挈三子变服出走，仓皇复弃三子于宫门，被燕军执?师中，帝遂逊国去。是日，茹?常先群臣叩头劝进，文臣迎附知名者：吏部右侍郎蹇义，户部右侍郎夏原吉，兵部侍郎刘俊，右侍郎古朴、刘季篪，大理寺少卿薛?，翰林学士董伦，侍讲王景，修讠巽胡靖、李贯，编修吴溥、杨荣、杨溥，书黄淮、芮善，待诏解缙，给事中金幼孜、胡氵荧，吏部郎中方宾，礼部员外宋礼，国子助教王达、郑缉，吴府审理副杨士奇，桐城知县胡俨。</p>
<p>揭榜左班文臣二十九人：太常寺卿黄子澄，兵部尚书齐泰，礼部尚书陈迪，文学博士方孝孺，副都御史练子宁，礼部侍郎黄观，大理少卿胡闰，寺丞邹瑾户部尚王钝，侍郎郭任、卢迥，刑部尚书侯泰，侍郎暴昭，工部尚书郑赐，侍郎黄福，吏部尚书张ヨ，侍郎毛太亨，给事中陈继之，御史董镛、曾凤韶、王度、高翔、魏冕、谢升，前御史尹昌隆，宗人府经历宋征、卓敬，修讠巽王叔英，户部主事巨敬。燕王指以上诸人为奸臣，别其首从。先是，出赏格：凡文武官员军民人等绑缚奸臣，为首者升官三级，为从者升二级；绑缚官吏，为首者升二级，为从者升一级。有司奉旨出示。自是擒获得官者甚众，乘机报私雠，劫掠财物者纷纷，虽禁不能止也。既而郑赐、王钝、黄福、尹昌隆皆迎驾归附，自陈为奸臣所累，乞宥罪；令复其官。以茹?常、李景隆言，并宥张ヨ，复为吏部尚书，余皆不宥。寻复揭榜于朝堂，增徐辉祖、葛成、周是修、铁铉、姚善、甘霖、郑公智、叶仲惠、王琏、黄希范、陈彦回、刘?、程通、戴德彝、王艮、卢原质、茅大芳、胡子昭、韩永、叶希贤、林嘉猷、蔡运、卢振、牛景先、周璇等共五十余人。丙寅，诸王及文武臣请即位，燕王曰：&ldquo;予始遘于难，不得已以兵救祸，誓除奸恶，安宗社，庶几周公之勋。不意少主不亮予心自绝于天；今缵承洪业，当择有才德者，顾予菲薄，岂敢负荷。&rdquo;诸王及文武大臣皆顿首曰：&ldquo;天生圣人，为宗社生民主。今天下者太祖之天下，生民者，太祖之生民，天下岂可一日无君。殿下为太祖嫡嗣，德冠群伦，功在社稷，宜正天位，使太祖万世之洪业，永有所托。&rdquo;丁卯，诸将上表劝进，戊辰，诸王上表劝，进燕王再辞。诸王群臣顿首固请，燕王乃命驾。将入城，学士杨荣迎驾，前曰：&ldquo;殿下先入城耶？先谒孝陵耶？&rdquo;燕王悟，遂谒孝陵，毕，入城。燕王曰：&ldquo;诸王群臣以为奉宗庙宜莫如予，宗庙事重，予不足称；今辞弗获，勉徇众志诸王群臣各宜协心，辅予不逮。&rdquo;遂诣奉天殿即皇帝位，诸王文武群臣皆上表称贺。复周王?肃、齐王?专封爵。先是，建文中，有道士歌于途曰：&ldquo;莫逐燕，逐燕日高飞，高飞上帝畿。&rdquo;已而忽不见。人莫能测，至是始验其言云。</p>
<p>清宫三日，诸宫人、女官、内官多诛死，惟得罪于建文者乃得留。上诘问宫人内侍以建文帝所在，皆指认后尸应焉。乃出尸于煨烬中，哭之曰：&ldquo;小子无知，乃至此乎&rdquo;召翰林侍读王景问：&ldquo;葬礼当何如？&rdquo;景对曰：&ldquo;当葬以天子之礼。&rdquo;从之。复诸殿门旧名。革去兴宗孝康皇帝庙号，仍旧谥，号懿文皇太子。迁太后于懿文陵。降封吴王允?通为广泽王，卫王允?坚为怀恩王，徐王允熙为敷惠王。寻复降允?通、允?坚为庶人，允熙改封瓯宁王，后皆不得其死。</p>
<p>追封都督徐增寿为武陽侯。帝念增寿之死，痛悼不已，故即位首褒封之，寻进爵定国公子孙世袭。中山王之后，一门二公焉。下魏国公徐辉祖于狱。时武臣无一人不归附者，惟辉祖不屈，</p>
<p>帝亲召问，辉祖不出一语始终无推戴意。法司迫取暴招，辉祖默然，操笔惟书其父开国功臣，子孙免死而已。帝大怒，以元勋国舅，欲诛又辄中止，徘徊久之，竟从宽典，止勒归私第，革其禄米而已。</p>
<p>录用建文中所罢斥诸臣马兴、张得、李谅等，宥前御史尹昌隆，命为北平按察司知事。初，燕兵南下，昌隆上书言：&ldquo;今事势日去，而北来奏章有周公</p>
<p>辅成王之语，不若罢兵息战，许其入朝。彼既欲伸大义于天下，不应便相违戾。设有蹉跌，便须举位让之，犹不失藩王也。若沈吟不断，祸至无日，进退失据，虽欲求为丹徒布衣，不可得矣。&rdquo;不报。及是，按名捕治奸党，昌隆被执，将就刑，当陛大呼曰：&ldquo;臣曾上章劝以位让陛下，奏牍尚存可覆案也。&rdquo;帝乃命停刑，阅其奏，流涕曰：&ldquo;火烧头，若早从此言，南北生灵可免酷祸，朕亦无此劳苦也。&rdquo;诏贷其死。</p>
<p>得建文时群臣封事千通，命解缙等阅视，凡言兵食事宜者留览，余有干犯者，悉焚之。既而从容问缙等曰：&ldquo;尔等宜皆有之。&rdquo;众稽首未及对，修讠巽李贯对曰：&ldquo;臣实无之。&rdquo;帝曰&ldquo;尔以独无为贤耶！食其禄，则思任其事。当国危之际，近侍独无一言，可乎？朕非恶乎尽心于建文者，但恶导诱建文，坏祖宗法，乱政经耳！尔等前日事彼，则忠于彼，今日事朕，则忠于朕，不必曲自隐蔽也&rdquo;</p>
<p>帝临朝，诘问建文中变乱官制，顾侍臣太息曰：&ldquo;只如群臣散官一事，前代沿袭，行之已久，何关利害，亦欲改易；且陵土未干，何忍纷纷为此。&rdquo;又曰：&ldquo;凡开创之主，其经历多，谋虑深，每作一事，必筹度数日乃行，亦欲子孙世守之。故《诗》、《书》所载后王之言，必曰&lsquo;不愆不忌，率由旧章&rsquo;。干戒警后王，必曰&lsquo;率乃祖攸行&rsquo;，曰&lsquo;监于先王成宪&rsquo;，此皆老成之言。后世轻佻讠舀谀之徒，以其私智小见导嗣君改易祖法，嗣君不明，以为能而宠任之，徇小人之智谋，至于国弊民叛而丧其社稷者有之矣，岂可不以为戒！&rdquo;时吏部尚书张ヨ惧，退而自经死。</p>
<p>秋七月壬午朔，大祀天地于南郊，以即位诏天下，大赦，仍以洪武三十五年为纪，改明年为永乐元年。建文以来祖宗成法有更改者，悉复旧制。幽建文帝少子于中都广安宫，后莫知所终。</p>
<p>召前北平按察使陈瑛至京，以为都察院右副都御史。初，瑛坐交通藩邸，谪广西。帝即位，首召用之。瑛怨建文诸臣最深，既而瑛奏言：&ldquo;建文之臣如黄观、廖升、王叔英、周是修、颜伯玮皆不顺天命而效死于建文，计其存心，与叛逆无异，宜加追戮。&rdquo;帝曰：&ldquo;朕初举义，诛奸臣，不过齐、黄数辈耳。其后二十九人中，如张ヨ、王钝、郑赐、黄福、尹昌隆等，皆宥而用之。今汝所言数人，其身已死，况有不与二十九人之数者，彼食其禄，自尽其心耳。&rdquo;不听。</p>
<p>擢户部侍郎夏原吉为户部尚书。初，原吉自福建召还，帝欲大用之，忌者或沮之曰：&ldquo;彼建文用事之臣，岂宜置之高位。&rdquo;上曰：&ldquo;原吉，父皇太祖之臣也，彼忠于太祖，故忠于建文，岂不忠于朕哉！&rdquo;逾月，遂进擢尚书。</p>
<p>九月，封赏从征将士，封丘福为淇国公，朱能为成国公，张武为成陽侯，郑亨为武安侯，顾成镇远侯，王总武成侯，陈?泰宁侯，孟善保定侯，郭亮成安侯，王忠靖安侯，徐忠永康侯，张信隆平侯，李远安平侯，徐祥兴安伯，徐理武康伯，李浚新城伯，唐云新昌伯，孙岩应城伯，赵彝忻城伯，陈旭云陽伯，张玉子张辅信安伯，谭渊子谭忠新宁伯。已上并子孙世世承袭。封房宽为思恩侯，子孙世袭指挥；房胜为富昌伯，刘才广恩伯，子孙世袭指挥同知。以曹国公李景隆，兵部尚书茹?常，都督王佐、陈?有默相事机功，增景隆禄一千石；封茹?常忠诚伯，王佐顺昌伯，陈?平江伯，子孙世袭指挥使。以驸马都尉王宁罹诬陷，封永春侯，子孙世世承袭。余将士论功有差。</p>
<p>成祖永乐元年，诏以北平布政司为北京，设留守及行部官。改北平为顺天府。谷应泰曰：天未厌兵，孝康蚤世。燕王在北怏怏，非少主臣也。然而高帝宾天，太孙即位，令帝开诚布公，杜衅修睦，几杖之赐频</p>
<p>及，智囊之计不行，狱词烧毁，曲庇梁王，朝士留章，封还钱ㄈ，羁縻之道亟行，柴草之谋未决也。若谓事忧厝火，计决徙薪，季友进酒而叔牙亡，玄武喋血而建成败，当其堂皇不避，升陛不拜，则相如奏筑，血犯秦王，朱虚行酒，追斩吕氏，抑数武士力耳，齐、黄独不能乎！建文仁柔类元帝，举事则学景、宣，齐、黄迂谨类王陵，进谋则效{旦黾}错。先主已去，操乃追击当陽，刘裕辞归，玄乃悔使京口。为燕王者，将散甲归兵，缚见天子乎？抑束手无策，阖门自焚也？遣张?，遣谢贵，彼岂能擒燕王者哉！速之反而假以名也。</p>
<p>燕既起兵，非帝杀王，即王弑帝。其传檄天下，自比周公，上书帝阙，欲清君侧，呼忱日月，指誓河山。藉令帝囚缚齐、黄，归致燕馆，亦或开门延叔，握手迎师，王敦既收伯仁，安能反臣姑孰，侯景朝见太极，惟有幽帝东堂。史称文帝伏犀日角，皇孙落月偏颅，天生两人，聚于一宫，久无瓦全之理矣。而齐、黄用兵，罪自难逭。真定之战，炳文所将三十万；郑灞村之战，景隆所将五十万；白沟河之战，景隆合兵又三十万；滹沱河之战，盛庸所将犹二十万，合天下之兵，握一人之手。不知燕王单旅孤城，利于战不利于守，利于合不利于分。向令山东、北平坚城深沟，缮甲储粟，骁将数十辈，各将数万众，分据险阻，出没敌间，进破荥陽，彭越烧其粮道，南追汉王，韩信收其河北，燕王虽百战百胜，久且左支右诎，宁能纵马饮济水之西，加矢及聊城之上乎！奈何挟万全之势，搏匹夫之勇，惊飚扫叶，疾电奔雷，执九江于朝堂，哭包胥于海外，呜呼！晚已。</p>
<p>独是建文之初，升平继体，海宇晏清。而燕王横贪天位，腼颜人上。子突入而昭公出奔，曲沃盛而孝侯遇弑，毋亦弱肉强食，岂为天与人归。宜乎练子宁?巽血地上，书成王安在，而方孝孺衰?大骂，以为不立成王之子弟也。当其大内灰飞，缁衣宵遁，为燕王者急宜降德音，下明诏，咸与维新，计安反侧。而乃县赏讨奸，清宫戮御，斩祛之怨旁及五宗，射钩之嫌蔓延妇寺，国君含诟，固如是乎！至若司马之心久暴于路人，齐鸾之谋早形于咨议，乃犹南向让三，连章劝进者，欺天乎？吾谁欺也！</p>
<p>幸而即位之后，山东首给农器，云南不轻用兵，省视旱蝗，周诹郡县，敕吏部以拔幽隐，顾学士以求直言，而且耀武边陲，尊崇先圣，政事之美，颇斑斑可考焉。然以予论之，梁皇弑主，肺石达冤，卫武篡兄，宾筵好学，盖曲终奏雅，逆取顺守，亦晚盖之常规，非哲王之天性也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88611.html' class='pagedaohang'>【上一篇】<i>:○建文逊国</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88609.html' class='pagedaohang'>【下一篇】<i>：○削夺诸藩</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>