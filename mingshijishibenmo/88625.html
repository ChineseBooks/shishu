<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○太祖起兵</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○太祖起兵</h1>
</div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88624.html' class='pagedaohang'>【下一篇】<i>：</i></a></span>
</ul>
<div class="articleContent" id="articleContent"> <p>卷一</p>



<p>○太祖起兵</p>

<p>元顺帝至正十二年闰三月甲戌朔，明太祖起兵濠梁。太祖之先，故沛人，徙江东句容，为朱家巷。宋季，大父再徙淮，家泗州。父又徙锺离太平乡。母陈，生四子，太祖其季也。太祖生于元天历戊辰之九月丁丑，其夕赤光烛天，里中人竞呼&ldquo;朱家火&rdquo;，及至，无有。三日洗儿，父出汲，有红罗浮至，遂取衣之，故所居名红罗障。少时尝苦病，父欲度为僧。岁甲申，泗大疫，父母兄及幼弟俱死，贫不能殓，藁葬之。仲与太祖舁至山麓，绠绝，仲还取绠，留太祖守之。忽雷雨大作，太祖避村寺中。比晓往视，土坟起成高陇。地故属乡人刘继祖，继祖异之，归焉。寻仲又死。太祖年十七，九月，入皇觉寺为僧。逾月，僧乏食，太祖西至合淝，历光、固、汝、颍诸州。道病，辄见两紫衣人与俱，病差，遂不见。尝夜陷麻湖中，遇群颍呼&ldquo;迎圣驾&rdquo;，叱之，绝迹。崎岖三载，仍还皇觉寺。时汝、颍兵起，騷动濠州，定远人郭子兴据濠州，元将彻里不花惮不敢进，日掠良民邀赏。太祖诣伽蓝卜，问避乱，不吉；即守故，又不吉。因祝曰：&ldquo;岂欲予倡义耶？&rdquo;果大吉，帝意遂决。以闰三月朔入濠州，抵门，门者疑为谍，执见子兴。子兴奇其状貌，与语，大悦之，取为亲兵。凡有攻伐，命之往，辄胜。子兴故抚宿州马公女为己女，遂妻焉，即高后也。军中咸呼为朱公子。</p>
<p>九月，元丞相脱脱既破徐州，芝麻李遁去，赵均用、彭早住帅余党奔濠，脱脱命贾鲁追围之。太祖与子兴竭力捍守。时子兴屈己下彭、赵，遂为所制。彭、赵据濠称王，一日，执子兴于狱，太祖曰：&ldquo;吾受郭氏深恩，可不赴乎！&rdquo;遂入子兴家。明日，彭、赵闻，释之。</p>
<p>十三年春，元将贾鲁死，围解，濠军士亦多折伤。太祖虽在甥馆，每有大志，乃归乡里，募兵得七百人，濠人徐达、汤和等皆往归焉。十四年秋七月，徇定远，下滁陽。时彭、赵御下无道，太祖乃</p>
<p>以七百人属他将，而独与徐达、汤和、吴良、吴祯、花云、陈德、顾时、费聚、耿再成、耿炳文、唐胜宗、陆仲亨、华云龙、郑遇春、郭兴、郭英、胡海、张龙、陈桓、谢成、李新材、张赫、周铨、周德兴等二十四人，南略定远。定远张家堡有民兵号&ldquo;驴牌寨&rdquo;者，孤军乏食，欲来降，未决，太祖曰：&ldquo;此机不可失也。&rdquo;乃选骑士费聚等从行，至定远界，其营中遣二将出，大呼曰：&ldquo;来者何为？&rdquo;聚恐，请益人。太祖曰：&ldquo;多人无益，滋之疑耳。&rdquo;直前下马，渡水而往。其帅出见，太祖曰：&ldquo;郭元帅与足下有旧，闻足下军乏食，他敌欲来攻，特遣吾相报。能相从，即与俱往，否则移兵避之。&rdquo;帅许纳，请留物示信。太祖解佩囊与之，彼以牛脯为献，请诸军促装，且申密约。太祖还，留聚俟之。越三日，聚还报，曰：&ldquo;事不谐矣，彼且欲他往。&rdquo;太祖即率兵三百人抵营，诱执其帅。于是营兵焚旧垒，悉降。得壮士三千人。又招降秦把头，得八百余人。定远缪大亨以义兵二万屯横涧山，太祖命花云夜袭破之，亨举众降，军声大振。</p>
<p>定远人冯国用与弟国胜率众归附。太祖奇之，曰：&ldquo;尔被服若是，其儒生耶？顾定天下，计将安出？&rdquo;国用对曰：&ldquo;金陵龙蟠虎踞，帝王之都。愿先拔金陵，定鼎，然后命将四出，救生灵于水火，倡仁义于远迩，勿贪子女玉帛，天下不难定也。&rdquo;太祖大悦，俾兄弟皆居帷幄，预机密焉。国胜一名胜，又名宗异。</p>
<p>定远人李善长来谒，留幕下，掌书记，画馈饷，甚见亲信。秋七月，太祖将兵进攻滁陽，花云为先锋，单骑前行，遇贼数千人，云提剑跃马，横冲其阵而过。敌大惊，曰：&ldquo;此黑将军勇甚，</p>
<p>不可与争锋。&rdquo;既战，遂克滁陽，因驻师焉。朱文正、李文忠来归。文正，太祖孟兄南昌王子，先同其母避乱，与太祖相失。李文忠，太祖姊曹国长公主子。公主卒，其父携</p>
<p>文忠走乱军中，几不能存。至是，闻太祖驻兵滁陽，皆来归，太祖喜甚。文忠年十二，牵上衣而戏，太祖曰：&ldquo;外甥见舅如见母也。&rdquo;与沭英皆赐姓朱。英，定远人，父母俱亡，太祖见而怜之，令高后育之为子。</p>
<p>何世隆来降，并取铁佛岗，攻三矢河口，收全椒、大柳诸寨。未?俞月，彭早住、赵均用挟子兴往泗州，遣人邀太祖守盱眙，辞勿往。未几二人争权，部曲乘而斗，多创死。彭亦中流矢死，独赵均用存，并彭故部曲，狼戾益甚，衔子兴，必欲杀之。太祖忧之，使人说曰：&ldquo;公昔困于彭城，南趋濠，使郭公闭壁不相纳，死矣。得濠而踞其上，更欲害之，背德不祥。且郭公易与耳，其别部在滁者，兵势重，可虑也。&rdquo;均用悟，为少宽。太祖又赂其左右，子兴乃得帅所部归滁，称滁陽王。时太祖部兵数万人，悉归之，奉其号令。居再阅月，子兴惑谗言，悉夺太祖兵，又欲收李善长置麾下。善长涕泣自诉，不肯行。自是征讨之权，太祖皆不得与，且日疏远，而事之愈恭。有讠替太祖战不肯力者，子兴信之，即令其人与太祖俱出战。其人出未十步即被矢反走，太祖直前奋击，众皆披靡，徐还，了无所伤。子兴颇内愧。又尝与三百人出城，顾闻鹁鸽声，飞矢堕空中，心异之，遽还。俄而敌兵骤至，一无所获。时诸将各有所献，太祖所至，禁剽掠，有得即分部下，无所献。子兴甚不悦。马皇后悉所有遗子兴妻张氏。张喜，由是疑衅渐释。</p>
<p>冬十月，元丞相脱脱克高邮，分兵围六合。六合遣使求救于滁。子兴故与其帅有隙，怒不发兵。太祖曰：&ldquo;六合破，滁不独存，唇齿也。可以小憾而弃大事乎！&rdquo;子兴悟，问诸将谁可往者。时元兵号百万，诸将畏之，莫敢往，且以祷神勿吉为辞。太祖曰：&ldquo;事之可否，当断于心，何祷也。&rdquo;于是帅师东，与耿再成守瓦梁垒。元兵攻之急，每日暮，垒垂陷。诘旦，复完垒与战。寻以计绐之，乃敛兵入舍，备糗粮，遣妇女倚门戟手大骂。元兵错愕不敢逼，遂列阵而出，徐引去，还滁州。既而元兵复大攻滁，太祖设伏涧侧，令再成佯走，诱之渡涧，伏发，城中鼓噪而出，元兵败走，滁得完。</p>
<p>太祖威名日著，子兴二子陰置毒酒中，欲害之，谋泄。及期，太祖即与俱往，中途遽跃马起，仰天若有所见，因骂二子曰：&ldquo;吾何负尔？适空中神人谓尔欲以酒毒我。&rdquo;二子骇汗浃背，自此不敢萌害意。</p>
<p>虹县胡大海来归。大海长身铁面，智力过人，太祖一见语合，用为前锋。十五年春正月，滁师乏粮，诸将谋所向，太祖曰：&ldquo;困守孤城，诚非计。今惟和陽可图，然其城小而坚，可以计取，难以力胜。向</p>
<p>攻民寨时，得兵三千，号庐州路义兵。今精选三千勇敢士，椎结左衽，衣青衣，佯为彼兵，以四橐驼载赏物而驰，声言庐州兵送使者入和陽赏赉将士，和陽必纳之。因以绛衣兵万人继其后，约相距十余里，候青衣兵薄城，举火为应，绛衣兵即鼓行而前，破之必矣。&rdquo;子兴从其计，使张天?将青衣兵，赵继祖为使者前行，耿再成将绛衣兵继后。天?至陡陽关，和陽父老以牛酒出迎。会日午，天?兵从他道就食，误约。再成过期不见举火，意天?必已进据，率众直抵城下。元平章也先帖木儿急闭门，以飞桥缒兵出战。再成不利，中矢走。元兵追至千秋坝，日暮，收兵还。天?等始至，适与元兵遇，急击败之，追至小西门，汤和夺其桥而登，将士从之，遂据和陽。也先帖木儿夜遁。再成兵既败归，谓天?等已陷没。俄报元兵至滁州，遣使招降，子兴益恐，召太祖与谋。时兵皆出，城中守备单弱，太祖命合滁三门兵于南门，填塞街市，呼使者入，叱令膝行见子兴。子兴谕之，多失辞。众欲杀之，太祖曰：&ldquo;杀之，彼将谓我怯，故灭其口，是速之来也。不如恐以大言，纵使去，彼必惮，不敢进。&rdquo;子兴从之。明日，元兵果解去。子兴急属太祖率兵往收败卒，仍规取和陽。太祖率镇抚徐达、参谋李善长及骁勇数十人先进。始知天?已破城据之，乃入，抚定城中。子兴属太祖总和陽兵。诸将破和陽，暴横多杀掠，城中夫妇不相保。太祖恻然，召诸将谓曰：&ldquo;诸军自滁来多，掠人妻女，军中无纪律，何以安众？凡所得妇女悉还之。&rdquo;于是皆相携而去，人民大悦。太祖既总和陽兵，诸将多子兴故部曲，未尽心服，惟汤和听命惟谨，李善长委曲调护之。太祖与诸将分甓和陽城，诸将?工未就。太祖作色，置坐南向，出子兴檄，呼诸将曰：&ldquo;总兵，主帅命也，非我专擅。今?城皆不如约，事何由济？自今违者，军法从事。&rdquo;诸将恐，唯唯，由是皆奉命。</p>
<p>时元太子秃坚、枢密副使绊住马、民兵元帅陈?先分屯高望、新塘、青山、鸡笼山等处，道梗不通。太祖率诸将击走之。元兵乘太祖出，复攻和陽，李善长督兵击却之，杀获甚众。元兵皆走渡江。</p>
<p>濠州旧帅孙德崖乏粮，率所部就食和州。子兴故与德崖隙，闻之，怒，自滁来和。德崖闻子兴至，即欲他往。其军先发，德崖后。太祖送其军出城，行三十里，忽城中走报，滁军与德崖军斗，德崖为子兴所执。太祖大惊，亟呼耿炳文、吴桢，策骑欲还。德崖军先发在道者忿恨，拥太祖行数里，遇德崖弟，欲加害，有张姓者力止之子。兴闻太祖被留，如失左右手，急遣徐达往代。张姓者复谕其众归太祖，于是子兴亦释德崖去，既而达亦脱归。</p>
<p>三月，子兴卒，太祖并统其军。时刘福通等立韩林儿为皇帝，号小明王，改元龙凤，遣人至和陽招诸将，檄子兴子为元帅，张天?右副元帅，太祖左副元帅。太祖曰：&ldquo;大丈夫宁能受制于人耶！&rdquo;不受。</p>
<p>虹县人邓愈来归。愈年十六，从父兄起兵，父兄战没，愈代领其众，每战必挺身破，敌军中服其勇。太祖命充管军总管。怀远人常遇春，刚毅多智勇，膂力绝人，年二十三，为群雄刘</p>
<p>聚所得。遇春察其多抄掠，无远图，弃之来归。未至，假寐田间，梦神人被金甲拥盾，呼之曰：&ldquo;起，起，主君来！&rdquo;适太祖骑从至，即乞归附，请为先锋。太祖曰：&ldquo;尔饥故来归耳，且有故主在，吾安得夺之！&rdquo;遇春顿首泣曰：&ldquo;刘聚盗耳，无能为也。傥得效力于智者，虽死犹生。&rdquo;太祖曰：&ldquo;能相从渡江乎？取太平后，臣我未晚也。&rdquo;</p>
<p>太祖驻和陽久，谋渡江，无舟楫。时廖永安、永忠、俞廷玉与其子通海、通源、通渊、赵伯仲、桑世杰、张德胜、华高等，各率众泊巢湖，连结水砦以捍寇。会妖党左君弼据庐州，永安等为所扼，乃遣使间道纳款，太祖大喜，曰：&ldquo;此天意也，机不可失。&rdquo;即以夏五月，亲率兵至巢湖。永安等迎太祖登舟，出湖口，至洞城闸，已脱险，然未入江。蛮子海牙集楼船塞马肠河口以阻。诸兵屯黄墩，会巢湖将赵普胜蓄异志，永安等密露其机。太祖遂声言归和陽，取舟同攻蛮子海牙，实欲以兵势挟之。既归，集商人舟，载精锐猛士，复至黄墩，督兵攻蛮子海牙。敌舟高大，进退不利。永安等小舟往来如飞，奋击，大败之。时湖口浅涸，会大雨连旬，水涨，遂纵舟至浔陽桥。众恐舟大不能渡，比至，才余分寸，永安等遂得入大江，从归和陽，遂定渡江之计。</p>
<p>六月朔，太祖帅诸将渡江，永安请所向，太祖曰：&ldquo;采石大镇，备必固，牛渚矶前临大江，难为备御，攻之必克。&rdquo;乃乘风举帆，舳舻齐发，顷刻达牛渚。太祖先抵采石矶。时元兵阵于矶上，舟距岸三丈许，未能卒登。常遇春飞舸至，太祖麾之，应声挺戈，跃而上，守者披靡，诸军从之，遂拔采石，乘胜径攻太平。元平章完者不花、万户万钧、达鲁花赤普里罕忽里等弃城遁。丙辰，克太平路。初，太祖之发采石也。先令李善长为戒饬军士榜，及入城，揭之通衢。一卒违令，立斩之，城中肃然。太平路总管靳义赴水死，太祖曰：&ldquo;义士也。&rdquo;具棺葬之。耆儒李习、陶安等率父老出迎。安见太祖，谓李习曰：&ldquo;龙姿凤质，非常人也，我辈今有主矣。&rdquo;太祖召安语时事，安因献言曰：&ldquo;方今四方鼎沸，豪杰并争，攻城屠邑，互相雄长，然其志在子女玉帛，非有拨乱安民，救天下之心。明公率众渡江，神武不杀，以此顺天应人而行吊伐，天下不足平也。&rdquo;太祖曰：&ldquo;吾欲取金陵，如何？&rdquo;安对曰：&ldquo;金陵帝王之都，龙蟠虎踞，限以长江之险。若据其形胜，出兵以临四方，则何向不克！此天所以资明公也。&rdquo;太祖大悦，礼安甚厚，由是凡机密辄与议焉。改太平路为太平府，以李习知府事，李善长为帅府都事，汪广洋为帅府令史，陶安参幕府事。文移用宋龙凤年号，旗帜战衣皆红色，盖以火德王故也。</p>
<p>时太平四面皆元兵，蛮子海牙、阿鲁灰等以巨舟截采石，闭姑孰口。而义兵元帅陈?先与其将康茂才，水陆分道，寇城下。太祖亲督兵御之，命徐达、邓愈以奇兵出其后，设伏于襄城桥。?先率众来攻，时有黄云罩于城皋，?先惊败，为伏兵所擒，太祖释而用之。</p>
<p>八月，分命徐达等取溧水、溧陽、句容、芜湖，皆下之。初，陈?先被执，太祖释不杀，?先诈曰：&ldquo;生我何为？&rdquo;太祖</p>
<p>曰：&ldquo;天下大乱，豪杰并起，胜则人附，败则附人。尔既以豪杰自负，岂不知生尔之故。&rdquo;?先曰：&ldquo;然则欲吾军降乎？此易尔。&rdquo;乃为书招其军，明日皆降。蛮子海牙、阿鲁灰等见?先败，还驻峪溪口。诸军进克溧水，将攻集庆路。?先之为书也，意其众未必从，陽为招词，陰实激之，不意其众遽降，自悔失计。及闻欲攻集庆，私谓部曲曰：&ldquo;汝等攻集庆，毋力战，俟我得脱还，当与元兵合。&rdquo;太祖闻其谋，召语之曰：&ldquo;人各有心，从元从我，不相强也。&rdquo;纵之还。诸军克溧陽，?先归，收余众屯于板桥，陰与元福寿合，因为书报曰：&ldquo;集庆城右环大江，左枕崇岗，三面据水，以山为郭，以江为池，地势险阻，不利步战。昔王浑、王浚造战船，谋之累年，而苏峻、王敦皆非陆战以取胜。隋取江东，贺若弼自扬州，韩擒虎自庐州，杨素自安陆，三道战舰，同时并进。今环城三面阻水，元帅与万军联络其中，建寨三十余里，攻城则虑其断后。莫若南据溧陽，东捣镇江，据险阻，绝粮道，示以持久，可不攻而下也。&rdquo;太祖知其诈，以书报之曰：&ldquo;历代之克江南者，皆以长江天堑，限隔南北，故须会集舟师，方克成功。今吾渡江，据其上游，彼之咽喉，我已扼之，舍舟而进，足以克捷，自与晋、隋形同势异。足下奈何舍全胜之策，而为此迂回之计邪？&rdquo;?先得书，诈不行。诸军进攻集庆，?先遂与福寿合，拒战于秦淮水上。诸军失利，张天?与郭元帅皆战死。元帅，子兴之子也。?先来追袭，经葛仙乡，乡民兵百户卢德茂谋杀之，遣壮士五十人衣青出迎。?先不虞其图已，与十余骑先行，青衣兵自后攒槊刺杀之。?先既死，其子兆先复集兵屯方山。蛮子海牙拥舟师结寨采石，图犄角，窥太平。</p>
<p>十一月壬子，释元万户纳哈出北归。纳哈出，木华黎裔孙也，拔太平获之，待之至厚。纳哈出居郁郁不乐，至是，太祖召语之曰：&ldquo;为人臣者各为其主，况尔有父母妻子乎！&rdquo;遂纵之归。</p>
<p>十六年春，元兵屯采石，将士家属留和州，道梗，常遇春攻之。遇春以奇兵分其势，而以正兵与之合战，战则出奇兵捣之，纵火焚其连舰，大破之，蛮子海牙仅以身免，自是扼江之势遂衰。</p>
<p>三月朔，太祖率诸将取集庆路，水陆并进，攻破陈兆先营，释兆先而用之，择其降兵骁勇五百人置麾下。五百人者多疑惧不自安，太祖觉其意。是夕，令入宿卫，环上而寝，悉屏旧人于外，独留冯国用一人侍卧榻傍。太祖解甲，安寝达旦，疑惧者始安。是月十日，进攻集庆路。国用率五百人先登陷阵，败元兵于蒋山，直抵城下。诸军拔栅竞进，元南台御史大夫福寿督兵力战，死之。庚寅，克集庆路，蛮子海牙遁归张士诚。康茂才等帅众来降。太祖入城，召官吏父老谕之曰：&ldquo;元失其政，所在纷扰，生民涂炭。吾率众至此，为民除害耳。汝等各守旧业，无怀疑惧。贤人君子，有能相从立功者，吾礼用之。旧政有不便者，吾除之。&rdquo;于是城中军民皆喜悦，更相庆慰。获民兵五十余万。改集庆路为应天府。得儒士夏煜、孙炎、杨宪等十余人，皆录用之。置天兴、建康翼元帅府，以廖永安为统军元帅。太祖嘉福寿之忠，为棺衾以礼葬之。</p>
<p>谷应泰曰：明太祖之起兵濠梁也，鼓其朝锐，所向披靡。六年之间，北取滁、和，南收姑孰，金陵一下，天物克基，虽曰神运，盖亦有人事焉。方其火光烛空，红罗浮水，雷雨成茔，紫衣视疾，以至伽蓝立</p>
<p>珧之奇，黄云覆城之瑞，论者啧啧，莫不谓生而神灵，天之所授也。然予以厚德隆峻，实则命世之器，非夫群雄草窃所能ウ奸而觊觎者。观其救民涂炭，除暴去苛，纵还妇女，不贪玉帛，纳陶安之说，</p>
<p>进冯国用之谋，是其仁也。褒嘉靳义，礼葬福寿，赴子兴之难，纵?先之去，是其义也。克太平而延见名士，入金陵而拊慰父老，是其礼也。还军降定远，移师救六合，借天语以拒??毒，环宿卫以定反侧，是其智也。击海牙于黄墩，麾遇春于采石，坐叱元使者，不奉韩林儿，是其勇也。嗟乎！濠城之起，始于揭竿，乃能规模弘敞，有兹不世出之略，是则五德既备，百神自呵，而术数之家沾沾以休征福应为王者受命之符，则但知其得天，而不考其顺人，良足哂也。</p>
<p>虽然，尤有异者，风云之聚，杖策来归，心膂爪牙，笃生江介。徐达、汤和起于同里，朱文正、李文忠兴自戚属，李善长、冯国用近出定远，邓愈、胡大海即在虹县，常遇春怀远之雄，廖永安巢湖之杰，一时功臣，人如棋布，地皆错壤，岂高祖从龙，多由丰、沛，萧王佐命，半属南陽，天生真人，固若类聚而扶掖之者耶！然而帷幄善谋，汗马著烈，君臣之间，相需鱼水，岂尽地脉使然哉，人材良足多也。</p> </div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88624.html' class='pagedaohang'>【下一篇】<i>：</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>