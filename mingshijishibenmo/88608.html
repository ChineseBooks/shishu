<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○壬午殉难</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○壬午殉难</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88609.html' class='pagedaohang'>【上一篇】<i>:○开设贵州</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88607.html' class='pagedaohang'>【下一篇】<i>：○建文逊国</i></a></span>
</ul>
<div class="articleContent" id="articleContent"> <p>
<p>卷十八</p>



<p>○壬午殉难</p>
<p>文皇发北平，僧道衍送之郊，跪而密启曰：&ldquo;臣有所托。&rdquo;上曰：&ldquo;何为？&rdquo;衍曰：&ldquo;南有方孝孺者，素有学行，武成之日，必不降附，请勿杀之，杀之则天下读书种子绝矣。&rdquo;文皇首肯之。及师次金川门，大内火，建文帝逊去，即召用孝孺，不肯屈，&Tau;之，孝孺衰经号恸阙下，为镇抚伍云等执以献。成祖待以不死，不屈，系之狱，使其徒廖镛、廖铭说之。叱曰：&ldquo;小子从予几年所矣，犹不知义之是非！&rdquo;成祖欲草即位诏，皆举孝孺，乃召出狱，斩衰入见，悲恸彻殿陛。文皇谕曰：&ldquo;我法周公辅成王耳！&rdquo;孝孺曰：&ldquo;成王安在？&rdquo;文皇曰：&ldquo;伊自焚死。&rdquo;孝孺曰：&ldquo;何不立成王之子？&rdquo;文皇曰：&ldquo;国赖长君。&rdquo;孝孺曰：&ldquo;何不立成王之弟？&rdquo;文皇降榻劳曰：&ldquo;此朕家事耳！先生毋过劳苦。&rdquo;左右援笔札，又曰：&ldquo;诏天下，非先生不可。&rdquo;孝孺大批数字，掷笔于地，且哭且骂曰：&ldquo;死即死耳，诏不可草。&rdquo;文皇大声曰：&ldquo;汝安能遽死。即死，独不顾九族乎？&rdquo;孝孺曰：&ldquo;便十族奈我何！&rdquo;声愈厉。文皇大怒，令以刀抉其口两旁至两耳，复锢之狱，大收其朋友门生。每收一人，辄示孝孺，孝孺不一顾，乃尽杀之，然后出孝孺，磔之聚宝门外。孝孺慷慨就戮，为绝命词曰：&ldquo;天降乱离兮孰知其由，奸臣得计兮谋国用犹。忠臣发愤兮血泪交流，以此殉君兮抑又何求。呜呼哀哉，庶不我尤！&rdquo;时年四十六。复诏收其妻郑氏，妻与诸子皆先经死。悉燔削方氏墓。初，籍十族，每逮至，辄以示孝孺，孝孺执不从，乃及母族林彦清等、妻族郑原吉等。九族既戮，亦皆不从，乃及朋友门生廖镛、林嘉猷等为一族，并坐，然后诏磔于市，坐死者八百七十三人，谪戍绝徼死者不可胜计。孝孺季弟方孝友就戮时，孝孺目之，泪下。孝友口占一诗曰：&ldquo;阿兄何必泪■■，取义成仁在此间。华表柱头千载后，旅魂依旧到家山。&rdquo;士论壮之，以为不愧孝孺之弟。孝孺又有二女，年俱未笄，被逮过淮，相与连袂桥水死。</p>
<p>兵部尚书铁铉被执至京，陛见，背立廷中，正言不屈，令一顾不可得，割其耳鼻，竟不肯顾。?其肉，纳铉口中，令啖之，问曰：&ldquo;甘否？&rdquo;铉厉声曰：&ldquo;忠臣孝子肉有何不甘！&rdquo;遂寸磔之，至死，犹喃喃骂不绝。文皇乃令舁大镬至，纳油数斛熬之，投铉尸，顷刻成煤炭；导其尸使朝上，转展向外，终不可得。文皇大怒，令内侍用铁棒十余夹持之，使北面。笑曰：&ldquo;尔今亦朝我耶！&rdquo;语未毕，油沸蹙溅起丈余，诸内侍手糜烂弃棒走，尸仍反背如故。文皇大惊诧，命葬之。铉年三十有七，父仲名，年八十三，母薛氏，并海南安置，子福安年十二，发河池编伍，康安鞍辔局充匠，寻皆戮死。妻杨氏并二女发教坊司，杨氏病死，二女终不受辱，久之，铉同官以闻，文皇曰：&ldquo;渠竟不屈耶？&rdquo;乃赦出，皆适士人。</p>
<p>户部侍郎卓敬被执，责以不迎乘舆之罪，曰：&ldquo;尔前日裁抑诸王，今复不臣我耶？&rdquo;敬曰：&ldquo;先帝若依敬言，殿下岂得至此！&rdquo;文皇怒，欲杀之，而怜其才，且系狱，命中人讽以管仲、魏征事，敬涕泣不可。文皇感其至诚，犹未忍杀，而姚广孝力言养虎遗患，意遂决。敬临刑，从容叹曰：&ldquo;变起宗亲，略无经画，敬死有余罪。&rdquo;神色自若，经宿面如生，诛三族，没其家，图书数卷而已。文皇雅闻敬名，既死，犹惜之曰：&ldquo;国家养士三十余年，不负其君者，唯卓敬耳！&rdquo;</p>
<p>礼部尚书陈迪，受建文帝命督军储于外，过家不入。闻变，即赴京师。文皇登极，召迪责问，迪抗声指斥，并收其子凤山、丹山等六人，同磔于市。将刑，凤山呼曰：&ldquo;父累我。&rdquo;迪叱勿言，谩骂不已。命割凤山等鼻舌食迪，迪唾，益指斥，遂凌迟死。宗戚被戍者一百八十余人。迪既死，衣带中得诗云：&ldquo;三受天皇顾命新，山河带砺此丝纶。千秋公论明于日，照彻区区不二心。&rdquo;又有《五噫歌》，皆悲烈云。</p>
<p>刑部尚书暴昭被执，抗骂不屈，文皇大怒，先去其齿，次断手足，骂声犹不绝，至断颈乃死。左佥都御史景清，建文中以左都御史改北平参议，往察燕邸动</p>
<p>静，王尝宴之，清言论明爽，大被称赏。寻召还旧任。及燕师入，清知帝出亡也，犹思兴复，诡自归附，乃诣见文皇。文皇喜曰：&ldquo;吾故人也！&rdquo;厚遇之，仍其官。清自是恒伏利剑于衣衽中，委蛇侍朝，人疑焉。八月望日早朝，清绯衣入。先是，灵台奏文曲犯帝座急，色赤。及是见清独衣绯，疑之。朝毕，出御门，清奋跃而前，将犯驾。文皇急命左右收之，得所佩剑，清知志不得遂，乃起植立?骂。抉其齿，且挟且骂，含血直?巽御袍。乃命剥其皮，草椟之，械系长安门，碎磔其骨肉，是夕精英迭见。后驾过长安门，索忽断，所械皮趋前数■，为犯驾状，上大惊，乃命烧之。已而上昼寝，梦清仗剑追绕御座，觉曰：&ldquo;清犹为厉耶！&rdquo;命赤其族，籍其乡，转相扳染，谓之瓜蔓抄，村里为墟。有青州教谕刘固者，建文元年，以母老乞归。清为御史，移书招固，因依清同居京师。金川门陷，固弟国劝兄出降，固曰：&ldquo;固受朝廷厚恩，以老母在，未能即死，矧降耶！&rdquo;后清遇害，连及固，遂与弟国、母袁氏同日受刑于聚宝门外。固子超年十五，有膂力，临刑，仰天一呼，网索俱断，因夺刽子刀连杀十余人。事闻，诏磔之。</p>
<p>右副都御史练子宁，名安，以字行，被临安卫指挥刘杰缚至阙，语不逊。文皇大怒，命断其舌，曰：&ldquo;吾欲效周公辅成王耳！&rdquo;子宁手探舌血，大书地上&ldquo;成王安在&rdquo;四字。文皇益怒，命磔之。宗族弃市者一百五十一人，又九族亲家之亲被抄没戍远方者又数百人。越数年，吉水钱习礼以练氏姻族，未及逮，既官中朝，恒为乡人所持，以告学士杨荣，荣乘间以闻。文皇曰：&ldquo;使子宁尚在，朕固当用之，况习礼耶！&rdquo;</p>
<p>兵部尚书齐泰闻建文帝逊去，追至广德，欲往他郡起兵兴复，被执，见文皇，不屈，死之。从兄弟敬宗、宰皆死，叔时永、陽彦等谪戍。儿甫六岁，给配，赦还。</p>
<p>太常卿黄子澄，初，执李景隆于朝，请诛之，不听。江、淮连败，拊膺恸哭曰：&ldquo;大事去矣！误荐景隆，万死不足赎。&rdquo;建文帝密使子澄召兵，不及。责问不屈，族其家。一子走，易姓名田经，遇赦，家湖广。</p>
<p>吏部尚书张ヨ，逊国后，自经死。侍郎毛太，燕兵起，数上封事，条方略。ヨ死，太亦死。礼部侍郎黄观，字澜伯，奉命征兵上江诸郡，奋不顾家，且行</p>
<p>且募。至安庆，闻金川失守，痛哭，谓人曰：&ldquo;吾妻素有志节，必不辱。&rdquo;遂招魂葬之江上。明日，家人报至，云：&ldquo;家已被收，夫人并二女给配象奴。夫人翁氏持钗钏佯使出市酒肴，急携二女同家属十余人投通济门淮清桥下死。&rdquo;观复痛哭。至李陽河，闻建文帝已逊位，知事不可为，乃朝服东向再拜，自投罗刹矶湍激处，舟人急钩之，仅得珠丝粽帽以献。命束刍象观，帽之而，М于市，籍其家，并连姻党百余人谪戍。</p>
<p>苏州知府姚善，合镇、常、嘉、松四郡守，练兵勤王。未及战，文皇即位，索黄子澄甚急。子澄匿善所，约共航海举兵，善谢曰：&ldquo;公可去，善不可去。公朝臣，可四往号召图兴复，善职守土，义当与城存亡。&rdquo;子澄遂去。善为麾下许千户缚献。文皇诘善曰：&ldquo;若一郡守，乃敢举兵抗我耶？&rdquo;善厉声曰：&ldquo;臣各为其主耳！&rdquo;语多不逊，遂磔之。善友黄钺者，仕为给事中，与善相期许国。钺以亲丧家居，闻善被执，钺遂闭目三四日求死。或传善款伏，已得宥，钺复瞪目曰：&ldquo;吾知善决无二心，且少俟之，脱善果不死，吾将下报希直。&rdquo;希直方，孝孺字也。乃稍稍食。已而善就刑，报至，钺登?川桥，西向再拜，祀而哭之曰：&ldquo;吾与君同受国恩，国有难，义同许身，今君与希直同死，吾忍背义独生乎！&rdquo;祀毕，绐家人归祭具，遂从容整衣冠，奋身入水死。时家人俱窜伏，有友杨福日夜泣桥侧，求钺尸不得，更数日，尸忽自出立水中，成礼葬之。</p>
<p>翰林修讠巽王叔英，奉诏募兵，行至广德，闻建文帝逊位，大恸。会齐泰来奔，叔英曰：&ldquo;泰二心矣！&rdquo;令执之。泰告之故，乃相抱恸哭，与泰图后举。已知事不可为，沐浴衣冠，书绝命辞，藏衣间，词曰：&ldquo;人生穹壤间，忠孝贵克全。嗟余事君父，自省多过愆。有志未及竟，奇疾忽见缠。肥甘空在案，对之不能咽。意在造化神，有命归九泉。尝念夷与齐，饿死首陽颠。周粟岂不佳，所见良独偏。高踪邈难继，偶尔无足传。千秋史官笔，慎勿称希贤。&rdquo;又题其案曰：&ldquo;生既久矣，未有补于当时；死亦徒然，庶无惭于后世。&rdquo;遂自缢于玄妙观银杏树下。夫人金氏亦自经死，二女俱赴井死。</p>
<p>翰林王艮，初，闻北平兵起，辄忧愤不食，及渡淮，与妻子诀曰：&ldquo;吾不可复生矣，安能顾若等哉！&rdquo;北师入城，胡靖、解缙、吴溥为艮乡人，皆集溥舍。缙陈说大义，靖亦愤激慷慨，艮独流涕不言。溥曰：&ldquo;三子受知最深，事在顷刻，若溥去就，固可从容也。&rdquo;随别去。溥子与弼尚幼，叹曰：&ldquo;胡叔能仗义，大是佳事。&rdquo;溥曰：&ldquo;不然，独王叔死耳！&rdquo;语未竟，隔墙闻靖呼曰：&ldquo;外闹甚，可看猪。&rdquo;溥顾与弼曰：&ldquo;一猪不忍，宁自忍乎！&rdquo;须臾，艮舍哭声动，已伏鸩死矣。初，洪武中，礼部廷试，艮最优。太祖以艮貌不扬，易靖第一，艮次之。至是艮死。靖改名广，降于燕。</p>
<p>浙江按察使王良闻燕师入京，恸哭，誓以必死。会命使召之，良执使者下狱。诘旦，缚出，期戮以徇。道中忽遇众噪起而夺使者去。良还坐堂上，悉收诸司印，携归廨舍，嗟叹久之。妻问故，良曰：&ldquo;吾分应死，顾思所以处汝，未决耳！&rdquo;妻笑曰：&ldquo;吾何难，君为男子，乃为妇人谋乎？&rdquo;遂命妾馈食，抱其子，?欷于厕，置子池傍，自投水死。良起而殓之，即列薪于户，闭其家人，毋得出，令妾抱幼子，托乡人之客于杭者，遂举火抱印，阖室焚。</p>
<p>兵部郎中谭翼，金川陷，赴火死，妻邹氏、子谨自缢。御史曾凤韶请从建文帝出亡，帝麾使去，凤韶泣曰：&ldquo;臣顷即以死报陛下。&rdquo;文皇后以原官召，不至，寻加侍郎，亦不至。乃刺血书</p>
<p>愤词于襟上，曰：&ldquo;予生庐陵忠节之乡，素负立朝骨鲠之肠。读书而登进士第，仕宦而至绣衣郎。既一死之得宜，可以含笑于地下而不愧吾文天祥。&rdquo;属妻李氏、子公望曰：&ldquo;吾死勿易衣殓。&rdquo;遂自杀。李氏亦自经死。</p>
<p>衡府纪善周是修，为人卓荦有大志，尝曰：&ldquo;忠臣不为得失计，故言无不直。贞女不为生死累，故行无不果。&rdquo;乃辑自古今忠节事，为《观感录》。当金川失守，宫中自焚，是修留书别友人，付以后事，具衣冠，为赞，系衣带上，入应天府学，拜先师毕，自经死。初，是修与杨士奇、解缙、胡广、金幼孜、黄淮、胡俨约同死义，惟是修不负其言。后杨士奇为作传，语其子辕曰：&ldquo;当时吾亦同死，谁为尔父作传！&rdquo;闻者笑之。</p>
<p>监察御史魏冕，力请建文帝诛徐增寿。及宫中火起，或谓冕宜急迎附，冕厉声曰：&ldquo;使吾改臣节，明君亦不用也，奈何徒自污！&rdquo;遂自杀。陈瑛请追罪，诏诛其族。同邑邹朴，建文初，仕周府，谏王邪谋，锢狱。上嘉其忠，召至京，授御史。归省，闻冕死，亦不食死。时称永丰双烈。</p>
<p>刑科给事中叶福，守金川门，兵入死之。大理寺丞邹瑾，与甥魏冕同殴徐增寿于朝，请诛之。京师陷，自杀。诏诛其族，凡男妇四百四十八人。户科给事中陈继之，被执，责问不屈，磔于市。</p>
<p>大理寺丞刘端，约刑部郎中王高同弃官去。迹露，被执。召问：&ldquo;练安、方孝孺何如人？&rdquo;端曰：&ldquo;忠臣也。&rdquo;文皇曰：&ldquo;汝逃，忠乎？&rdquo;端曰：&ldquo;存身以图报耳！&rdquo;命与高俱劓其鼻。文皇笑曰：&ldquo;作如此面目，还成人否？&rdquo;端詈曰：&ldquo;我犹有面目，即死可见皇祖！&rdquo;文皇怒，立捶杀之，戍其家。</p>
<p>驸马都尉梅殷，拥重兵淮上。文皇既即位，迫公主。公主，高皇后长女，大长公主也。公主啮指血作书招殷。中使至，殷得书恸哭，询建文帝所在。中使曰：&ldquo;去矣。&rdquo;殷曰：&ldquo;君亡与亡，君存与存，吾姑忍俟之。&rdquo;乃还京，见文皇。文皇曰：&ldquo;驸马劳苦。&rdquo;殷曰：&ldquo;劳而无功，徒自愧耳！&rdquo;文皇衔之。久之，殷不能平，时见词色。文皇尝夜遣小中官潜入殷第，察之，殷愈怒。永乐二年冬，都御史陈瑛言殷招纳亡命，私匿番人，与女秀才刘氏朋邪诅咒，几得罪。明年冬，早朝，都督谭深、指挥赵曦令人挤殷死笪桥下，诬殷自投水死。都督许成发其事，文皇罪深、曦。二人对曰：&ldquo;此上命也，奈何杀臣！&rdquo;文皇大怒，立命力士持金?蚤，落二人齿，斩之。谥殷荣定。公主牵文皇衣，大哭，问驸马安在？文皇笑曰：&ldquo;为公主踪迹贼，毋自苦。公主谨护二子。&rdquo;乃官其子顺昌为中府都督，景福为指挥旗手卫佥事。时驸马都尉耿璇，炳文子也，尚孝康帝长公主，与弟都督?俱论死。</p>
<p>谷府长史刘?，诚意伯刘基仲子也。自少静朴峻厉，博通经书，究兵略。尝同兄琏侍父入朝，太祖奇之曰：&ldquo;阿琏明秀，阿?凝重，伯温有子矣。&rdquo;授谷王长史，之国宣府。建文初，燕师起，?随谷王还朝，献十六策，不能用，以病辞归。文皇登极，?卧家不起。上欲用之，罪以逃叛亲王，逮系之。临别，姻戚举饯，戒之曰：&ldquo;皇上神武，何止唐文皇，先生忠良，允为魏征可也。&rdquo;?瞪目曰：&ldquo;尔谓我学魏征耶？吾死生之分决矣。&rdquo;至京，授以官，不受。对上语，犹称殿下，遂大忤旨，下狱。一夕，辫?自经死。</p>
<p>漳州府学教授陈思贤，闻即位诏至，恸哭曰：&ldquo;明伦之义，正在今日。&rdquo;遂坚卧不出迎，率其徒伍性原、陈应宗、林珏、邹君默、曾廷瑞、吕贤集明伦堂，为旧君位哭临如礼。郡人执送京师，思贤与六生，皆死之。</p>
<p>参军断事高巍，洪武十七年旌孝行。巍尝上书燕王曰：&ldquo;臣窃自负，既为孝子，当为忠臣，死忠死孝，臣愿也。&rdquo;京城破，缢死驿舍。又有高不危者，同时死义。弟宣戍南海卫。</p>
<p>大常寺少卿卢原质，少从方孝孺游。后文皇召见，不屈，死之，族其家。教授刘政闻孝孺死，痛哭不食毙。</p>
<p>刑部右侍郎胡子昭，坐方党受戮。临刑诗曰：&ldquo;两间正气归泉壤，一点丹心在帝乡。&rdquo;弟佥事子义，闻子昭死，辟世丹棱。蜀献王闻而怜之，令为僧，子义以亲遗体辞。有子二人。数岁，子义曰：&ldquo;吾兄无后，天不绝吾姓，二子当免于难。&rdquo;竟弃去，莫知所终。</p>
<p>右副都御史茅大方，闻燕王兵起，遗诗淮南守将梅殷曰：&ldquo;幽燕消息近如何？闻道将军志不磨。纵有火龙翻地轴，莫教铁骑过天河。关中事业萧丞相，塞上功勋马伏波。老我不才无补报，西风一度一悲歌。&rdquo;文皇登极，大方逮至，责问不屈，与其子顺童、道寿、文生同日弃市。二孙添生、归生死狱中。妻张氏发教坊，病死，命弃其尸。</p>
<p>佥都御史司中，召见，不屈，命以铁帚刷其肤肉，至尽而死。姻娅同死者八十余人。监察御史郑公智，坐方党，召见，不屈，死之，戍其族。大理寺少卿胡闰，字松友，日夜与齐、黄密谋，设法防御，又</p>
<p>请诛徐增寿。逊国后，文皇召方孝孺草诏，继召闰及高翔，皆衰?至，哭声彻殿陛。文皇召闰先入，谕令更服，闰曰：&ldquo;死即死，服不可更。&rdquo;文皇以族诛恐之，闰不屈。命力士以瓜落其齿，齿尽，骂声不绝。文皇大怒，缢杀之，以灰蠡水浸脱其皮，剥之，实以草，悬武功坊。子传庆同日论死，传福方六岁，戍云南。抄提全家二百十七人。女郡奴，年四岁，其母王氏缚就刑，郡奴自怀中堕地。一卒提入功臣家，付爨下婢收之。稍长，识大义，?至寸，即自截去，日以灰污面，秃垢二十余年，功臣不以人畜之。洪熙初，赦诸死事者苗裔，郡奴得同女辈行丐归鄱陽，贫无所依。乡人怜之曰：&ldquo;此忠臣女也。&rdquo;争馈遗不绝。郡奴所受免死而已。年五十六终，尚处子也。乡人谥曰忠胤贞姑。</p>
<p>监察御史高翔，在建文时，戮力戎事，激发忠义。文皇闻翔名，召之，翔持丧服入见，大哭，语不逊，乃命杀之，没产诛族。诸给高氏产者，皆加税，曰：&ldquo;令世世骂翔也。&rdquo;亲戚悉戍边。又发其先墓，杂犬马骨焚灰扬之，而以其地为漏泽院。</p>
<p>刑部尚书侯泰，督饷至淮安，闻京师失守。泰行至高邮，被执，下锦衣卫。泰不屈，死之。妻曾氏配象奴，弟敬祖、子?皆论死，籍其家。左拾遗戴德彝，被执，责问不屈，死之。德彝死时，有兄俱从</p>
<p>京师，嫂项氏家居，闻变，度祸且赤族，令尽室逃，并藏德彝二子于山间，毁戴族谱，独身留家。及收者至，一无所得，械项氏焚炙，遍体焦烂，竟无一言，戴族遂全。</p>
<p>户部侍郎郭任，不屈，死之。子经亦坐死，少子金、山、保戍广西，三女给配。户部侍郎卢迥，不屈，缚就刑，长讴而死，闻者悲之。袁州太守杨任，与黄子澄谋求旧君，以图大举，事泄，被执至</p>
<p>京，磔于市。子礼、益坐死。藉产族诛，亲戚庄毅衍等百余家皆远戍。礼部侍郎黄魁，不屈，死之。御史连楹，立金川门下，自马首数文皇，词色不屈，命收之，</p>
<p>引颈受刃，白气冲天，尸僵立不仆。太常少卿廖升，闻茹?常使燕军还，痛哭与家人诀，自缢死。监察御史王度，奉敕劳军徐州，比还，凤陽失守，方孝孺与度</p>
<p>书，誓死社稷。壬午秋，坐党戍贺县千户所，以语不逊论死，诛其族。监察御史董镛，会诸御史中有气节者于镛所，相誓以死。后被执论死，女发教坊，姻族死戍者二百三十人。</p>
<p>监察御史甘霖，被执，抗言求死，从容就戮。子孙相戒，不复求仕。御史林英，劾李景隆误国，谪知瑞安。赐还，同王叔英募兵广德，力屈，自经。妻宋氏系狱，亦自经死。</p>
<p>监察御史丁志，方燕兵&Tau;京城，谓妻韩氏曰：&ldquo;师至城必克，吾惟一死报国。汝其携幼子潜归，抚之，以延丁氏后。&rdquo;及兵入，被执，不屈，死之。</p>
<p>晋府长史龙镡，被执，不屈，死之。有收其遗骨，得所自书赞云：&ldquo;捐生固殒，弗事二主。别父与兄，忍恸肝腑。尽忠为臣，尽孝为子。二端于我，归于一所。&rdquo;</p>
<p>宗人府经历宋征，尝上疏请削罪宗属籍，数言李景隆失律，怀二心。被执，责问不屈，遂磔之，诛其族。徽州知府黄希范，闻金川门失守，素服不治事，坐与长史程通</p>
<p>善，尝共上防御策，论死，籍其家。辽府长史程通，上防御燕兵数千言。卫士纪纲者，方幸辽王，通辄辱之，文皇即位，纲乘间言通有封事指斥，遂械通论死，家人</p>
<p>戍辽。簿录其家，得遗书数百卷而已。宾州知州蔡运，有善政，逊国后，论死，百姓怜而思之。燕山卫卒储福，建文末，携母妻逃去。文皇即位，录戍卒入卫，</p>
<p>福在录中，挈妻母行，仰天哭曰：&ldquo;吾虽一介贱卒，义不为叛逆之人。&rdquo;在舟中日泣不辍，竟不食而死，母韩、妻范为营地葬之。范年二十，有姿色，居贫，奉姑甚谨，每哭其夫，则走山谷中大号，不欲闻之姑也。官有闻其寡者，欲委禽焉，既而闻其事，曰：&ldquo;节孝妇也，我何忍犯之。&rdquo;皆以寿终。</p>
<p>中书舍人何申，奉使至四川，至峡口，闻金川不守。恸哭吐血，不数日死。北平按察佥事汤宗，上言按察使陈瑛密受王府金钱，有异谋，逮瑛谪广西。逊国后，瑛召还，穷治建文诸臣，宗论死。</p>
<p>卢振，当燕兵起时，与徐辉祖攻守力为多，后逮至京，不屈，榜振名，数其罪，杀之，诛其族。牛景先，闻金川失守，变姓名出走。已而治齐、黄党，逮景先妻妾，发教坊司。振、景先俱不知何许人。</p>
<p>监察御史巨敬，被执，不屈，死之，诛其族。户科给事中韩永，逊国后，杜门不出，召入见，欲复其官。曰：&ldquo;吾王?耳，何以官为？&rdquo;不屈死。国子监博士黄彦清，在驸马都尉梅殷军中，私谥建文帝，论死，</p>
<p>并逮从子贵池典史金兰等系狱。佥都御史程本立，出为江西副使，未及行，值北师渡江，本立悲愤自缢死。诏夺其恩典，籍其家，止敝衣数袭而已。</p>
<p>给事中龚泰，北兵渡江，奉命巡城，泰与妻傅氏诀曰：&ldquo;国事至此，我自分必死。尔■携幼稚归，否则俱溺井，无辱。&rdquo;俄宫中火起，泰驰赴，为兵校所执，见文皇金川门，以非奸籍得释，自投城下死。</p>
<p>四川都司断事方法，为方孝孺所取士，文皇即位，诸司皆表贺，法不肯署名，寻被逮，舟过安庆，投江死。指挥张安，被执，道亡，隐于乐清，以樵为业，人莫知其姓氏。</p>
<p>自山采樵归，闻京师陷，卓侍郎被杀，呼天号哭曰：&ldquo;国既就篡，我不愿为其民。&rdquo;遂弃柴投水死。工部侍郎张安国，当燕兵&Tau;京师，与妻贾氏曰：&ldquo;大事去矣，无</p>
<p>能为也！余职非司马，既不能率师应敌，又不能屈膝事人，奈何？&rdquo;贾氏曰：&ldquo;盍隐诸？&rdquo;安国曰：&ldquo;然。&rdquo;乃与其妻乘舟入太湖，忽闻人说京师陷，皇帝自焚，安国大恸，与妻曰：&ldquo;食人之禄而存身于新主之世，耻莫大焉！&rdquo;乃凿其舟以沈。</p>
<p>知府叶仲惠，以修《高帝实录》，指斥燕师为逆党，论死，籍其家。刑部主事徐子权，闻练子宁死，恸哭赋诗，有&ldquo;翘首谢京国，飞魂返故乡&rdquo;之句，自经死。</p>
<p>神策卫经历周璇，建文时言事，擢佥都御史。逊国后，逮至京，不屈死。妻王氏、子蛮儿系狱。御史谢升，建文时给兵饷，有功，后不屈死。父旺，子咬住戍</p>
<p>金齿，妻韩氏，四女，发教坊司。松江同知周继瑜，募战勇入援。文皇即位，械至京，不屈，磔于市。徽州府知府陈彦回，奉命募义勇至京师赴援，被擒不屈而死。</p>
<p>妻屠氏为奴。给事中张彦方，改乐平知县，勤王诏下，彦方纠义起兵，一邑响应。或阻之，彦方大哭曰：&ldquo;君父在水火，吾可自缓乎！&rdquo;遂率所部抵江口，遇燕游兵执至乐平，枭其首，暴尸谯楼。时暑月经旬，</p>
<p>颜面如生，无一蝇集。父老窃葬县治之清白堂后。东平吏目郑华亦不食死。东湖樵夫，不知何许人，樵浙东临海东湖上，日负柴入市，口不二价。建文壬午秋，诏至临海，湖上人相率县庭听诏。或归语樵</p>
<p>夫曰：&ldquo;新皇帝登极。&rdquo;樵夫愕然曰：&ldquo;皇帝安在？&rdquo;答曰：&ldquo;烧宫自焚。&rdquo;樵夫大哭，遂投湖中死。谷应泰曰：闻之川泽纳污，瑾瑜匿瑕，王者之大度也。以故什</p>
<p>方旧怨，汉帝首封，射钩小嫌，齐侯不问，况吠尧者主未必桀而詈我者节重于许乎！若乃文皇之正位金陵也，宜发哀痛之言，为谢过之举。其能从我游者，固且厚糈以宠范陽，尊官以礼魏征矣。若或天命虽改，执志弥坚，亦复放还山林，听其自适。逄萌之挂冠东都，伯况之杜门广武，狂奴故态，何相迫乎？而文皇甫入清宫，即加罗织，始而募悬赏格，继且穷治党与，一士秉贞，则袒免并及，一人厉操，则里落为墟，虽温舒之同时五族，张俭之祸及万家，不足比也。乃若受戮之最惨者，方孝孺之党，坐死者八百七十人；邹瑾之案，诛戮者四百四十人；练子宁之狱，弃市者一百五十人；陈迪之党，杖戍者一百八十人；司中之系，姻娅从死者八十余人；胡闰之狱，全家抄提者二百十七人；董镛之逮，姻族死戍者二百三十人；以及卓敬、黄观、齐泰、黄子澄、魏冕、王度、卢元质之徒，多者三族，少者一族也。又若赴义之最烈者，铁铉之尸还反背，景清之死犹犯驾。就义之最洁者，教授之明伦恸哭，樵夫之自投东湖，若此之俦，则又未易更仆数也。</p>
<p>嗟乎！暴秦之法，罪止三族，强汉之律，不过五宗，故步、阐之门皆尽，机、云之种无遗。世谓天道好还，而人命至重，遂可灭绝至此乎！又况孔融覆巢之女，郭淮从坐之妻，古者但有刑诛，从无玷染，而或分隶教坊，给配象奴，潘氏承恩于织室，才人下降于厮养，此忠臣义士尤所为植?冲冠，椎胸而雪涕者也。</p>
<p>抑予闻之，荡陰之战，血惟嵇绍，靖康之祸，死仅侍郎。而建文诸臣，三千同周武之心，五百尽田横之客，蹈死如归，奋臂不顾者，盖亦有所致此也。方高皇英武在上，其养育者率多直节，不事委蛇。而文皇刑威劫人，其搜捕者易于抵触，难于感化。虽人心之不附，亦相激而使然也。至于宋朝忠厚，不杀大僚，孙皓凶残，恒加烧锯。臣以礼使，士不可辱。呜呼！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88609.html' class='pagedaohang'>【上一篇】<i>:○开设贵州</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88607.html' class='pagedaohang'>【下一篇】<i>：○建文逊国</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>