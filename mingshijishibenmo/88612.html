<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○开国规模</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○开国规模</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88613.html' class='pagedaohang'>【上一篇】<i>:○削夺诸藩</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88611.html' class='pagedaohang'>【下一篇】<i>：○胡蓝之狱</i></a></span>
</ul>
<div class="articleContent" id="articleContent"> <p>卷十四</p>



<p>○开国规模</p>
<p>元顺帝至正二十四年春正月，李善长、徐达等率群臣奉太祖即吴王位。以李善长为中书右相国，徐达为中书左相国。太祖退朝，语善长等曰：&ldquo;建国之初，先正纲纪，纲纪先礼。元氏主荒臣专，今
宜鉴之。&rdquo;三月，置起居给事中，日侍左右记言动。谕中书省臣，许山林士伍上书效用。民间俊秀，年二十五以上有学识者，辟赴中书。夏四月甲午，太祖退朝，语侍臣孔克仁曰：&ldquo;秦主虐臣佞，天下</p>
<p>叛之。汉高起布衣，宽大善驾驭，遂帝天下。今元政弛极，豪杰蜂起，皆不修法度以明军政。&rdquo;因感叹久之。五月，太祖御白虎殿阅《汉书》，问宋濂、孔克仁：&ldquo;汉治何不</p>
<p>三代也？&rdquo;克仁曰：&ldquo;王霸之道杂。&rdquo;太祖曰：&ldquo;咎将谁始？&rdquo;曰：&ldquo;在高祖。&rdquo;太祖曰：&ldquo;然。高祖创业，未遑礼乐。孝文时当制作复三代之旧，乃逡巡未遑，使汉家终于如是。三代有其时而能为之，汉文有其时而不为耳，周世宗则无其时而为之者也。&rdquo;</p>
<p>二十六年夏六月，命有司访求古今书籍，藏之秘府，以资览阅。因谓侍臣詹同等曰：&ldquo;三王、五帝之书不尽传于世，故后世鲜知其行事。汉武帝购求遗书，《六经》始出，唐、虞、三代之治，可得而见。武帝雄才大略，后世罕及，至表章《六经》，阐明圣贤之学，尤有功于后世。吾每于宫中无事，辄取孔子之言观之，如&lsquo;节用而爱人，使民以时&rsquo;，真治国良规。孔子之言，诚万世师也。&rdquo;</p>
<p>十二月，太祖以国之所重，莫先宗庙郊社，遂定议以明年为吴元年，命有司建圜丘于钟山之陽，以冬至祀昊天上帝，建方丘于钟山之陰，以夏至祀皇土地祗，及建庙社，立宫室。己巳，典营缮者以宫室图进，太祖见雕琢奇丽者，命去之，谓中书省臣曰：&ldquo;千古之上，茅茨而圣，雕峻而亡。吾节俭是宝，民力其母殚乎。&rdquo;</p>
<p>禁笺文颂美，谕中书省臣曰：&ldquo;古人祝颂其君，皆寓警戒。适观群下所进笺文，多誉少规，殊非君臣相成之道，其一切禁止。&rdquo;太祖吴元年春正月戊戌，谕中书省臣曰：&ldquo;吾昔在军中，尝空腹</p>
<p>出战，得粗粝甚甘，今未尝忘之。太平、应天、宣城诸郡，吾渡江开创地，供亿尤劳。其免太平租税六年，应天、宣城诸郡一年。&rdquo;三月，定文武科取士之法。先是，令有司每岁举贤才及武勇谋</p>
<p>略、通晓天文之士，其有兼通书律，吏亦得荐举。得贤者赏，滥举及蔽贤者罚。至是，乃下令设文武二科。其应文举者，察之言行以观其德，考之经术以观其业，试之书算以观其能，策之经史、时务以观其政事。应武举者，先之以谋略，次之以武艺。俱求实效，不尚虚文。三年一开举。</p>
<p>夏五月，下令曰：&ldquo;予本布衣，因乱抚定江左，十有三年。中原之民，流离颠顿，尚无所归，吾乃积粟控弦，其徐、宿、濠、泗、寿、邳、襄陽、安陆，免徭赋三年。&rdquo;</p>
<p>六月，谕宪臣曰：&ldquo;任官不当，则庶事不理，用刑不当，则无辜受害，故刑不可不慎也。夫置人于捶楚之下，何求不得。古人用刑，本求生人，非求杀人，故钦恤为用刑之本。&rdquo;又谕中书省臣曰：&ldquo;法有连坐之条，吾以为鞫狱当平恕，非大逆不道，则罪止其身。先王罪不及孥，罚勿及嗣，忠厚之至也。自今民有犯者，毋连坐。&rdquo;参政杨宪对曰：&ldquo;先王用刑，时轻时重。自元政姑息，民轻犯法，非重治之，则犯者益众。&rdquo;太祖曰：&ldquo;民之为恶，如衣之积垢，加以氵?濯，则可以复洁。污染之民，以善导之，则可以复新。夫威以刑戮而使不敢犯，其术浅矣。且求生于重典，是犹索鱼于釜，故凡从轻典，虽不求其生，无死之道。&rdquo;</p>
<p>秋七月乙亥，太祖御戟门阅雅乐，自击石磬。学士朱升辨五音，忄吴宫为征。起居注熊鼎曰：&ldquo;八音，石声最难和，故《书》曰：&lsquo;于予击石，百兽率舞。&rsquo;&rdquo;太祖曰：&ldquo;乐以人声为主，人声和，即八音谐矣。&rdquo;鼎曰：&ldquo;乐不外求，在于君心。君心和，则天地之气亦和。天地之气和，则乐无不和。&rdquo;太祖深然之。</p>
<p>除郡县官，定赐予道里之费，以养廉也。九月甲戌朔，太庙成。癸卯，新内三殿成，曰奉天、华盖、谨身。左、右楼曰文楼、武楼。殿之后为宫，前曰干清，后曰坤宁。</p>
<p>六宫以次序列，皆朴素不为饰。命博士熊鼎类编古人行事可为鉴戒者，书于壁间，又命侍臣书《大学衍义》于两庑壁间。太祖曰：&ldquo;前代宫室，多施绘画，予用此备朝夕观览，岂不愈于丹青乎！&rdquo;是日，有言瑞州出文石，可?地，太祖曰：&ldquo;敦崇俭朴，犹恐习于奢华。尔不能以节俭之道事予，乃导予侈丽。&rdquo;言者惭而退。</p>
<p>冬十月丙午，命百官礼仪俱上左。先是，承元制尚右，至是改之。以右相国李善长为左相国。敕礼官建元右丞余阙、江州总管李黼、御史大夫福寿祠，岁时祀之。甲寅，命中书省定律令。太祖以唐、宋皆有成律断狱，惟元不仿古制，取一时所行之事为条格，胥吏易上下滋弊。至是，台察已立，按察司将巡历郡县，乃命李善长、杨宪、傅?、刘基、陶安等详定。谕之曰：&ldquo;立法贵在简当，使人易晓。若条绪繁多，或一事而两端，可轻可重，使贪吏得藉手为奸，则所以禁残暴者，适以贼良善，非良法也。夫网密则水无大鱼，法密则国无全民。卿等宜尽心参究，凡刑名条目，吾与卿面议斟酌之，庶可为久远之法。&rdquo;已而，律令成，太祖亲阅视，去烦减重，命颁行之。</p>
<p>十一月甲午，圜丘成，太祖出视，世子从行。太祖因命左右导之，?扁历农家，观其居处饮食器用。还，谓之曰：&ldquo;汝知农之劳乎？夫农身不离畎亩，手不释耒耜，终岁勤动，不得休息，其所居不过茅茨草户，所服不过练裳布衣，所饮食不过菜羹粝饭，而国家经费皆其所出，故令汝知之。凡居处食用，必念农之劳，取之有制，用之有节，使之不苦于饥寒。若复加之横敛，则民不堪命矣。&rdquo;</p>
<p>十二月丁未，以先圣孔子五十六世孙希学袭封衍圣公。癸丑，中书省左相国李善长率文武群臣劝进，太祖辞。固请，不许。明日复请，许之。辛酉，善长率群臣以即位礼仪进。甲子，</p>
<p>太祖御新宫，以群臣推戴之意，祭告上帝神?。太祖洪武元年春正月壬申朔，四月乙亥，上祀天地于南郊，即皇帝位，定有天下之号曰大明，建元洪武。遂诣太庙，追尊四代祖</p>
<p>考。丁丑，大宴群臣于奉天殿，上曰：&ldquo;吾观史传所载历代君臣，或君上乐闻忠谠，而臣下循默不言，或臣下抗言直谏，而君上饰非拒谏。比来朕每发言，百官唯讷而已，其间岂无是非得失可以直言者。</p>
<p>自今宜尽忠谠，以匡朕不逮。&rdquo;辛丑，命廷臣兼东宫官。先是，中书及都督府议仿元旧制，设中书令，欲奏以太子为之。上曰：&ldquo;元人事不师古，设官不以任贤，</p>
<p>惟类是与，岂可取法。且吾子年齿未长，更事未多，所宜尊礼师傅，博通今古。他日军国重务，皆令启闻，何必效彼作中书令乎？&rdquo;礼部尚书陶凯请选人专任东宫官属，上曰：&ldquo;朕以廷臣有德望者兼东宫官，非无谓也。尝虑廷臣与东宫属有不相能，遂成嫌隙，江充之事，可为明鉴。朕今立法，令台省等官兼东宫官，赞辅之，父子一体，君臣一心。&rdquo;于是以李善长为太子少师，兼詹事，冯胜兼副詹事，杨宪、傅?兼府丞，徐达兼太子少傅，常遇春兼太子少保，邓愈、汤和兼太子谕德，章溢兼太子赞善大夫，刘基兼太子率更令。上谕善长等曰：&ldquo;朕于东宫不别设府僚，而以卿等兼之者，盖军旅未息，朕若有事于外，必留太子监国，若设府僚，卿等在内，事当启闻，太子或听断不明，卿等必谓府僚导之，嫌疑由是而生。朕所以特置宾客、谕德等官，以辅成太子德性，且选名儒为之宾友。昔周公教成王，告以&lsquo;克诘戎兵&rsquo;；召公教康王，告以&lsquo;张皇六师&rsquo;。此居安虑危，不忘武备。盖继世之君，生长富贵，狃于安逸，军旅之事，多忽而不务，一有缓急，罔知所措。二公之言，不可忘也。&rdquo;</p>
<p>上欲官外戚，后曰：&ldquo;国家官爵，当用贤能。妾家亲属，未必有可用之才。且闻前世外戚家，多骄氵?不守法度，每致覆败。陛下加恩妾族，厚其赐予，使得保守足矣。若非才而官之，恃宠致败，非妾所愿也。&rdquo;上遂止。</p>
<p>上朝罢，从容谓刘基、章溢曰：&ldquo;朕起淮右，以有天下。战阵之际，横罹锋镝者多，常恻然于怀。夫丧乱之民思治安，犹饥渴之望饮食。若更驱以法令，譬以药疗疾，而加之以鸩，民何赖焉！&rdquo;溢顿首曰：&ldquo;陛下深知民隐，天下苍生之福也。&rdquo;</p>
<p>上与儒臣论学术，陶安对曰：&ldquo;正道之不明，邪说害之也。&rdquo;上曰：&ldquo;邪说之害道，犹美味之悦口，美色之眩目。战国之时，纵横押阖之徒，肆其邪说。诸侯急于利者多从之，往往事未就而国随以亡，此诚何益。夫邪说不去，则正道不兴，天下焉得而治！&rdquo;安对曰：&ldquo;陛下所言，深探其本。&rdquo;上曰：&ldquo;仁义，治天下之本也。贾生论秦之亡，不行仁义之道。夫秦袭战国之弊，又安得知此！&rdquo;</p>
<p>天下府州县官来朝，陛辞上谕之曰：&ldquo;天下初定，百姓财力俱困，譬犹初飞之鸟，不可拔其羽，新植之木，不可摇其根，要在赡养生息之而已。惟廉者能约己而利人，贪者必?人而厚已。有才敏者或尼于私，善柔者或昧于欲，此皆不廉致之也。尔等当深戒之！&rdquo;</p>
<p>甲申，诏遣周铸等一百六十四人往浙西核实田亩，谕中书省臣曰：&ldquo;兵革之余，郡县版籍多亡，今欲经理以清其源，无使过制以病吾民。夫善政在于养民，养民在于宽赋。其遣周铸等往诸府县核实田亩，以定赋税，此外无令有所妄扰。&rdquo;</p>
<p>上谓刘基曰：&ldquo;曩者群雄角逐，生民涂炭。今天下次第已平，思所以生息之道，何如？&rdquo;基对曰：&ldquo;生民之道，在于宽仁。&rdquo;上曰：&ldquo;不施实惠，而概言宽仁，亦无益耳。以朕观之，宽民必当阜民之财，息民之力。不节用则民财竭，不省役则民力困，不明教化则民不知礼义，不禁贪暴则无以遂其生。&rdquo;基顿首曰：&ldquo;此所谓以仁心行仁政也。&rdquo;</p>
<p>二月，敕中书省臣定郊社宗庙礼以闻。于是李善长、傅?、陶安等引古酌今，拟冬至祀昊天上帝于圜丘，以大明、夜明星、太岁从。夏至祀方丘，以五岳、五镇、四海、四渎从。四代各一庙，庙皆南向，以四时孟月祭，及岁除，则合祭于高庙。社稷以春秋二仲月上戊日。从之。</p>
<p>定卫、所官军及将帅将兵之法。自京师及郡县皆立卫、所，大率以五千六百人为一卫，一千一百二十人为一所，一百一十二人为百户所。每百户所设总旗二名，小旗十名，官领钤束，通以指挥使等官领之。大小相连，以成队伍。有事征伐，则诏总兵官佩将印领之。既旋，则上所佩将印于朝，官军各回本卫，大将军身还第。权皆出于朝廷，不敢有专擅。自是征伐，率以为常。</p>
<p>丁未，诏以太牢祀孔子于国学，仍遣使诣曲阜致祭。诏衣冠悉如唐制。乙丑，命中书议役法。上以立国之初，经营兴作，恐役及贫民，乃命中书省验田出夫。于是省臣奏议，田一顷，出丁夫一人，不及</p>
<p>顷者，以别田足之，名曰&ldquo;均工夫&rdquo;。遇有兴作，农隙用之。庚午，命选柄子监生侍太子读书。三月丁未，命翰林儒臣修《女诫》。上谓学士朱升等曰：&ldquo;治天</p>
<p>下者，修身为本，正家为先。正家之道，始于夫妇。后妃虽母仪天下，然不可以预政事。至于嫔嫱，不过备职事，侍巾栉，若宠之太过，则上下失序。观历代宫阃，政由内出，鲜有不为祸乱者也。内嬖惑人，甚于鸩毒，惟贤明之主能察之于未然，其他未有不为所惑者。卿等纂修《女诫》及贤妃之事可为法者，使后世子孙知所持守。&rdquo;</p>
<p>甲申，徐达奏上所获山东土地、甲兵数。时近臣因进言山东有银场可兴举者，上曰：&ldquo;银场之弊，利于官者少，损于民者多。今凋瘵之余，岂可以此重劳民力。昔人有拔茶种桑，民获其利者，汝岂不知！&rdquo;言者惭而退。</p>
<p>乙酉，蕲州进竹簟，命却之。谕中书省臣曰：&ldquo;古者方物之贡，惟服食器用，无玩好之饰。今蕲州进竹簟，未有命而来献，天下闻风争进奇巧，则劳民伤财，自此始矣。其勿受。仍令四方，非朝廷所需，毋得妄献。&rdquo;</p>
<p>夏四月丁未，命图古孝行及身所经历艰难起家战伐之事，以示子孙。上谓侍臣曰：&ldquo;朕本农家，祖父皆长者。积善余庆，以及于朕。今图此者，后世子孙富贵易骄，使观之，知王业艰难也。&rdquo;</p>
<p>丙辰，禁宦官预政典兵。上谓侍臣曰：&ldquo;吾见史传所书，汉、唐末世，皆为宦官败蠹，未尝不为之惋叹。《易》称：&lsquo;开国承家，小人勿用。&rsquo;其在宫禁，止可使之供洒，扫给使令而已，岂宜预政典兵。汉、唐之祸虽宦官之罪，亦人主宠爱之使然。向使宦官不得典兵预政，虽欲为乱，其可得乎？&rdquo;</p>
<p>秋七月，带刀舍人周宗上疏，请府州县开设学校，上嘉纳之。庚寅，赈恤中原贫民。中书省臣虑财匮，上曰：&ldquo;周穷乏者，不患无余财，患无其心。果心注之，何忧不赡。&rdquo;</p>
<p>闰七月丁未，征天下贤才至京，授以守令。上语中书省臣曰：&ldquo;布衣之士，新授以政，必先养其廉耻，然后责其成功。《洪范》曰：&lsquo;既富方[QDXD]。&rsquo;此古人之良法美意也。&rdquo;乃厚赐而遣之。</p>
<p>免吴江、广德、太平、宁国、和、滁水旱灾租。</p>
<p>八月，漳州府通判王?上言：&ldquo;人君修德之要有二：忠厚以为心，宽大以为政。昔者周家忠厚，故垂八百年之基；汉室宽大，故开四百年之业。盖上天生物为心，春夏长养，秋冬收藏，其间雷电霜雪，有时而搏击肃杀焉，然皆暂而不常。向使雷电霜雪无时不有，上天生物之心息矣。臣愿陛下之法天道也。浙西既平，租赋既广，科敛之当减。犹可议者，臣愿陛下之顺人心也。&rdquo;上嘉纳之。时反元政，尚严厉，故?以为言。</p>
<p>上谓宋濂等曰：&ldquo;秦始皇、汉武帝好尚神仙，以求长生，卒无所得。使移此以图治天下，安有不理。以朕观之，人君能清心寡欲，使民安田里，足衣食，熙熙■■而不自知，即神仙也。&rdquo;</p>
<p>始置六部官。先是，中书省惟设四部，掌钱[QDXD]、礼仪、刑名、营造。至是，乃定置吏、户、礼、兵、刑、工六部，分理庶务。御史中丞刘基致仕。先是，上北巡，命基同李善长留守京师。</p>
<p>基言于上曰：&ldquo;宋、元以来，宽纵日久，当使纪纲振肃，而后惠政可施也。&rdquo;上然之。基素刚严，凡僚吏有犯，即捕治之；宦者监工匠不肃，启皇太子捕置法；宿卫舍人奕棋于直舍，按治之；人皆侧足立。中书都事李彬?法事觉。彬素附善长，善长托基缓其狱。基不允，遣人驰奏，请诛彬，上可其奏。时大旱，善长等方议祷雨，而诛彬之报适至，善长曰：&ldquo;今欲祷雨，可杀人乎？&rdquo;基怒曰：&ldquo;杀李彬，天必雨。&rdquo;遂斩彬，善长■之。上还，怨基者多诉于上前。善长亦言基专恣，语颇切。会基有丧，告归，许之。</p>
<p>上幸北京，放元宫人。命学士詹同等十人分行十道，旁求隐逸之士。有司奏造乘舆服御诸物应用金者，特命以铜为之。有司言费小</p>
<p>不足惜，上曰：&ldquo;朕富有四海，岂吝于此。然所谓俭约者，非身先之，何以率下。且奢侈之原，未有不由小至大者也。&rdquo;冬十月甲午，司天监进元所置水晶刻漏，备极机巧。中设二木</p>
<p>偶人，能按时自击钲鼓。上览之，谓侍臣曰：&ldquo;废万几之务，用心于此，所谓作无益害有益也。&rdquo;命左右碎之。十一月辛丑，建大本堂，命取迸今图籍充其中，延儒臣教授太</p>
<p>子、诸王，以起居注魏观侍太子说书。上问太子：&ldquo;近儒臣讲说经史何事？&rdquo;对曰：&ldquo;昨讲《汉书》七国叛汉事。&rdquo;遂问：&ldquo;此曲直孰在？&rdquo;对曰：&ldquo;曲在七国。&rdquo;上曰：&ldquo;此讲官偏说耳。景帝为太子时，常投博局杀吴王世子。及为帝，又听晁错之说，黜削诸侯。七国之变，实由于此。若为诸子讲此，则当言藩王必上尊天子，下抚百姓，为国家藩辅，以无挠天下公法。如此，则为太子者知敦睦九族，隆亲亲之恩，为诸子者知夹辅王室，尽君臣之义。&rdquo;</p>
<p>甲辰，以孔希学袭封衍圣公，孔希大为曲阜知县，皆世袭。立孔、颜、孟三氏教授，司尼山、洙泗二书院。命博士孔克仁等授诸子经，功臣子弟亦令入学。</p>
<p>十二月己巳，上退朝还宫，太子、诸王侍。上指宫中隙地谓之曰：&ldquo;此非不可起亭台馆榭，为游观之所，诚不忍重伤民力耳。昔商纣琼宫瑶室，天下怨之。汉文帝欲作露台，惜百金之费，当时国富民安。尔等常存儆戒。&rdquo;</p>
<p>辛未，诏中书省令礼官定官民丧服之制。时人民仍元俗，丧葬作乐娱尸，御史高原侃奏禁之。二年春正月庚子，上御奉天门，召元旧臣，问其政事得失。马</p>
<p>翼对曰：&ldquo;元有天下，宽以得之，亦宽以失之。&rdquo;上曰：&ldquo;以宽得之，则闻之矣；以宽失之，未之闻也。夫■急则踬，弦急则绝，民急则乱，居上之道，正当用宽。元季君臣，?于逸乐，循至沦亡，其失在纵弛，非宽也。大抵圣王之道，宽而有制，不以废弃为宽；简而有节，不以慢易为简；施之适中，则无弊矣。&rdquo;</p>
<p>免中原田租，诏曰：&ldquo;朕本淮右布衣，因天下乱，率众渡江，十有四年。命将北征，兵渡大河。齐、鲁之民，欢然馈迎。近平燕都，下晋、冀，民久被兵，困征敛。其北平、山东、山西，免今年税粮。河南诸郡，西抵潼关，北界大河，南至唐、邓、光、息，亦行蠲免。秦、陇新附之民，俱如一体，以称朕意。&rdquo;</p>
<p>免江南田租，诏曰：&ldquo;朕渡江之始，驻兵太平，继克镇江，下宣城，西征北伐，罔不底定。朕念创业之初，诸郡供亿繁重，尝深悯之。今天下十定其九，太平、应天、镇江免粮税一年，宁国、广德、无为、滁、和亦如之。&rdquo;</p>
<p>二月丙寅，诏修《元史》。上谓廷臣曰：&ldquo;近克元都，得元十三朝实录。元虽亡，史所以劝惩，不可废。&rdquo;乃诏左丞相李善长、前起居注宋濂、漳州府通判王?总裁，征山林遗逸之士汪克宽等十六人同纂修，取元《经世大典》诸书资参考。又遣儒士欧陽佑等往北平，采访元统、至正事迹。</p>
<p>壬午，上躬耕籍田于南郊。既又命皇后率内外命妇蚕于北郊，以为祭祀衣服。三月戊申，上与詹同论文章，上曰：&ldquo;古人为文章，以明道德，通世务。典谟之言，皆明白易知。至如诸葛孔明《出师表》，亦何尝</p>
<p>雕刻为文，而诚意溢出，至今诵之，使人忠义感激。近世文士，立辞虽艰深，而意实浅近，即使相如、扬雄，何礻卑实用。自今翰林为文，但取通道理，明世务者，无事浮藻。&rdquo;</p>
<p>夏四月癸巳，淮安、宁国、镇江、扬州、台州各献瑞麦，一茎五穗、三穗者甚众。群臣贺，上曰：&ldquo;朕为生民主，惟思修德致和，使三光平，寒暑时，为国家之瑞，不以物为瑞也。汉武帝获一角兽，产九茎芝，好功生事，卒使海内空虚。其后神爵、甘露之侈，至山崩地震，而汉德于是乎衰。由此观之，嘉祥无征而灾异有验，可不戒哉！&rdquo;已而礼部尚书崔亮奏：&ldquo;祥瑞，国家休征。按《唐六典》四瑞，有大瑞、上瑞、中瑞、下瑞。大瑞：景星、庆云、麟、凤、龟、龙之类；上瑞：白狼、赤兔之类；中瑞：苍鸟、朱雁之类；下瑞：岐麦、嘉禾、芝草、连理枝之类。今拟祥瑞，合大瑞者，所司表奏，余瑞验实图进。&rdquo;上曰：&ldquo;卿等所议，但及祥瑞而不及灾异。不知灾异乃上天示戒，所系尤重。今后四方或有灾异，无论大小，皆令所司实时飞奏。&rdquo;</p>
<p>上与侍臣论待大臣之体。刘基曰：&ldquo;古者公卿有罪，盘水加剑，密室自裁，未尝鄙辱之。&rdquo;詹同因取《大戴礼》、《贾谊疏》以进。六月丁卯，谕国子学官教养人才，国子生习骑射。</p>
<p>秋八月己巳，命吏部定内侍诸司官制。上曰：&ldquo;朕观《周礼》，Yan寺未及百人。后世至?俞数千，卒为大患。今虽未能复古，亦当为防微之计。古时此辈所治，止于酒浆酰醢，司服守祧。今朕亦不过以备使令，可斟酌其宜，毋令过多。&rdquo;又顾侍臣曰：&ldquo;求善良于中涓，百无一二。用为耳目，即耳目蔽；用为腹心，即腹心病。驭之之道，但当使之畏法，不可使之有功。有功则骄恣，畏法则检束。&rdquo;</p>
<p>监察御史睢稼请命府州县长吏月朔会民读法。诏儒臣纂修《礼书》。九月，上诏问群臣建都之地。或言关中天府之国，或言洛陽天地之中，汴梁亦宋旧京，或言北平宫室完备。上以平定之初，民未</p>
<p>休息，供给力役，悉资江南。建业长江天堑，足以立国。临濠前江后淮，以险可恃，以水可漕，诏以为中都。</p>
<p>冬十月辛巳，诏天下郡县皆立学。上谕中书省臣曰：&ldquo;学校之设，名存实亡。兵革以来，人习战斗。朕谓治国之要，教化为先。教化之道，学校为本。今京师虽有大学，而天下学校未兴，宜令郡县皆立学。&rdquo;于是诏府设教授一、训导四、生员四十人。州设学正一、训导三、生员三十人。县设教谕一、训导二、生员二十人。学者专治一经，以礼、乐、射、御、书、数设科分教。务求实才，顽不率者黜之。</p>
<p>三年春二月壬戌，上行后苑，见鹊巢卵翼之劳，喟然而叹，令群臣亲老者，许归养。召浙西、苏州富民至京师，面谕：&ldquo;毋凌弱，毋贪贫，毋虐小，</p>
<p>毋饮老。孝敬父母，和睦亲族，周恤贫乏。&rdquo;各赐酒食而遣之。戊子，诏天下有司推访贤才。三月庚寅，免应天、徽州等十三府州，河南、山东、北平税粮。</p>
<p>丁酉，郑州知州苏琦上言三事：&ldquo;一、关辅、平凉、北平、辽右余孽未平，调兵转粟，事难卒办。请议屯田积粟，以示久长。一、选重臣才兼文武，练达边务者，分镇要害，怀之以德。其沙漠非要害处，当毁其城郭，徙人民于内地。一、垦田以实中原。自辛卯河南兵起，天下騷然。十年之间，耕桑之地变为草莽。宜责之守令，召诱流徙未入籍之民，官给牛种，及时耕耨。其守令能增户开田，从巡历御史按察司申举。&rdquo;书奏，命中书省采行之。</p>
<p>夏四月，以危素为翰林侍读学士，已，谪素居和州。素居弘文馆，一日，上御东阁，闻履声橐橐，上问为谁，对曰：&ldquo;老臣危素。&rdquo;上曰：&ldquo;是尔耶！朕将谓文天祥耳。&rdquo;素惶惧顿首。上曰：&ldquo;素元朝老臣，何不赴和州看守余阙庙去！&rdquo;遂有是谪。素?俞年卒。</p>
<p>夏五月甲午，置司农司。上以中原兵兴以来，田多荒芜，命省臣议计民授田，设官以领之。于是设司，开治所于河南。乙未，严宫阃之政，著为令，俾世守之。上以元末宫嫔女谒，</p>
<p>私通外臣，或番僧入宫，摄持受戒，而大臣命妇亦往来禁掖，氵?渎亵乱。遂深戒前代之失，著为典：皇后止得治宫中嫔妇事，宫门之外，不得与焉。宫费奏自尚宫，内使监覆之，始支部。违者死，私书出外者罪如之。宫人疾，言其状，征药。群臣命妇，节庆朔望朝见中宫，无故不得入。人君无见外命妇礼。天子亲王后妃宫嫔，慎选良家子女，进者勿受。</p>
<p>己亥，诏设科取士，定科举格。初场，各经义一道，《四书》义一道。二场，论一道，诏、诰、表、笺内科一道。三场，策一道。中式者，后十日以骑、射、书、策、律五事试之。诏曰：&ldquo;成周之际，取才于贡士，贤者在职，民有士君子之行。汉、唐、宋科举，但贵词章，不求德艺。前元设科取士，权家势要，结纳奔竞，贤者耻与并进，甘隐山林。自今八月为始，特设科举，务在经明行修，博古通今。其中选者，朕将亲策于廷，观其学识，第其高下而任之。非由科举者，毋得为官。许高丽、安南、占城诸国，以乡贡赴试于京师。&rdquo;</p>
<p>丁未，诏行大射礼。令太学生及天下郡县学生员皆习射。</p>
<p>辛亥，诏定服色。礼部奏：&ldquo;夏尚黑，殷尚白，周尚赤，秦尚黑，汉尚赤，唐服饰尚黄，旗帜尚赤。国家取法周、汉、唐、宋以为治，尚赤为宜。&rdquo;上从之。</p>
<p>六月癸亥，诏岳镇海渎，并去前代所封名号，以山水本名称其神，禁婬祠。免苏州逋粮。诏苏、松、嘉、湖、杭五郡，民无田产者往临濠耕种，以所种田为世业，官给牛种，舟粮资遣，三年不征税。时徙</p>
<p>者四千余户。</p>
<p>秋九月，《大明集礼》书成，诏刊行之。其书以吉、凶、军、宾、嘉、冠服、车辂、仪仗、卤簿、字学、乐为纲。所该之目，吉礼十四：曰祀天，曰祀地，曰宗庙，曰社稷，曰朝日，曰夕月，曰先农，曰太岁，风、雷、云、雨师，曰岳镇海渎，天下山川，城隍，曰旗纛，曰马祖、先牧、社马步，曰祭厉，曰祀典神?，曰三皇、孔子。嘉礼五：曰朝会，曰册拜，曰礼冠，曰婚，曰乡饮酒礼。宾礼二、曰朝贡，曰遣使。军礼三：曰亲征，曰遣将，曰大射。凶礼二：曰吊赙，曰丧仪。又冠服、车辂、仪仗、卤簿、字学各一。乐三：曰钟律，曰雅乐。曰俗乐。凡升降仪节、制度名数皆备具，通五十卷。</p>
<p>冬十月丙辰，御史袁凯言保全功臣之道，从之。敕省台延聘儒士于午门，与诸将说书。四年春二月，免太平、镇江、宁国田租。命工部遣官往广东买</p>
<p>耕牛，给中原屯种之民。三月，策试进士于奉天殿，始令进士释褐，行释菜礼。遣使祭历代帝王陵寝，祀帝王三十五。在河南者十：陈州祀伏羲、殷高宗，孟津祀汉光武，洛陽祀汉明帝、章帝，郑州祀周世宗，</p>
<p>巩县祀宋太祖、太宗、真宗、仁宗。在山西者一：荣河祀商汤。在山东者二：东平祀唐尧，曲阜祀少昊。在北平者三：内黄祀殷中宗，滑县祀颛顼、高辛。在湖广者二：酃县祀神农，宁远祀虞舜。在浙江者二：会稽祀夏禹、宋孝宗。在陕西者十五：中部祀黄帝，咸陽祀周文王、武王、成王、康王、宣王、汉高帝、文帝、景帝，兴平祀汉武帝，长安祀汉宣帝，三原祀唐高祖，醴泉祀唐太宗，蒲城祀唐宪宗，泾陽祀唐宣宗。</p>
<p>闰三月，命吏部定内监等官品秩，自监正令五品以下，至从七品有差。上谓侍臣曰：&ldquo;古之宦坚，不过司晨昏、供使令而己。自汉邓太后以女主称制，不接公卿，乃以阍人为常侍、小黄门通命。自此以来，权倾人主。吾防之极严，犯法者必斥去之，履霜坚冰之意也。&rdquo;</p>
<p>夏五月，免江西、浙江田租。六月戊申，吏部尚书詹同、礼部尚书陶凯作《宴享九奏乐章》：</p>
<p>曰《本太初》，曰《仰大明》，曰《民初生》，曰《品物亨》，曰《御六龙》，曰《泰阶平》，曰《君德成》，曰《圣道成》，曰《乐清宁》。上以协律善之，悉屏俗乐。</p>
<p>秋八月，免淮扬、临濠、泰、滁、无为田租。上手书问刘基曰：&ldquo;近西蜀平，疆宇恢广。元以宽失天下，朕救之以猛。然小人但喜宽，遂恣诽谤。今天鸣八载，日中黑子叠见，卿宜条悉以闻。&rdquo;基上言以为：&ldquo;雪霜之后，必有陽春。今国威已立，宜少济以宽。&rdquo;上以其书付史馆。或有言杀运三十年未除者，基曰：&ldquo;若使我当国，扫除俗弊，一二年后宽政可复也。&rdquo;</p>
<p>五年夏六月甲辰，命工部造红牌，镌戒谕后妃之辞，悬于宫中。定宦官禁令。冬十二月甲戌，敕中书，命&ldquo;有司考课，必有学校农桑之绩，违者降罚&rdquo;。已而，莒州日照知县马亮考满，无课农兴学之效，而长</p>
<p>于督运，命黜之。山西汾州考平遥主簿成乐，能恢辨商税，上曰：&ldquo;恢辨，是额外取民也。主簿职在佐理县政，抚安百姓，岂以恢辨为能！州之考非是。&rdquo;命吏部移文讯责。</p>
<p>命仍祀孟子。初，国子监请释奠，命罢孟子祀。至是，上曰：&ldquo;孟子辟邪说，辨异端，发明先圣之道，其复之。&rdquo;六年春正月，来朝守令陛辞，谕以慈祥岂弟，毋作伪。</p>
<p>甲寅，以举人张唯、王琏等为编修，入文华堂肄业，诏太子赞善宋濂、正字桂彦良为之师。上听政之暇，辄幸堂中，定其优劣，赐白金、弓矢、鞍马，宠遇甚隆。</p>
<p>二月甲午，诏暂罢科举，令有司察举贤才。上谕中书省臣曰：&ldquo;朕设科举，求天下贤才以资任用。今所司多取文词，及试用之，不能措诸行事者甚众。朕以实心求贤，而天下以虚文应之，甚非所以称朕意也。其暂罢天下科举。有司察举贤才，必以德行为本，文艺次之。&rdquo;</p>
<p>夏四月，命吏部访求天下贤才。修《昭鉴祖训录》成。初，上命陶凯等采摭汉、唐以来藩王可为观戒者。书成，赐名《昭鉴祖训录》。目十三：曰箴戒，曰持守，</p>
<p>曰严祭祀，曰谨出入，曰慎国政，曰礼义，曰法律，曰内令，曰内官，曰职制，曰兵卫，曰营缮，曰供用。上亲为之叙，颁赐诸王。</p>
<p>秋八月，上尝从容谘正字桂彦良以治道，彦良对曰：&ldquo;道在正心，心不正则好恶颇，好恶颇则赏罚差，赏罚差则太平未有期也。&rdquo;是时，上惩元氏以宽纵失天下，颇用重典。上谓彦良曰：&ldquo;法数行而辄犯，奈何？&rdquo;彦良曰：&ldquo;用德则逸，用法则劳。&rdquo;上曰：&ldquo;江南大儒，惟卿一人也。&rdquo;</p>
<p>九月庚戌，诏禁对偶文辞，命翰林院儒臣择唐、宋名儒笺表可为法者。群臣以柳宗元《代柳公绰谢表》及韩愈《贺雨表》进，令中书省颁为式。冬十月壬辰，令考究前代纠劾内官法。</p>
<p>十二月，令郡县止存大寺观一，僧道并居焉。禁女子四十下者为尼。七年春正月庚午，令六部官毋得轻调，有年劳者就本部升用。谕吏部曰：&ldquo;古称任官惟贤才。凡郡县得一贤守令，如颍川有黄霸，</p>
<p>中牟有鲁恭，何忧不治。今北方郡县，有民稀事简者，而设官与繁剧同，其量减之！&rdquo;八年春正月甲子，诏天下郡县访穷民无依者，给衣食屋舍。丁亥，诏天下闾里皆立社学，延师儒教子弟，有司以时程督。</p>
<p>上以北方丧乱之后，命御史台选柄子生往各郡分教，谕曰：&ldquo;致治在于善俗，善俗在于教化。教化行，虽闾阎可使为君子，教化废虽中材或坠于小人。&rdquo;给廪食衣服而遣之。</p>
<p>山陽民，父得罪当杖，子请代。上曰：&ldquo;朕为孝子屈法。&rdquo;特释之。十二月，陕州人献天书，斩之。九年夏六月，诏改中书行省为承宣布政使司。秋九月，中书省奏福建参政魏鉴、瞿庄笞死奸吏。上曰：&ldquo;君之</p>
<p>驭臣以礼，臣之驭吏以法。吏诈则政蠹，政蠹则民病。朕尝令吏卒违法，绳之以死。有司多不法，为下所持，任其纵横，莫敢谁何。今两参政能?奸吏于极刑，所谓惟仁人能恶人也。&rdquo;特赐玺书劳之。</p>
<p>闰九月庚寅，钦天监奏：&ldquo;五星紊度，日月相刑。&rdquo;下诏求言。山西平遥训导叶居升闻诏，谓人曰：&ldquo;今天下有三事，其二事易见而患小，其一事难知而患大。此三者积于吾心久矣。虽不求，吾犹将言之，况有明诏乎！&rdquo;乃上言曰：&ldquo;臣观当今之事，大过者有三：曰分封太侈也，曰用刑太繁也，曰求治太速也。臣观历代开国之君，未有不以尚德缓刑而结民心，亦未有不以专事刑罚而失民心。国祚长短，悉由于此。三代、秦、汉、隋、唐享国之数，具在方册，昭然可观也。今议者曰：&lsquo;宋、元中叶之后，纪纲不振，专事姑息，以致亡灭。陛下所以痛惩其弊，而矫枉之者也。&rsquo;姑以当今刑法言之，笞、杖、徒、流、死，今之五刑也。用此五刑，既无假贷，一出乎大公至正可也。而用刑之际，多出圣衷，致使治狱之吏务求深刻，以趋求上意。深刻者多获功，平允者多获罪，或至以赃罪多寡为殿最。欲求取狱之平允，岂易得哉！近者特旨：杂犯死罪，免死充军，其余以次仿流徒律。又删定旧诸律条减宥有差。此渐见宽宥全活者众，而主上好生之仁，已蔼然布乎宇内矣。然法司之治狱，犹循旧弊，虽有宽宥之名，而无宽宥之实。所谓实者，在主上不在臣下也。故必有罪疑惟轻之意，而后好生之德洽于民心，必有王三宥然后刑之政，而后有囹圄空虚之效。唐太宗曰：&lsquo;鬻棺之家，欲岁之疫。非欲害于人，欲利于棺售故耳。&rsquo;今法司核理一狱，必求深以成其考，今作何法使得平允？古之为士者，以登仕版为荣，以罢职不叙为辱。今之为士者，以混迹无闻为福，以受玷不录为幸，以屯田工役为必获之罪，以鞭笞捶楚为寻常之辱。其始也，朝廷取天下之士，网罗捃摭，务无遗逸，有司催迫上道，如捕重囚。比至京师，而除官多以貌选，故所学或非其所闻，而其所用或非其所学。洎乎居官，言动一跌于法，苟免诛戮，则必屯田、工役之科。所谓&lsquo;取之尽锱铢，用之如泥沙&rsquo;。率是为常，少不顾惜。然此亦岂人主乐为之事哉？欲人之惧而不敢犯也。窃见数年以来，诛杀亦可谓不细矣，而犯者日月相踵。岂下人之不惧哉？良由激浊扬清之不明，善恶贤愚之无别。议能之法既废，以致人不自厉，而为善者怠。若是，非用刑之烦者乎？汉之世，尝徙大族于山林矣，未闻实之以罪人也。今凤陽皇陵所在，龙兴之地，而率以罪人居之。以怨嗟愁苦之声，充斥园邑，朝廷非所以恭承宗庙意也。贼人伪四大王突窜山谷，如狐如鼠，无窟可追，而乃劳重兵以讨之。彼即惊骇溃散，兼之深山大壑，人迹不能追踪之地，捕之数年，既无其方，乃归咎于新附户籍之细民而迁徙之。騷动四千里之地，鸡犬不得宁息。况新附之民，日前兵难，流于他所，朝廷许之复业而来归者；今乃就附籍者，取其数而尽迁之，是法不信于民也。夫有户口而后田野辟，田野辟而后赋税增。臣恐自兹之后，北郡户口，不复得增矣。凡此皆臣所谓太过，而足以召灾异者也。臣愿自今朝廷宜录大体，赦小饼，明诏天下，备举八议之法，严深刻之吏，断狱平允者则超迁之，苛刻聚敛者则罢黜之，兆民自安，天变自消矣。昔者，周自文、武至于成、康，而后教化大行。汉自高帝至于文、景，而后号称富庶。文王、武王、高帝之才，非不能使教化行，以致富庶也，盖天下之治乱，气化之转移，人心之趋向，皆非一朝一夕之故。臣谓天下趋于治也，犹坚冰之将泮也。冰之坚，非太陽一日之光能消之也。陽气发生，土脉微动，然后能使之融释。圣人之治天下，亦犹是也。求治之道，莫先于正风俗。正风俗之道，莫先于使守令知所务。使守令知所务，莫先于使风宪知所重。使风宪知所重，莫先于朝廷知所尚。则必以簿书、期会、狱讼、钱谷之不报为可恕，而流俗失世败坏为不可不问，而后正风俗之道得矣。今之守令，以户口、钱粮、簿书、狱讼为急务，至于农桑、学校，王政之本，乃视为虚文，而置之不问。以农桑言之，方春，州县下一文帖，里甲申文状而已。守令未尝亲点视种莳次第旱涝预备之具也。以学校言之，廪膳生员，国家资之以取人才之地也。守令亦鲜有礼让之实，作其成器者。朝廷首重社学，守令徒具文案，备照刷而已。及宪司分部按临，亦但循习故常，未常差一人巡行点视。兴废之实，上下视为虚文如此，小民不知孝弟忠信为何物，此守令未知所务之失也。风纪之司，所以代朝廷倡导风化，条举纲目，至于听讼谳狱，其一事耳。今专以讼狱为要务，以获赃多者为称职，以事绩少者为?茸。一有不称，虽有忠臣、孝子、义夫、节妇，视为虚文末节，而不暇举。此风宪未知所重之失也。守令亲民之官，风宪亲临守令之官，未知所务如此，所以求善治而卒未能也。《王制》论乡秀士升于司徒，司徒升于太学，太学正升诸司马，司马辨论官材，论定然后官之，任官然后爵之，其考之详如此。今使天下郡县生员升于太学，或未数月，遽选入官者，间亦有之。世间奇才，罕有如颜回、耿?、邓禹者，固未可拘于常法。开国以来，选举秀才不为不多，选任名位不为不重。自今数之，贤者能有几人乎？凡此皆臣所谓求治太速之过也。&rdquo;书奏，逮问，瘐死狱中。</p>
<p>冬十月，上与侍臣论女宠、寺人、外戚、权臣、藩镇、四裔之祸，曰：&ldquo;木必蠹而后风入之，体必虚而后病乘之。国家之事，亦由是矣。汉亡于外戚、Yan寺，唐亡于藩镇、戎狄。然制之有道，贵贱有体，恩不掩义，女宠之祸何自而生！不牵私爱，苟犯政典，裁以至公，外戚之祸何由而作！Yan寺职在使令，不假兵柄，则无寺人之祸。上下相维，大小相制，防壅蔽，谨威福，则无权臣之患。藩镇之设，本以卫民。财归有司，兵待符调，岂有跋扈之忧！至于御四裔，则修武备，谨边防，来则御之，去不穷追，岂有侵暴之虞！凡此数事，常欲著书，使后世子孙以时观省，亦社稷无穷之利也。&rdquo;</p>
<p>十二月，谕中书省臣：&ldquo;凡职官听选者，早与铨注，勿使资用乏绝，仍令有司给舟车送之。&rdquo;十年春正月，工部承差张致中上言三事：其一，慎择监察御史；</p>
<p>二，京师各府州县设常平仓以时敛散；三，北方开垦旷土，令农民自实亩数，以定税粮，守令不得责里甲虚增额数。擢为宛平知县。二月，免仕者徭役，著为令。</p>
<p>夏五月，有内侍以久侍内庭，从容言及政事，上即日斥遣还乡，命终身不齿。谕群臣曰：&ldquo;Yan寺之人，在左右久，其小忠小信，足以固结君心。及其久也，假威窃权，势遂至于不可抑。朕立法，寺人不许预政事，今决去之，所以惩将来也。&rdquo;</p>
<p>六月，诏天下臣民言事，得实封直达御前。秋八月庚戌，改建圜丘于南郊。先是，郊祀一如《周礼》，行之既久，风雨不时，灾异迭见。上谓&ldquo;天地犹父母，父母异处，人情</p>
<p>有所未安&rdquo;。乃命即圜丘旧址为坛，而以屋覆之，名大祀殿。癸丑，改建社稷坛于午门之右，共为一坛。十一月丁亥冬至，合祀天地奉天殿。是年，免河南、山西、广东、湖广田租。</p>
<p>十一年春三月，禁奏事关白中书省。十二年春三月，上退朝御便殿，召儒臣论治道。以国子学官李思迪、马懿独无言，谪之。十三年春正月，诏罢中书省，升六部官秩，如古六卿之制。</p>
<p>三月，命户部减苏、松、嘉、湖四府重税粮额。初，王师围姑苏，久不下，上怒其民附寇，且困于富室，而更为死守，因取诸豪族租簿佃历付有司，俾如其数为额，盖以惩一时也。至是，乃命减其额，旧一亩科七斗五升至四斗五升者，减十之二；四斗三升至三斗六升者，止征三斗。</p>
<p>五月，诏免天下今年田租，还山西军二万四千人为民。十四年春三月，上以北方自丧乱后，经籍残缺，命颁《五经》、《四书》于北方学校。</p>
<p>秋七月，举孝弟力田、贤良方正、文学之士。以何德忠、金思存等为参政、参议诸官。十五年夏四月辛巳，廉州府巡检王德亨上言取西戎水银坑，斥</p>
<p>之。广平府吏王允道言磁州临水镇地产铁，请如元时置铁冶都提举司辖之，岁可收铁百余万斤。上命杖之，流海外。五月，遣使求经明行修之士。广东儒士上治平策数千言，上以</p>
<p>其不及用贤，责之。以秀才曾泰为户部尚书。泰，江夏人，有学行，故不次擢用。上一日录囚毕，命御史袁凯送东宫覆审，■减之。凯还复命。</p>
<p>上问：&ldquo;朕与东宫孰是？&rdquo;凯顿首曰：&ldquo;陛下法之正，东宫心之慈。&rdquo;上大喜，悉从之。秋九月，晋府长史桂彦良上太平治要十二事：曰法天道、广地</p>
<p>理、顺人心、养圣德、培国脉、开经筵、精选举、审刑罚、敦教化、驭四裔、搜才俊、广咨访。上嘉纳之。十六年夏四月，刑部尚书开济议法巧密。上曰：&ldquo;竭泽而渔，害</p>
<p>及鲲鲕；焚林而田，祸及はっ巧。密之法，百姓何堪！非朕所望也。&rdquo;济强敏综核，善深文，莫能自脱。尝鬻狱，借死囚脱代。狱吏发之，棰狱吏死。冬十月，下济狱，伏诛。</p>
<p>十七年春三月戊戌，颁行科举成式。凡三年大比，乡试试三场。八月初九日，试《四书》义三，经义四。《四书》义主朱子《集注》。经义：《诗》主朱子《集传》，《易》主程、朱《传义》，《书》主蔡氏《传》及古《注疏》，《春秋》主左氏、公羊、?梁、胡氏、张洽《传》，《礼记》主古《注疏》。十二日试论一，判语五，诏诰章表内科一。十五日，试经史策五。礼部会试以二月，与乡试同。其举人则国子学生、府州县学生，暨儒士未仕、官之未入流者应之。其学校训导专主生徒，罢闲官吏、倡优之家与居父母丧者，俱不许入试。</p>
<p>秋七月丁酉，敕内官毋预外事。凡诸司毋与内监文移往来。冬十月丁亥，以秀才宋矩等十七人为监察御史。十八年春正月，上谕户部：&ldquo;农桑衣食之本，足食在于禁末作，</p>
<p>足衣在于禁华靡。申明天下，四民各守其业，不许游食庶民衣锦绣。&rdquo;十九年春三月，上谕户部：&ldquo;国家赋税已有定制，撙节用度，自有余饶。轻徭抑末，使得尽力农桑，自然家给人足，毋事聚敛伤国</p>
<p>体。&rdquo;秋七月，诏举经明行修、练达时务之士，年七十以上者，送京师。八月，上与侍臣论宋太宗改封桩库为内藏库，上曰：&ldquo;人君以四</p>
<p>海为家，何有公私之别。太宗，宋之贤君，亦复如是。他如汉灵帝西苑，唐德宗琼林、大盈库，不必深责。宋自干德、开宝以来，有司计度支所缺者，必籍其数，贷于内藏，课赋有余则偿之。是犹为商贾者，自与其家较量出入。内藏既盈，乃以牙签别其名物，参验帐籍。晚年出签示真宗曰：&lsquo;善保此足矣。&rsquo;贻谋如此，何足为训！《书》曰：&lsquo;慎厥终，惟其始。&rsquo;太宗首开财利之端，及其后世，困于兵革，三司财用耗竭，内藏积而不发。间有发缗钱几十万佐军需者，便以为能行其所难，皆由太宗不能善始故也。&rdquo;</p>
<p>二十年春正月，上闻锦衣卫多以非法讯鞫罪囚，命取其刑具悉焚之，所系囚仍送刑部审理。闰六月，申养老之政于天下。秋七月，有司请立武学，祀太公，上曰：&ldquo;文武非二涂也。太公</p>
<p>从祀帝王庙，罢其旧祀。&rdquo;二十一年夏四月，庶吉士解缙上言：&ldquo;陛下取天下于群盗，救生民于涂炭，此帝王之功也。绝女宠寺人之患，亡声色游畋之娱，此</p>
<p>帝王之略也。乃国初至今二十载，无几时不变之法，无一日无过之人。陛下尝云：&lsquo;世不绝贤。&rsquo;又云：&lsquo;民不畏死，奈何以死惧之。&rsquo;陛下好善而善不显，恶恶而恶日滋，良由诚信有间而用刑太繁也。尝闻陛下震怒诛锄奸逆矣，未闻诏书褒一大善，赏延于世者也。或朝赏而暮戮，或忽罪而忽赦，陛下每多自悔之时，辄有无及之叹。陛下又好观《道德》、《心经》、《说苑》、《韵府》诸书。臣窃谓刘向学不纯师，陰氏《韵府》，寒士丛说。臣愿陛下聚儒生，上溯唐、虞、夏、商、周纪之奥，下及关、闽、濂、洛之传，令臣执笔而随其后。若夫配天宜复扫地之规，尊祖宜备七庙之制。太常非俗乐可肄，官伎非人道所为。痛惩法外之刑，永革京城之役。妇女帷簿不修，方令逮系；大臣过恶当诛，且勿加戮。仿古蓝田吕氏，今义门郑氏家范，布之天下，率先以旌劝之。行授田均田之制，举常平义仓之法。古时书院学田，兴复而广益之。此化原所由始也。至律以人伦为重，而有给配妇女之条，则又何取乎义夫节妇哉！夫粢盛之洁，衣服之举，仪文之备，此畏天之末也。簿书之期，狱讼之断，钩距之巧，此治民之末也。&rdquo;上手持其疏，称缙奇才。然以其言颇迂，不及行。</p>
<p>二十二年冬十一月，上与翰林学士刘三吾论治民之道。三吾言：&ldquo;南北风俗不同，有可以德化，有当以威制。&rdquo;上曰：&ldquo;地有南北，民无二心。德以化君子，威以制小人，不因乎地也。&rdquo;</p>
<p>二十三年春正月，削潮州生员陈质军籍。质父戍大宁，已死，有司取质补伍。质上书请卒业，上曰：&ldquo;国家得一卒易，得一才难，朕岂少一持战之士乎！&rdquo;许之，除其伍。</p>
<p>二十五年秋七月，岢岚州学正吴从权、山陰教谕张恒给由至京师，上问民间疾苦，皆对曰：&ldquo;不知也，而非职事。&rdquo;上曰：&ldquo;宋儒胡瑗为苏、湖教授，其教诸生皆兼时务。圣贤之道，所以济世也。民情不知，则所教何事？其窜之极边。&rdquo;命刑部榜谕天下学校。</p>
<p>九月，诏求通晓历数推往知来者，爵封侯。山东监生周敬上疏谏，略曰：&ldquo;国祚修短，在德厚薄，非历数可定。陛下但当修德，则国祚自万世。陛下连年征伐，臣民皆以为耻不得国宝。臣闻国宝出自楚平王，秦始皇名之曰御玺。《易》曰：&lsquo;圣人之大宝曰位。何以守位曰仁。&rsquo;是知仁乃人君之宝，玉玺非宝也。方今力役繁兴，户口虽多，民劳者众。赋敛过厚，仓廪虽实，民贫者多。教化博矣，而民不悦。法度严矣，而民不服。汲黯言于汉武帝曰：&lsquo;陛下内多欲而外施仁义，奈何欲效唐、虞、三代之治乎？&rsquo;方今国则愿富，兵则愿强，城池则愿高深，宫室则愿壮丽，土地则愿广，人民则愿众，于是多取军士，广积税粮，征伐之功无虚日，土木之工无已时，如之何其可治也。洪武十二年钦录天下官吏，十三年大杀京民，不分臧否，岂无善人君子偶入诖误之中？方今水旱连年，未臻大稔，未必非杀戮无辜，感伤和气之所致也。&rdquo;疏奏，上颇纳其言，北征之议稍息。</p>
<p>二十六年夏四月，诏户部谕天下有司，凡遇岁饥，先发仓廪贷民，然后奏闻。著为令。秋七月戊申，选秀才张宗浚等，随詹事府左春坊官分班直文华</p>
<p>殿。侍讲毕，进说民间利害，田里稼穑等事，兼陈古今孝弟忠信、文学才艺诸故事，日以为常。寻以东宫官属阙，征浦江郑、王二姓子弟三十以上者选用。九月甲子，以郑济为左春坊左庶子，王勋为右春坊右庶子。未几，擢郑沂为礼部尚书。</p>
<p>冬十一月，天下学官入觐，上亲询以民间政事得失。泰州训导门克新敷对亮直，绍兴府教授王俊华文辞工赡。上擢克新为左赞善，俊华为右赞善，谓之曰：&ldquo;朕所以左克新而右俊华者，重直言故也。&rdquo;</p>
<p>二十七年夏四月庚戌，上谓工部曰：&ldquo;人之常情，饱则忘饥，暖则忘寒。一旦卒遇凶荒，则茫然无措。比年以来，时岁颇丰，然预防之计，不可不早。尔工部其谕民间，但有隙地，皆令种植桑枣，授以种植法。又益种绵花，蠲其税。岁终具数以闻。&rdquo;</p>
<p>秋九月庚申，《寰宇通衢书》成。方隅之目有八，东距辽东都司，东北至三万卫，西极四川松潘卫，西南距云南金齿，南?俞广东崖州，东南至福建漳州府，北暨太平、大宁卫，西北至陕西、甘肃。纵一万九百里，横一万一千五百里。四裔不与焉。</p>
<p>二十八年夏八月己丑，谕群臣禁黥、刺、腓、劓、Yan割之刑。秋七月，有道士献书，上曰：&ldquo;朕将跻天下生民于寿域，岂独一己之长生久视哉！&rdquo;命却之。</p>
<p>二十九年春三月壬申，诏：&ldquo;文庙从祀，罢扬雄，进董仲舒。&rdquo;从行人司副杨砥言也。三十年夏五月甲寅，《大明律诰》成，刊布中外。上御午门，谕</p>
<p>群臣以祥刑之意。谕侍读张信、侍讲戴彝以论思为职，&ldquo;凡国家政治得失，生民利病，当知无不言。昔唐陆贽、崔群、李绛在翰林，皆能正言谠论，</p>
<p>补益世道。当以古人自期，毋负擢用之意&rdquo;。九月辛亥，命户部令天下人民，每乡里各置木铎，选年老者，每月六次，持铎徇于道路。又令民每时置一鼓，凡遇农桑时月，晨</p>
<p>起击鼓会田所。怠惰者，里老督责之。里老不劝督者罚。遇婚姻死丧吉凶等事，一里之内，互相?给。</p>
<p>十一月，上御奉天殿，见散骑舍人衣极鲜丽，上问：&ldquo;制用几何？&rdquo;对曰：&ldquo;五百贯。&rdquo;上曰：&ldquo;五百贯，农夫数口之家一岁之资也，而尔费之一衣。骄奢若此，岂不暴殄！&rdquo;命切戒之。</p>
<p>三十一年春正月，上以山东、河南民多惰于农事，命户部遣人材分诣各郡县，督民耕种，具籍所种田地与收[QDXD]粟之数以闻。谷应泰曰：太祖以淮西布衣，仗剑讨乱，十五年之间，遂成帝</p>
<p>业，开明堂，礼上帝，功云烈矣。然而身在行间，手不辍书，礼致儒臣，深思治道。慨自宋叶凌迟，生民无主。西京礼乐，失自周迁；晋代风流，亡于江左；继之元人失驭，浊乱乖离。自古祸乱浸婬，圣学放废，未有若是之酷者也。非帝神灵倔起，智勇挺兴，亦乌能克勘祸乱，率由旧章，拨乱反正，若斯之速者乎！</p>
<p>观其惩宦寺之失而禁内官预政，惩女宠之祸而戒母后临朝，惩外戚之乱而令不封后家，惩藩镇之变而制武臣不预兵食，祸本乱阶，防维略尽。至于着律令，定典礼，置百官，立宗庙，设军卫，建学校，无不损益质文，斟酌美备。?扁考百王之迹，深明治乱之故，振坠绪于秦灰，永贻谋于周历。夫沛公老死行间，汉治尽仍秦弊；光武同符高祖，三公仅参吏治；唐美贞观，内多惭德；宋推艺祖，外寡经营；求其网罗前哲，范围后王，概乎未之逮也。观其官制、典礼，律令、宝训，女诫、卧碑，木铎、《祖训》，大言炎炎，至文郁郁，义监二代，法备三千，共贯同条，金声玉振。所以吴札初来，必观周礼；武王下车，不改商旧。盖集大成者难为毁，继至善者难为功。龙门作史，不能成谤帝之书；陆机悲吴，犹能著《辨亡》之论。以视秦中父老，夸美三章；宋室子孙，侈功杯酒，方斯盛轨，风云陋矣。</p>
<p>而或者谓其诛戮韩、彭，广封宗室；猜疑豪杰，迁徙富民；直言庾死狱中，诗过谪戍荒徼；贾谊流涕于剑盘，绛侯摧心于牍背。所以七国之衅，实启养痈；黄巾之祸，不无食报；河北降城，竟无男子；青城仗节，独有侍郎；或亦作法之凉，遂有天道之还乎？盖汴都城陷，尽歼诸王，元季群雄，率起大盗，因而惩噎，不无吹羹。帝性沈鸷，果于屠杀，微类汉高，逊美唐、宋，或以此耳。虽然，隋文不永，谓以急亡，晋武短祚，又以宽败，矫枉之不妨过正，或亦英雄之善识时务也。《诗》云：&ldquo;虽无老成人，尚有典型。&rdquo;观其开国，规模弘远矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88613.html' class='pagedaohang'>【上一篇】<i>:○削夺诸藩</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88611.html' class='pagedaohang'>【下一篇】<i>：○胡蓝之狱</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>