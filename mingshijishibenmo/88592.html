<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○河决之患</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○河决之患</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88593.html' class='pagedaohang'>【上一篇】<i>:○南宫复辟</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88591.html' class='pagedaohang'>【下一篇】<i>：○景帝登极守御</i></a></span>
</ul>
<div class="articleContent" id="articleContent"> <p>卷三十四</p>



<p>○河决之患</p>
<p>英宗正统十三年秋七月，河决荥陽，经曹、濮，冲张秋，溃沙湾东堤，夺济、汶入海。寻东过开封城西南，经陈留，自亳入涡口，又经蒙城至淮远界入淮。命工部尚书石璞治之，弗就。寻复以侍郎</p>
<p>王永和代璞。旧黄河在开封城北四十里。洪武二十四年，河决原武，东经开封城北五里，又南行至项城，经颍州颍上县，东至寿州正陽镇，全入于淮，而元会通河遂淤。永乐九年，尚书宋礼浚会通河，开新河，</p>
<p>自汶上县袁家口左徙二十里，至寿张之沙湾接旧河，九阅月而绩成。侍郎金纯，从汴城金龙口，下达塌坞口，经二洪，南入淮，漕事定，为罢海运。至是，又决荥陽，过开封城西南，而城北之新河又淤，自是汴城在河北矣。隋、唐以前，河与淮分，自入海。宋中叶以后，河合于淮以趋海。然前代河决，不过坏民田庐，至明则妨漕矣，故视古尤急。</p>
<p>十四年春三月，工部右侍郎王永和奏治河事宜。先是，沙湾之役，永和以冬寒，遽停工。又以决自河南，敕彼共事，上切责之。至是言黑陽山西湾已通，水从泰通寺资运河，东昌则置分水闸，设三空泄水，入大清河归于海。八柳树工犹未可用，沙湾堤宜时启，分水二空泄上流，庶可亡后患。从之。</p>
<p>景帝景泰三年春二月，河决沙湾堤，命左都御史王文巡视河道。四年冬十月，以左谕德徐有贞为右佥都御史，遣治张秋决河。先是，河溢荥陽，自开封城北，经曹、濮以入运河。至兖州沙湾之</p>
<p>东堤大洪口而决，济、汶诸水皆从之入海，会通河遂淤，漕运艰阻。工部尚书石璞、侍郎王永和、都御史王文相继治之，凡七年，皆绩弗成。乃集廷臣议于文渊阁，举可治水者，以有贞名上。乃进有贞都察院右佥都御史，治之。河以决故涸，而有贞至，方冬月，水暴涨，公私之艘毕达，治河卒?俞数万人，悉与之期而遣之，乃乘轻航究河源，遂?俞济、汶至卫、沁，循大河道濮、范还。上疏曰：&ldquo;臣闻平水土，要在知天时地利人事而已。盖河自雍而豫，出险之平，水势既肆，又由豫而兖，土益疏，水益肆，沙湾之东所谓大洪口者，适当其冲，于是决而夺济、汶入海之路以去；诸水从之而泄，堤溃渠淤，涝则溢，旱则涸，此漕途所由阻。然欲骤湮，则溃者益溃，淤者益淤。今请先疏上流，水势平，乃治决，决止，乃浚淤。多为之方，以时节宣，俾无溢涸。必如是，而后有成。&rdquo;上从之。</p>
<p>七年夏四月，佥都御史徐有贞治河功成。先是，有贞疏上，既报可，乃鸠工。而前所遣卒，亦依期至。乃为渠以疏之，中置闸以节宣之。渠起金堤、张秋之首，西南行九</p>
<p>里，至濮陽泺；又九里，至博陵坡；又六里，至寿张沙河；又八里，至东西影塘；又十有五里，至白岭湾；又三里，至李■。由李■而上，又二十里至莲花池；又三十里，至大潴潭，乃?俞范暨濮。又上而西，凡数百里，经澶渊，以接河、沁。有贞曰：&ldquo;河、沁之水，过则害，微则利。&rdquo;乃节其过而导其微，用平水势。既成，渠名广济，闸名通源，渠有分合，而闸有上平。凡河流之旁出而不顺者，则堰之。堰有九，长各万丈。九堰既设，水遂不东冲沙湾，而更北出济漕渠。阿西、鄄东、曹南、郓北，出沮洳而资灌溉者为田百数十万顷。凡堰，楗以水门，缭以虹堤，堰之崇，三十余尺，其厚什之，长百之；门之广三十六丈，厚倍之；堤之厚如门，崇如堰，长倍之。架涛截流，栅木络竹，实之石而键以铁，盖合五行，用平水性。而导汶、泗之源出诸山，汇澶、濮之流纳诸泽。又浚漕渠，由沙湾北至临清，凡二百四十里；南至济宁，凡三百一十里；复建闸于东昌之龙湾、魏湾者八，积水过丈，则开而泄之，皆道古河以入于海，用平水道。</p>
<p>初，议者欲弃渠勿治，而由河、沁及海以漕，又欲出京军疏河。有贞因奏蠲濒河民马牧庸役，专力河防，以省军费，纾民力。工部请如有贞言，不中制，以是得有功，盖三年而告成。是役也，聚而间役者四万五千人，分而常役者万三千人，用木大小十万，竹倍之，铁斤十有二万，锭三千，ㄌ八百，■二千八百，麻百万角力，荆倍之，藁秸又倍之，而用石若土不可算，然用粮于官仅五万石。功成，进副都御史。</p>
<p>初，有贞方鸠功，有言沮者，上使中使问之。有贞示以二壶，一壶之窍一，一壶之窍五，注水二壶，五窍先涸。中使还报上。上惟有贞之所为。有贞常欲筑一决口，下木石则若无者，心怪之。闻僧居山中有道，有贞往卟焉。僧无所答，徐曰：&ldquo;圣人无欲。&rdquo;有贞沈思竟日，悟曰：&ldquo;僧言龙有欲也，此其下有龙穴。吾闻之，龙惜珠，吾有以制之矣。铁能融珠。&rdquo;乃?铁数万斤，沸而下之，龙一夕徙，而决口塞。</p>
<p>孝宗弘治二年夏五月，河决开封，入淮。复决黄陵冈，入海。三年夏四月，河决原武。命户部左侍郎白昂往治之。河决支流为三：其一决封丘金龙口，漫于祥符、长垣，下曹、濮，冲张秋长</p>
<p>堤；一出中牟，下尉氏；一汜溢于兰陽、仪封、考城、归德，以至于宿。弥漫四出，不由故道，禾尽没，民溺死者众。议者奏迁河南藩省，以避其害。左布政使徐恪力陈不可，乃止。命昂往治之，昂举南京兵部郎中娄性协治。乃筑陽武长堤，以防张秋，引中牟之决以入淮，浚宿州古睢河以达泗，自小河西抵归德饮马池，中径符离桥而南，皆浚而深广之。又疏月河十余，以杀其势，塞决口三十六，由河入汴，汴入睢，睢入泗，泗入淮，以达于海，水患稍息。昂又以河南入淮，非正道，恐不能容，乃复自鱼台历德州至吴桥，修古河堤，又自东平北至兴济凿小河十二道，引水入大清河及古黄河以入海。河口各作石堰，相水盈缩，以时启闭。盖东北分治，而东南主疏云。</p>
<p>五年秋七月，张秋河决，命工部侍郎陈政督治之。时河溢沛、梁之东，兰陽、郓城诸县皆被其患。复决杨家、金龙等口东注，溃黄陵冈，下张秋堤，入漕河与汶水合而北，行张秋堤，乃遣政往，政寻卒。</p>
<p>六年春正月，命浙江左布政司刘大夏为右佥都御史，督治张秋决河。七年春二月，河复决张秋，命平江伯陈锐、太监李兴协同都御史刘大夏督治之。</p>
<p>先是，大夏既受命，循河上下千余里，相度形势。乃集山东、河南二省守臣议之。上言：&ldquo;河流湍悍，张秋乃下流襟喉，未可辄治。治于上流，分道南行，复筑长堤，以御横波，且防大名、山东之患，候其循轨，而后决河可塞也。&rdquo;疏上，报可。</p>
<p>工方兴，而张秋东堤复决九十余丈，夺运河水，尽东流，由东阿旧盐河以入于海。决口阔至九十余丈，讹言沸腾，谓河不可治，宜复元海运，或谓陆挽虽劳无虞。乃复命锐等协治之。河南巡抚都御史徐恪上言：&ldquo;臣按地志，黄河旧在汴城北四十里，东经虞城，下达济宁。洪武二十四年，决武原县黑洋山，东经汴城北五里，又南至项城入淮，而故道遂淤。正统十三年，决于张秋之沙湾，东流入海。又决荥泽县，东经汴城，历睢陽，自亳入淮。景泰七年，始塞沙湾之决，而张秋运道复完。以后河势南趋，而汴城之新河又淤。弘治二年以来，渐徙而北，又决金龙口诸处，直趋张秋，横冲会通河，长奔入海，而汴南之新河又淤。百余年间，迁徙数四，千里之内，散逸弥漫。乃者上廑圣衷，特命都御史刘大夏经理，而伏流横溢，功力未竟。议者以黄陵冈之塞口不合，张秋之护堤复坏，遂谓河不可治，至有为海运之说者，得毋以噎而废食哉。夫黄陵冈口不可塞者，非终不可塞也，顾以修筑堤防之功多，疏浚分杀之功少，故湍悍之势不可遽回。今自荥泽县孙家渡口旧河，东经朱仙镇，下至项城县南顿，犹有涓涓之流，计其淤浅，仅二百余年，若疏而浚之，使之由泗入淮，以杀上流之势；又以黄陵冈贾鲁旧河，南经曹县梁进口，下通归德丁家道口，且可以分水势；今梁进口以南，则滔滔无阻，以北则淤塞将平，计其功力之施，仅八十余里，若疏而浚之，使之由徐入淮，以杀下流之势，水势既杀，则决口可塞，运道可完。毋求近功，毋惜小费，毋以小偾败辄阻，幸而成功，则万世之利也。&rdquo;命下部议行之。山东按察司副使杨茂仁上言：&ldquo;官多则民扰，治河既委刘大夏，又命李兴、陈锐，事权分而财力匮。且水陰也，其应为宫闱，为四彝，宜戒饬后戚，防御边患。&rdquo;疏上，兴等切齿之，诬茂仁为妖言，逮系狱。科道交章论救，乃谪同知。茂仁，守陈子也。</p>
<p>夏四月，塞张秋堤，更名安平镇。先，是刘大夏发民丁数万于上流西岸，凿月河三里许，属之旧河，使漕通，不与河争道。乃浚孙家渡口，别开新河一道，导水南行，由中牟至颍州东，入于淮。又浚祥符四府，营县淤河，由陈留至归德，分为二道，一由宿迁小河口，一由亳州涡河会于淮。又于黄陵冈南浚贾鲁旧河四十里，由曹县出徐州，支流既分，水势渐杀，乃筑西长堤，起河南胙城，经滑、长垣、东明、曹、单诸县，尽徐州，长三百六十里，五旬而事竣，费轻功重逾于徐有贞云。玺书褒赏，入为户部右侍郎。始河自清河隙入淮，大夏治之，自宿迁小河入淮，则北三百里矣，已又北三百里，至徐州小啊桥入淮。</p>
<p>九月，加山东参政张缙秩为通政使，代刘大夏理河道。初，大夏治决河委缙调度，及成功，遂升为通政司右通政。时冲决之余，沟防不治，缙相其缓急，以渐修浚。无所遗。又于决口之东，砌石岸数里，以固旧防。又新筑南旺东堤，树柳其上，每岁夏秋水溢，挽卒得分行无阻，至今便之。</p>
<p>武宗正德四年，河决曹、单趋沛，出飞云桥，命工部侍郎崔岩往治。岩发丁夫四万余人，塞垂成，涨溃。代以右侍郎李镗，四月弗成，盗起而罢。七年秋九月，以右都御史刘恺总理河道。恺筑大堤，起魏家湾，</p>
<p>亘八十余里，至双?固集，都御史赵璜又堤三十里续之，曹、单以宁。世宗嘉靖七年春正月，凿新漕，不成。先是，河决曹、单、城武、陽家口、梁靖口、吴士举庄，冲鸡鸣台，沛北皆为巨浸。东溢</p>
<p>逾漕，入昭陽湖，沙泥聚壅，运道大阻。刑部尚书胡世宁上言：&ldquo;运道之塞，河流致之也。请先述治河之说。河自经汴以来，南分二道：其一出荥泽，经中牟、陈、颍，至寿州入淮；其一出祥符，经陈留、睢、亳，至怀远入淮。其东南一道，自归德、宿、虹出宿迁。其北分新旧五道：一自长垣、曹、郓出陽■，一自曹州双河口出鱼台塌场，一自仪封出徐州小啊桥，一出沛县飞云桥，一出徐沛之间，境山之北溜沟。此六者皆入漕渠而南汇于淮，而今且湮塞矣。止存沛县一河，势合岸狭，不得不溢，所以丰、沛、徐州漫为巨浸，溢入沛北之昭陽，以致运道壅淤。然壅淤既久，势必复决。决而东南，有山限隔，其祸小。决而东北，前宋澶州之决，郡县数十皆灌，祸不可言矣。故今治河，当因故道而分其势也。其陽谷、鱼台二道，势近东北，不可复开。而汴西荥泽孙家渡至寿州一道，决宜常浚，以分上流之势。自汴东南，原出怀远、宿迁、小啊桥、溜沟四道，宜择其便利者，开浚一道，以分下流之势。或恐丰、沛漫流久而北徙，欲修城武以南废堤，至于沛县之北庙道口，以塞新决，而防其北流，此亦一计也。至于运道，臣与李承勋同行拟议，莫若于昭陽湖左，滕、沛、鱼台之中，地名独山、新安社诸处，别开一河，南接留城，北接沙口，阔五六丈，以通二舟之交；来冬冰结船止，更加浚阔，以为运道，此其上策也。&rdquo;至是，河道都御史盛应期上言：&ldquo;宜于昭陽湖左，别开新渠，北起姜家口，南至留城一百四十余里，以通漕舟。&rdquo;其说与世宁合。工部尚书童瑞复议，从之。乃集民夫万人，分标开凿，已而其地居河上流，土皆沙淤，功弗就。应期日夜止宿水次，益卒数万治之，百姓滋怨，言者谓糜财用，劳民力，功必不可成。上怒，夺应期官，归田里，而新渠之议寝焉。以侍郎潘希曾往代，?俞年，丰、沛、单三县堤成。</p>
<p>十三年，初，飞云桥之水，北徙鱼台、谷亭，舟行闸面，丰、沛以北，稍远水患。久之，复决赵皮寨，谷亭流绝，而庙道口复淤。议者欲引沁凿卫，置敖仓卫辉，由涡经汴达陽武，陆挽之，始由卫北运，言人人殊。时治河者工部侍郎刘天和，专修复故道，未几河忽自夏邑、太丘等集冲数隙，转东北流，经萧县出小啊桥，下济二洪，赵皮寨寻塞，盖河势南徙。</p>
<p>十九年，河决睢州野鸡冈，经涡入淮，二洪大涸。上命兵部左侍郎王以旗督理。以旗役丁夫七万，开李景高支河一道，引水出徐济洪，八月而成，粮运无阻，上悦，加以旗秩。寻复淤。是时河益南徙，颇便漕。然五河、蒙城、临淮诸州邑，凤、泗之北，祖陵在焉，议者以为忧。</p>
<p>三十一年秋八月，河决房村，至曲头集，凡决四处，淤四十余里，都御史曾钧役丁夫五万六千有奇，浚之，三阅月而成。三十七年，河北徙新集淤而为陆二百五十余里，视故道高三丈</p>
<p>有奇，河分流弱，离为十一，河南、山东、徐、邳皆苦之。四十四年秋七月，河尽北徙，决沛之飞云桥，横截逆流，东行?俞漕，入昭陽湖，泛滥而东，平地水丈余，散漫徐促沙河至二洪，</p>
<p>浩渺无际，而河变极矣。初，漕渠左视昭?湖，其地沮洳，去河不数十里，识者危之。嘉靖初，盛应期督漕，议凿渠湖左以避河患，朝廷从之。鸠工未半，为异议所阻，至是漕湮，以吏部侍郎朱衡出督浚凿。衡与佥都御史潘季驯寻应期所开故道，以为运道之利，无逾于此，疏请凿之，开新河，自南陽达留城百四十一里，浚旧河自留城达境五十三里，役丁夫九万余，八阅月而成，而水始南趋秦沟。</p>
<p>穆宗隆庆元年春正月，开广秦沟以通运道。先是，河决沛县，议者请复故道，乃议新集、郭贯楼诸处上源。尚书朱衡言：&ldquo;古之治河，惟欲避害，今之治河，兼欲资利，河流出境山之北，则闸河淤；出徐州之南，则二洪涸。惟出自境山至徐州小啊桥四十余里间，乃两利而无害。自黄河横流，碣山、郭贯楼支河皆已淤塞，改从华山，分为南北二支，南出秦沟，正在境山以南五里许，此诚运河之利也。惟北出沛，西及飞云桥，逆上鱼台，为患甚大。陛下不忍沛、鱼之民横罹昏垫，欲开故道，臣考之地形，参之舆论，其不可者有五：自新集至两河口，背平原高阜，无尺寸故道可因，郭贯楼至龙沟一带，颇有河形，又系新淤，无可驻足，其不可一也。河流由新集，则商、虞、夏邑受之，由郭贯楼，则萧、砀受之，今改复故道，则鱼、沛之祸复移萧、砀，其不可二也。黄河西注华山，势若建瓴，欲从中凿渠，挽水南向，必当筑坝，为力甚难，其不可三也。旷日持久，役夫三十万，騷动三省，其不可四也。工费数百万，司农告匮，其不可五也。臣以为上源之议可罢，惟广开秦沟，使下流通行，修筑长堤，以防奔溃。&rdquo;上从之。乃凿旧渠深广之，引鲇鱼诸泉、薛沙诸河，注其中，灞三河口，疏旧河，筑马家桥堤，道之出飞云桥者使尽入秦沟。自留城至赤龙潭，又五十三里，凡为闸八，减水闸二十。为坝十有二，堤三万五千二百八十丈，石堤三十里。已而凿王家口导薛河入赤山湖，凿黄甫导沙河入独山湖，凡为支河八，旱则资以济漕，潦则泄之昭■湖，运道尽通，是名夏镇河。工成，加衡太子少保，于是河专由秦沟入洪，而河南北诸支河悉并流秦沟。</p>
<p>三年秋七月，河水溢，自清河抵淮安城西，淤者三十余里。决方、信二坝出海，平地水深丈余，宝应湖堤崩坏，山东莒、郯诸处水溢，从沂河、直河入邳州，人民溺焉。</p>
<p>四年秋九月，河决邳州，自睢宁白浪浅至宿迁小河口，淤百八十里，溺死漕卒千人，失米二十余万石。总督河道侍郎翁大立言：&ldquo;迩来黄河之患，不在河南、山东、丰、沛，而专在徐、邳，故欲先开氵加河以远河势，开萧县河以杀河流者，正谓浮沙壅聚，河面增高，为异日虑耳！今秋水氵存至，横溢为灾，臣以为权宜之计在弃故道而就新冲，经久之策在开氵加河以避洪水。&rdquo;疏下部。</p>
<p>五年河决双沟。先是，河涨徐州上下，茶城至吕梁两?东山，不得下，又不得决；至是乃自双沟而下，北决油房、曹家、青羊诸口，南决关家、曲头集、马家浅、阎家、张摆渡、王家、房家、白粮浅诸口，凡十一，支流既散，干流遂微。乃淤自匙头湾八十里，而河变又极矣。赵孔昭、翁大立前后治之无功。议者欲弃干河，而行舟于曲头集、大枝间。冬初水落，则干已平沙，而枝复阻浅。又议弃黄河运，而胶河、氵加河、海运纷沓莫可归一。于是即家起都御史潘季驯治之。</p>
<p>季驯之治水，惟求复故道而已。乃上言：&ldquo;老河故道，自新集历赵家圈出小啊桥，安流无患。后因河南水患，别开一道，出小河口本河渐被沙浅。嘉靖间，河北徙，故道遂成陆地。臣奉命由夏镇历丰、沛，至崔家口；由崔家口历河南归德、虞城、夏邑、商丘诸县至新集，则见黄河大势，已直趋潘家口矣。父老言去此十余里，自丁家道口以下二百二十里，旧河形迹见在，可开。臣即自潘家口历丁家道口、马牧集、韩家道口、司家道口、牛黄?固、赵家圈，至萧县一带，皆有河形，中间淤平者四分之一，河底皆滂沙，见水即可冲刷。臣以为莫若修而复之。河之复，其利有五：从潘家口出小啊桥，则新集迤东，河道俱为平陆，曹、单、丰、沛永无昏垫，一利也。河身深广，每岁免泛溢之患，虞、夏、丰、沛得以安居，二利也。河从南行，去会通河甚远，闸渠无虞，三利也。来流既深，建瓴之势，导涤自易，则徐州以下，河身亦因而深刷，四利也。小啊桥来流既远，则秦沟可免复冲，而茶城永无淤塞之患，五利也。&rdquo;既报可，乃役丁夫五万，开匙头湾，塞十一口，大疏八十里，故道渐复。已而以漕舟坏，季驯闲住。</p>
<p>六年春，河决邳州，运道阻。总河侍郎翁大立复议开氵加河，以远其势。潘季驯言：&ldquo;氵加与黄河相首尾，今河南决淮、扬北，决丰、沛，漕渠不相属，氵加处中，将焉用之？&rdquo;已而以漕舟坏，季驯被劾归。给事中雒遵言治河有效，无如工部尚书朱衡者。乃诏衡与总河都御史万恭覆视，则氵加口限岭阻石，竟报罢，而一意事徐、邳河。衡上言：&ldquo;茶城以北，防黄河之决而入；茶城以南，防黄河之决而出。故自茶城至邳州、宿迁，高筑两堤，宿迁至清河，尽塞决口，盖防黄河之出，则正河必淤，昨岁徐、邳之患是也。自茶城、秦沟口至丰、沛、曹、单，以接缕水旧堤，盖防黄河之入，则正河必淤，往年曹、沛之患是也。二处告竣，沛县窑子头至秦沟口，应筑堤御之。&rdquo;命万恭总理其事，役丁夫五万有奇，分工画地而筑之。</p>
<p>夏四月，两堤成。北堤起磨脐沟，迄邳州之直河；南堤起离林铺，迄宿迁之小河口。各延袤三百七十里，运艘束于河流，睢、邳之间可以稼，建铺立舍，设军民守之，如河南、山东黄河例。河乃安运道，嘉、隆之间，治河者以衡、恭、季驯为能。</p>
<p>神宗万历五年秋八月，河决崔镇，淮决高家堰，横流四溢，连年不治。诏复以潘季驯为右都御史总理河漕。时有议当疏海口者。季驯言：&ldquo;海口不能以人力疏治，而可以水势冲决，计莫如筑高家堰塞崔镇东，河、淮正流，使并趋入海。&rdquo;上可其奏。季驯为之三年，而高家堰成。一夕黄浦涸，得龙首以献，其大专车，时以比龙首渠云。</p>
<p>十五年冬十月，命工科给事中韦居敬相度黄河，议修治之策。时黄河漫流，自开封、封丘、偃师，及东明、长垣，多冲决，大学士申时行言失今不治，河将北徙上流，不下徐、淮，则运道可忧，故有是命。已而督河杨一魁议，因决济运，导沁入卫。居敬言：&ldquo;卫辉城卑于河，恐一决有冲溃之患，沁水多沙，善淤，入漕未便，不如坚筑决口，开河身，加浚卫河，民得灌田，尤为完计。&rdquo;上从之。</p>
<p>十六年春三月，礼科给事中王士性上言：&ldquo;黄河自徐而下，河身高而束以堤，行堤与徐州城平。委全力于淮，而淮不任。黄水乘运河如建瓴，淮安、高、宝、兴、盐诸生民，托之一丸泥，决则尽化鱼鳖。而议者如蚁穴漏卮，补救无宁岁，总不如复故道，为一劳永逸之计也。河故道，由桃源三义镇达叶家冲与淮合，在清河县北。别有济运一河在县南，盖支河耳。河强夺支河，直趋县南，而自弃北流之道，久且断，河形固在也。自桃源至瓦子滩九十里，地下不耕，无庐墓之碍。至开河费视诸说稍倍，而河道一复，为利无穷。&rdquo;章下所司，韦居敬言故道难复。不行。复议开訾家营支河，寻诸决口皆塞，淤者复疏。</p>
<p>夏六月，总理河道潘季驯上言：&ldquo;河水浊而强，汶、泗清而弱，交处则茶城也。每至秋，黄水发入淮，沙停而淤，势也。黄水减，漕水从之，沙随水流，河道自通，纵有浅阻，不过旬日。往者立石洪、内华二闸，遇水发，即闭之，以遏其横；黄水落，则启之，以出泉水。但建闸易，守闸难，贡使之驰行，势要之开放，急不能待，而运道阻矣。乞禁启闭之法。&rdquo;报可。</p>
<p>十七年，河决双沟单家口，于是专议筑赵皮寨至李景高口遥堤，筑将军庙至塔山长堤，筑羊山至土山横堤，河防幸无事。十九年秋九月，泗州大水，淮水泛溢，高于城，溺人无算，浸</p>
<p>及祖陵。总督河道潘季驯上言：&ldquo;水性不可拂，河防不可弛，地形不可强，治理不可凿。人欲弃旧以为新，而臣谓故道必不可失；人欲支分以杀势，而臣谓浊流必不可分。霖霪水涨，久当自消。&rdquo;</p>
<p>时季驯凡四治河，河皆治。季驯之议，以为河性湍悍善徙者，水漫而沙壅也。法莫若以堤束水，以水攻沙，循河故道，束而湍之，使水疾沙刷，无留行，而又近为缕堤；缕堤之外复为遥堤，故水益浅远，不至旁决。</p>
<p>二十三年夏四月，命工科给事中张企程勘淮、泗工。先是，邳州、高邮、宝应大雨水，湖决坏堤，泗州水，浸祖陵。巡按御史牛应元言：&ldquo;治河在辟清口浮沙，次疏草湾下流，达伍港、灌口，广其途入海。次开周家桥达芒稻河入江，而鲍、王诸口，决为巨浸，难以施工，或分其水筑黄?固、戎口之坝，疏符离集、睢水之浅，浚宿迁小河入黄之口。&rdquo;故有是命。已而企程覆奏：&ldquo;隆庆末，高、宝、淮、扬告急，当事狃于目前，清口既淤，又高筑堰，堤张福以束之，障全淮以角黄，举七十二溪之水汇于泗者仅口数丈出之。出之十一，潴之十九，河身日高，安得不倒溢以灌泗乎？今高家堰费巨，未可议废，且并高、宝、淮、扬亦不可少，周家桥北去高堰五十里，其支河接革子湖，若浚三十余里，一自金家河入芒稻河注之江，一自子婴沟入广洋湖注之海，则淮水泄矣。武家墩南距高堰十五里，&Tau;永济河，引水自窑湾闸出口，直达泾河，自昭陽湖入海，则淮之下流有归，此急救祖陵之议也。&rdquo;</p>
<p>九月，总督漕运礻者铁议导淮。总理河道杨一魁议先分黄，次导淮。御史牛应元议合行之，又为祖陵计，黄?固口决当制，小林口淤当挑，归仁堤当培。上从之。括帑五十万，役夫二十万，分黄导淮。自黄江嘴导河，分趋五港、灌口径入海，以杀黄势，毋尽入淮。导淮则自清口，辟积沙数十里，又于高堰旁，若周家桥、武家墩，稍引淮支流入于湖，为预浚入江入海路以泄之，祖陵水渐退，而水患息。</p>
<p>二十四年九月戊戌，河工成。总理河道杨一魁、总督漕运褚铁等赏赉有差。</p>
<p>二十五年春正月壬寅，河决黄?固口。总督漕运尚书褚铁言：&ldquo;黄口宜塞，否则全河南徙，害将立见。&rdquo;三月，浚小啊桥沂河口，小河口工成。自河南徙徐、邳，复见</p>
<p>清泗，议者谓全河水微，妨运，决口不塞，恐下咬归仁，为二陵患。独总河尚书杨一魁谓黄?固口深渊难塞，议浚小啊、沂、泗，筑小河口。工成，果利运。寻久旱，运河涩，而河又决义安东坝。一魁议浚黄?固口及上归湾活嘴，以受黄水，救小啊桥、泗上之涸。因绘河图上言：&ldquo;黄河自古为患，近自分黄道淮，工成，凤、泗、淮、扬免昏垫之灾，又自黄?固一决，全河南徙，兖、豫、徐、邳得免河患，而其余波出于义安者，又导之入小啊桥足以济二洪之涸，则今日之河既有合于决堤放水之议矣。而议者犹曰：运道有浅涩之虞，祖陵有意外之患，地方有淹没之苦。不知国家运道，原不资于河。全河初出亳、寿之郊，以不治治之。故岁无治河之费，其后全河渐决入运，因遂资其灌输，五十余年，久假不归，又日筑垣而居之，涓滴不容外泄，于是浊沙日淀，河身日高。上遏汶、泗，则镇口受淤，鱼、滕被侵；下壅清、淮，则退而内潴，盱、泗为鱼；以至濒河没溺，岁运飘流，甚至浸及祖陵。而当事者猥以运道所资，势不能却之他徙。臣奉明命，改弦易辙，首开武墩经河，次疏具坝、固庄，又挑小啊桥、小河口、沂河口故道，幸小啊桥股引之水，李吉口未断之流，已足济运矣。以汶、泗、沂、兖之水，建闸节宣，运道自在，固不必殚力决塞，以回全河。盖决河所经，有山西、阜子诸坡湖以为之汇，有小河、白洋、固朱等河沟以为之委。祖陵雄据上游，崇冈迭嶂，谅无可虑。即归仁一堤，见为险要，亦非水冲，万一失守，亦不过下浸桃清，由洪泽诸湖以下清口，势不能逆流倒灌上及?于、泗也。至南流泛滥，虽不免为下邑民生之害，碣山水道当冲，南流北流俱不得免，必须迁城以避河患。其以涸口被灾者，惟有萧、宿、灵、睢。往者，全河未徙之时，丰、沛、鱼、滕、徐、邳不被淹没乎？近庚寅、癸巳之秋，徐、邳二州不几为鱼鳖乎？较之今日，孰重孰轻？故臣始终自信，以为止就已成之功，稍终未完之绪，则自不至为运道之虞，亦不能为陵寝生民之患。抑臣又有说焉，禹之导河，析二渠，播九河，随水之所向，不与争利。今河南、山东、江北州县，棋列星布，在在堤防，水不及汴梁矣，则恐决张秋；不及张秋矣，又恐淤镇口；不及镇口矣，又恐淹宿州。凡禹之所空以与水者，今皆为我所占，无容水之地，固宜其有冲决也。今若空碣山一邑之地，北导李吉口，下浊河；南存徐溪口，下符离；中存盘岔河，下小啊桥。三河并存，南北相去五十里，任水游荡，以不治治之。量蠲一邑千金之赋，岁省修河万金之费，此亦一时之省事，万世之良图也。&rdquo;</p>
<p>二十六年春三月，工部给事中杨应文请开氵加河。氵加河在滕、峄、沂、洙下流，南通淮海。隆庆以来，翁大立数议未决。舒应龙尝凿韩庄，中辍。时河决黄?固口，请终其功。报可。</p>
<p>夏六月，以工部侍郎兼右佥都御史刘东星总理河道漕运。东星循行河堤，谓阻漕治在标，决河治在本，两利而并存之。议开赵渠，盖商城、虞城以下，至于徐州，元贾鲁故道也。嘉靖末，北徙，潘季驯议开之，计费四百万而止，及河决单县黄?固口稍通成渠，惟曲里馆至三仙台四十里如故。东星因欲浚之，又自三仙台至泗州小啊桥开支河，又浚漕河，起徐、邳至宿，费可十万缗。</p>
<p>二十九年秋九月，河决萧家口。先是，开封归德大水，商城、蒙城等处，河冲萧家口百余丈，全河南徙，淮、泗贾舟不及去，置于沙上。总督河漕工部尚书刘东星卒于济宁。东星浚赵渠，开氵加河，工</p>
<p>未竟而卒。十一月，河南道御史高举言：&ldquo;胶、莱海运，嘉靖间，山东副使王宪议开胶莱河，河之南口，起麻湾，北口至海沧，相距三百三十里，其地河形至今尚在。两口皆贮潮水，不假浚者二百余里，浚者</p>
<p>一百三十里。但其下多石，水微细，使极力开凿，止三十里远耳。如河成，我江漕由淮安清江浦，历新坝马家濠而来，计良便。国初罢海运者，以马家濠未通，舟出大洋故也；马家濠通，舟行小海中，自不险。从麻湾、海沧二口径抵天津直沽。&rdquo;至是举循其议上，格于守臣而止。</p>
<p>先是，张居正柄国，即有议开氵加河者，山东参政冯敏功曰：&ldquo;氵加口穿葛墟诸山，皆砂石，不可凿，南北大湖相连，不易堤，甚非计也。&rdquo;事遂寝。又欲由海疲乏开胶河。敏功奏议曰：&ldquo;胶河仅衣带水，余悉高岭大阜，且地皆冈石，山水奔瀑，工难竟。即竟矣，海水挟淖沙而入必复淤，不若舍胶、氵加而专治河，河漕合治则国储民命两利，分治则两败矣。&rdquo;然居正竟促抚、按开浚，才及数尺，果皆冈石黑沙难施畚锸，费币金十三万，迄无成功乃止。</p>
<p>三十一年春正月，山东巡抚黄克■言：&ldquo;开王家口为蒙墙上流，上流既达，则下流不宜旁泄，宜塞。&rdquo;从之。夏四月，总理河道侍郎曾如春卒。如春治河，力主开黄家口。</p>
<p>领六十万金，竭智毕虑，既开新河，虽深广，其南反浅隘，故水不行。所决河广八十余丈，而新河仅三十丈，不任受。或告如春曰：&ldquo;若河流既回，势如雷霆，藉其自然之势冲之，何患浅者之不深。&rdquo;如春遂令放水，河流浊，下皆泥沙，流势稍缓，下已淤半矣。一夕水涨，冲鱼台、单县、丰、沛间，如春闻之，惊悸暴卒。以工部右侍郎李化龙总理河道。</p>
<p>三十二年春正月，总理河道侍郎李化龙请开氵加河。曰：&ldquo;河自开封、归德而下，合运入海，其路有三：由兰陽出茶城，向徐、邳，名浊河，为中路；由曹、单、丰、沛出飞云桥，向徐沟，名银河，为北路；由潘家口入宿迁，出小河口，名符离河，为南路。南路近陵，北路近运，惟中路既远于陵，亦济于运。前督臣排群议，兴兹役，竟以资用乏绝，不得竣事。然自坚城以至镇口，河形宛然，故为今计，惟守行堤，开氵加河为便。&rdquo;上从之。</p>
<p>秋八月，河决苏家庄，淹丰、沛，黄水逆流，灌济宁、鱼台、单县，而鱼台尤甚。九月壬申，分水河成。三十三年秋七月壬午，吕梁河涩。给事中宋一韩论前总督李化</p>
<p>龙氵加河之误。不报。三十四年夏四月癸亥，河工成。自朱旺口至小啊桥袤百七十里，河归故道，役五十万人，费八十万金，五阅月而竣。愍帝崇祯六年夏五月，运河浅阻，降总理河道尚书朱光祚一级。</p>
<p>七年冬十一月，漕运总督杨一鹏议浚氵加河。从之。八年秋九月，逮总理河道尚书刘荣嗣。初，荣嗣以骆马湖阻运，自宿迁至德州开河注之，既凿，黄水朝暮迁徙，不可以舟。给事中</p>
<p>曹景参劾之，被逮。九年夏四月，氵加河重浚成。十五年秋九月，李自成围开封，河决城陷。先是，开封城北十里枕黄河，至是贼围城久，人相食。壬午夜，河决开封之朱家寨，</p>
<p>溢城北。越数日，水大至，灌城，周王恭楞走磁州，以巡按御史王汉舟迎之也。巡抚高名衡、推官黄澍等俱北渡，吏卒仓猝各奔避，士民湮溺死者数十万人，城俱圯。贼屯高地独全。开封古都会，富庶甲于中原，竟成臣浸。水大半入浊，入泗，入淮，与故河分流，邳、亳皆灾。</p>
<p>谷应泰曰：河自龙门下浮，束于万山，南至豫州，地平势怒，而河无安流矣。故河之决，必在河南，而既决之后，不南侵全淮，即北冲齐、鲁。侵全淮者，溃散于颍、亳、徐、宿，而害在田庐民业。冲齐、鲁者，横激于曹、濮、单、郓，而患兼在堤防运道。然淮近而身大，决入淮者患小而治速；漕远而身小，决入漕者患大而治难也。洪武初，河决原武，自颍、寿入淮。正统十三年秋，河决荥陽入漕，溃沙湾入海。景泰三年春，河又决沙湾。弘治二年夏，河决开封入淮。三年夏，河决原武支流三：一自封丘下冲张秋；一出中牟尉氏；一溢兰陽及归德，弥漫至宿。五年秋，河决张秋。七年春，河又决张秋。世宗十九年，河决睢州野鸡岗。四十四年，河决沛之飞云桥。神宗五年，河决崔镇。二十五年，河决黄?固口。怀宗十五年，河决汴城。大抵决口必在开封南北百里，而被害之地，淮三漕七。后乃??数病漕河焉。</p>
<p>盖合大河以归一淮，物不能两大，况水又泥淖多滓，驱二渎之水，行阏遏之途，其必溃也明甚。而兖州卑下，齐、鲁濒海，黄河所向，并牵漕河诸水，尽泻入海。故河决之世，陆则病水，水则病涸，发则病水，去则病涸，齐、鲁病水，漕河病涸，一隅病水，全河病涸。而说者谓河既欲自豫决兖，入漕达海，何不尽浚豫、兖诸决地，听河北流，过济宁，下临清，出直沽，漕与河合，漕不病竭，淮与河分，淮不病溢，策至便也。不知淮河浩瀚，千里一泻，犹不能泄，怒时思沸涌，漕水千步百折，委纡盘曲，河岂能按辔徐行乎？若必废漕制以伸河体，取咽喉之地为尾闾之冲，必无幸矣。</p>
<p>故治河之道，古无上策，史册所载，不过三说：曰疏，曰浚，曰塞。塞在上流，堙谷截流是也。疏在下流，分支洒泽是也。浚在河身，筑堤固岸，使之安行是也。疏近上策，神禹北播九河，贾让北放渤海，弃地迁民，费以巨万，效已难言之。近世以来，浚塞兼施，徐有贞谓水平后可治决，决止乃可浚淤，此先塞继浚之法也。故力筑张秋、金堤，坚塞决口，而徐浚漕河之淤，水道乃平。刘大夏言河道不治，乃修筑堤防之功多，疏浚分杀之功少，此先浚后塞之法也。故力浚贾鲁河、孙家渡，杀水入淮。又浚淤河，出宿迁、亳州入淮。后筑长堤，起豫达徐，冲决遂止。他如潘季驯之不失故道，不分浊流。杨一魁之首开武墩，次疏具坝，皆良策也。</p>
<p>夫殷都带河，嚣、耿屡迁；武帝刑牲，宣瓠时决。终明之世，河患时警，未尝一岁沮运者，浚塞之力也。九河故道，已不能修，漕河一线，势不能废。然则塞浚之功，与河终始，尚其借鉴于兹。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88593.html' class='pagedaohang'>【上一篇】<i>:○南宫复辟</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88591.html' class='pagedaohang'>【下一篇】<i>：○景帝登极守御</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>