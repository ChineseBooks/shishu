<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○太祖平夏</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○太祖平夏</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88616.html' class='pagedaohang'>【上一篇】<i>:○太祖平滇</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88614.html' class='pagedaohang'>【下一篇】<i>：○故元遗兵</i></a></span>
</ul>
<div class="articleContent" id="articleContent"> <p>
<p>卷十一</p>



<p>○太祖平夏</p>
<p>元顺帝至正十五年春，徐寿辉将明玉珍据成都。玉珍，随州人，世农家。身长八尺，目重瞳，以信义为乡党所服。初闻徐寿辉兵起，集乡兵屯于青山，结栅自固。未几，降于寿
辉，授元帅，隶倪文俊麾下，镇沔陽。与元将哈林秃战湖中，飞矢中右目，微眇。十四年，以兵千人，桨斗船五十，溯夔而上。时青巾盗李喜喜聚兵苦蜀，元义兵元帅杨汉以兵五千御之，屯平西。右丞相完者都镇重庆，置酒饮汉，欲杀之。汉觉，脱身走，顺流下巫峡，遇玉珍，讼之，且言重庆可取状。玉珍未决，万户戴寿曰：&ldquo;攻重庆，事济据蜀，不济归，无损也。&rdquo;从之。遂进克其城，完者都遁，父老迎入城。玉珍禁侵掠，市肆晏然，降者相继。</p>
<p>十八年，完者都自果州来攻重庆，屯嘉定之大佛寺，明玉珍使明三御之。明三，黄陂人，骁勇善战，玉珍弟畜之，后复姓名曰万胜。又密遣猛士夜眼陈劫乌斗山寨，捣嘉定，皆下之，惟大佛寺未下。玉珍亲济师，旬日城溃，完者都、参政赵资、平章郎歹革皆死之，人称&ldquo;三忠&rdquo;。道出泸州，自访元进士刘祯，喜曰：&ldquo;吾得一孔明也。&rdquo;</p>
<p>二十一年，明玉珍称陇蜀王。初，玉珍谋讨陈友谅，乃整兵守夔关，不与通，复立庙以祀徐寿辉。至是，遂自称陇蜀王。二十二年春三月，明玉珍僭称帝于蜀，国号大夏，改元天统。</p>
<p>仿周制设六卿，又置翰林院承旨学士、国子监等官，赋税十取其一，开廷试，置雅乐供郊祀之祭，皆刘祯为也。二十三年，明玉珍遣万胜等三道攻云南，梁王孛罗走金马山，</p>
<p>胜入城据之。孛罗复集众来攻，胜败于关滩，引还。二十四年，万胜攻兴元，败还。邹兴克巴州。二十五年九月，夏主明玉珍以万胜、戴寿为左、右丞相。遣参</p>
<p>政江俨来通好，命都事孙养浩报之。是年，万胜取兴元。二十六年春三月，夏主明玉珍卒，年三十六。玉珍颇节俭，好文学，蜀人安之。子升嗣。升年始十岁，母彭氏同听政，改元开熙。</p>
<p>其都察院张文炳用事，忌万胜，使玉珍义子明昭矫彭氏旨杀之。胜，夏骁将也，兵无不一当百。胜死，夏以不竞。刘祯代为丞相。吴友仁移檄兴兵，升命戴寿讨之。友仁曰：&ldquo;不诛昭，国必不安。昭若朝诛，吾当夕解。&rdquo;寿乃奏诛昭。友仁入朝谢罪，不问。</p>
<p>九月己亥，夏主明升遣使来聘，使者自言：&ldquo;其国东有瞿塘三峡之险，北有剑阁栈道之阻，古人谓&lsquo;一夫守之，百人莫过&rsquo;。而西控成都，沃壤千里，财富利饶，实天府之国。&rdquo;太祖笑曰：&ldquo;蜀人不以修德保民为本，而恃山川之险，夸其富饶，此岂自天而降耶！&rdquo;使者退，太祖因语侍臣曰：&ldquo;吾平日为事，只要务实，不尚浮伪。此人不能称述其主之善，而但夸其国险，固失奉使之职矣。吾常遣使四方，戒其谨于言语，勿为夸大，恐遗笑于人。如蜀使者之谬妄，当以为戒也。&rdquo;遣参知政事蔡哲往报蜀。哲挟画工同往，图其山川险易以献。太祖览而嘉之，遂为取道伐蜀之张本。</p>
<p>太祖洪武元年冬十二月，遣使以书谕夏主明升。二年秋八月，夏主明升遣使来贡。王师平关陕，蜀人震恐。戴</p>
<p>寿谓升曰：&ldquo;大明天子遣将用兵，所向无敌，以王保保、李思齐强盛，竟莫能御，况吾蜀乎！倘一旦有警，计将安出？&rdquo;吴友仁曰：&ldquo;蜀地非中原比，设有缓急，据险可守。为今之计，莫若外假交好以缓敌，内修武事以自强。&rdquo;升从其言，遣使修贡。上赐玺书答之，曰：&ldquo;朕历观古有蜀者，如公孙述、李特、王建、孟知祥辈，皆能乘机取，而善守之道未闻，今足下必图所以善守可也。朕连年出师，所向克捷，皆诸将用命，故能成功。远劳致礼，益见厚意，因使者还，姑以此复。&rdquo;</p>
<p>冬十月壬戌，遣平章杨?谕明升奉国入觐。升牵于群议不能决。?将还，复以书晓之，曰：&ldquo;古者同力度德，同德度义。无可度焉，则为顺图。足下自谓瞿塘、剑阁，一夫负戈，万卒谁何，此皆不达时变相谬误。足下自度，孰与刘备、诸葛孔明，然仅仅能自保。足下疆场，南不过播州，北不过兴元。王师一至，所为足下谋者，各自为计，足下奉老母安归乎？足下即冲幼，当亦痛心老母。顺逆之图，度之而已。&rdquo;升不能从。</p>
<p>三年夏五月，大将军徐达既出安定，走王保保，乃遣左副将军邓愈招抚土番，而自帅所部攻兴元。以傅友德为前锋，自秦州南出一百八渡至略陽，擒故元平章蔡琳，遂入沔州。分遣礻卑将金兴旺等由凤翔入连云栈，合攻兴元。兴元守将刘思忠、知院金庆祥迎降。留金兴旺、张龙守之，达还军西安。</p>
<p>秋七月，蜀将吴友仁寇兴元，守将金兴旺、张龙出兵击却之。明日，友仁复来攻，兴旺与战，面中流矢，拔矢再战，斩首数百。时城中守兵才三千，友仁兵三万，兴旺以众寡不敌，敛兵入城，遣使间道走宝鸡请援兵。友仁围城，决濠填堑，攻益急。兴旺婴城拒守，发巨炮擂石，敌兵多死伤。时徐达在西安得报，即帅师还屯益门镇。先遣傅友德领兵三千，径趋黑龙江，夜袭木槽关，攻斗山砦。友德令军中人持十炬燃■上，友仁军望见大惊，乘夜遁。</p>
<p>四年春正月丁亥，上亲祀上下神祗，告伐明升。命中山侯汤和为征西将军，江夏侯周德兴为左副将军，德庆侯廖永忠为右副将军，荥陽侯杨?、都督佥事叶升等率京卫、荆、湘舟师，由瞿塘趋重庆，颍川侯傅友德为前将军，济宁侯顾时为左副将军，都督佥事何文辉等率河南、陕西■骑，由秦、陇趋成都。上谕和等曰：&ldquo;今天下大定，四海奠安，惟川蜀未平耳。朕以明玉珍尝遣使修好，存事大之礼，悯明升稚弱，不忍加兵，数遣赐开谕，冀其觉悟。升乃惑于群议，反以兵犯吾兴元，不可不讨。今命卿等率水陆大军，分道并进，首尾攻之，使彼疲于奔命，势当必克。但师行之际，在肃行伍，严纪律，以怀降附，无肆杀掠。昔王全斌之事，可以为戒，卿等慎之！&rdquo;诸将陛辞，上复密谕傅友德曰：&ldquo;蜀人闻吾西伐，必悉其精锐东守瞿塘，北阻金牛，以拒我师。彼谓地险，吾兵难至。若出其意外，直捣阶、文，门户既隳，腹心自溃。兵贵神速，但患卿等不勇耳。&rdquo;友德顿首受命。仍命宋国公冯宗异往陕西修城池，卫国公邓愈往襄陽训练军马，运粮饷以给征蜀军士。</p>
<p>二月，江夏侯周德兴、指挥胡海等进兵，取蜀之龙伏隘，进夺覃?、温陽关。中山侯汤和率师克归州李逢春烽火山寨。分遣南雄侯赵庸、宣宁侯曹良臣帅兵取桑植容美洞，会周德兴合攻茅冈、覃?寨，克之。</p>
<p>三月，平章杨?进次瞿塘，不利。先是，蜀人自谓瞿塘天险，其平章莫仁寿守之，以铁索横断关口。及闻王师临境，又遣左丞戴寿、平章邹兴、副枢飞天张等益兵为固守计。寿等于铁索外北倚羊角山，南倚南城寨，凿两岸壁，引缆为飞桥三，平以木板，置炮石木竿铁铳其上，傍桥两岸，复置炮以拒王师。至是，?师次夔州大溪口，遣指挥韦权率兵出赤甲山，以逼夔州。指挥李某出白盐山下，逼夔府南岸，以攻南城寨。?与都督佥事王简出犬溪口，进攻瞿塘扼江之众。?战不利，赤甲、白盐之师亦退还归州。</p>
<p>颍川侯傅友德受命驰至陕，集诸道兵，扬言出金牛，而使人潜觇，知青州、果陽空虚，阶、文虽有兵垒而守备单弱。于是引兵趋陈仓，选精锐五千为前锋，攀援山谷，昼夜兼行，大军继之。夏四月丙戌，直抵阶州。蜀守将平章丁世真率众来拒，友德击败之，生擒其将双刀王等十八人。世真遁去，遂克阶州。进至文州，距城三十里，蜀人断白龙江桥以阻我师。友德督兵修桥以渡，至五里关。蜀平章丁世真复集兵据险，都督同知汪兴祖跃马直前，中飞石死。友德怒，奋兵急击，破之。世真仅以数骑遁去，遂拔文州。</p>
<p>庚寅，上以汤和、傅友德等伐蜀三月，未得捷报，命永嘉侯朱亮祖为右副将军，帅师助之。丁酉，傅友德下青州果陽，留指挥潘忠守之，进兵徇江油、彰明二县，下之，癸卯，遂趋绵州。友德选精锐鼓行而前，别遣都督佥事蓝玉夜袭其垒。蜀守将向大亨军惊扰达旦，友德麾兵乘之，俄大风起，诸军乘风纵击，蜀兵大败，遂克绵州。龙骧卫指挥史鉴死之，大亨走保汉州。友德至汉州，阻水不得渡，乃命军中造战舰百余艘。时蜀人虽失阶、文，犹恃汉水自固，及闻我师造舟进取，乃益震恐。五月己卯，战舰成友。德将进兵汉州，欲以军事达汤和，而山川悬隔。适江水暴涨，乃以木牌数千，大书克阶、文、绵州日月，投汉江顺流而下，蜀守者见之，为之解体。初，蜀人命丞相戴寿、太尉吴友仁等悉众守瞿塘，以扼三峡之险。及闻友德破阶、文，捣江油，寿等乃与友仁分瞿塘守兵还援汉州，以保成都。未至，而友德舟师已逼汉州，向大亨悉兵阵于城下，友德选骁骑击败之。既而寿等兵至，友德下令诸将曰：&ldquo;彼劳师远来，闻向大亨新败，必汹汹，可一战克也。&rdquo;乃亲帅师迎击寿等，大败之。六月壬午，遂拔汉州，寿与大亨走成都，临江侯陈德追击，又败之，获其卒三千余人，马三百匹，友仁走古城。友德乃以济宁侯顾时守汉州，自将击古城，又大败其众，杀获二千余人，并擒宣慰胡孔彰等，获马骡五百余匹。友仁自古城遁还保宁。</p>
<p>时汤和兵发归州，进攻瞿塘关，以江水暴涨，不得进，乃驻师大溪口，欲俟水稍平。上闻之，恐其逗遛缓事，而傅友德捷书适至，乃诏和曰：&ldquo;傅将军率精锐，冒险深入，克阶、文及青州、果陽、白水江之地。兵既越险，次于平川，蜀人无险可恃，正当水陆并进，使彼首尾受敌，疲于奔命。平蜀之机，正在今日。朕前日所以语尔者，独不记忆乎？何怯之甚也！&rdquo;诏至，廖永忠遂率所部先进，和犹迟疑不决。会得友德木牌于江流，乃进兵，自白盐山伐木开道，由纸牌坊溪趋夔州。永忠兵先至旧夔州，蜀平章邹兴、副枢飞天张等出兵拒战。戊子，永忠分军为前后阵，军既交，出后军两翼夹击之，兴等大败。明日，复并兵攻之，擒其元帅龚兴，杀溺死者甚众。辛卯，永忠进兵瞿塘关。永忠以山峻水急，而蜀人设铁索飞桥，横据关口，我舟不得上，乃密遣壮士数百人，舁小舟?俞山度关，出其上流，人持糗粮带水筒以御饥渴。山多草木，令将士皆衣青蓑衣，鱼贯山岩石间，蜀人不觉也。度已至，乃率精锐出黑叶渡，分为两道。夜五鼓，以一军攻其陆寨，一军攻其水寨。攻水寨将士，皆以铁裹船头，置火器而前。黎明，蜀人尽锐来拒，永忠先破其陆寨。既而将士舁舟出江者，一时俱发上流，扬旗鼓噪而下，蜀人出不意，大骇，而下流之师亦拥舟急击，发火炮火筒夹攻，大破之，邹兴中火箭死。遂焚其三桥，断其横江索，擒同佥蒋达等八十余人，斩首千余级，溺死者无算，飞天张、铁头张等皆遁去。永忠入夔州。明日，汤和兵始至，永忠乃与分道并进。和率步骑，永忠率舟师，约会于重庆。</p>
<p>戊戌，蜀平章丁世真陷文州。先是，傅友德克文州，留指挥朱显忠守之。世真合番寇数万来攻，显忠拒却之。其赵元帅复与世真合兵攻城，城中食且尽，外援不至，部下皆曰：&ldquo;与其陷死地，孰若出城求生路乎？&rdquo;显忠厉声曰：&ldquo;为将守城，城存与存，城亡与亡，岂有求活将军邪！&rdquo;诘旦，世真攻益急，显早出东门拒战，而世真复攻西门。日且暮，显忠被创，裹疮决战，力不支，城破，死之。千户王均谅被执不屈，蜀人磔之于文州东门。初，显忠领士卒七百人，及城破，仅百余人。既而友德调丘来援，世真弃城走。事闻，恤显忠、均谅家。夏守金州九龙山寨平间愈思忠率官属军民二千三百余人，诣友德军门降，献良马千匹。友德遣人送思忠至京，上命还其马，赐第居京师。世真复率余党寇秦州，攻围五十余日，城中食尽，括牛畜以食军。友德调兵来援，击走之。世真逃窜山岩，自以拒敌官军，杀伤者多，惧不敢出，夜宿梓潼庙中，为帐下小校所杀。及蜀平，小校赴京言状，上曰：&ldquo;小校杀本官，非义也。&rdquo;不赏。</p>
<p>廖永忠帅舟师自夔州乘胜抵重庆，沿江州县望风奔附。次铜锣峡，明升与右丞刘仁等大惧。仁劝明升奔成都，其母彭氏泣曰：&ldquo;事势如此，纵往成都，不过延命旦夕，何益！&rdquo;仁曰：&ldquo;然则奈何？&rdquo;彭氏曰：&ldquo;大军入蜀，势如破竹。今城中军民虽数万，皆胆破心怖，岂能效力。若驱之出战，死伤必多，亦终不免也。不如早降，以免生灵于锋镝。&rdquo;明升遂遣使诣永忠军，全城纳款。永忠以汤和军未至，辞不受。癸卯，汤和至重庆，会永忠以兵驻朝天门外。是日，明升面缚衔璧，与母彭氏及其右丞刘仁等奉表诣军门。和受璧，永忠解缚，承制抚慰。下令将士不得侵掠，抚谕戴寿、向大亨等家令其子弟持书往成都招谕。遣指挥万德送明升等并降表于京师。朱亮祖兵亦至。</p>
<p>秋七月，傅友德兵围成都，戴寿、向大亨等出战，以象载甲士列于阵前。友德命前锋以火器冲之，象却走，寿兵躏藉死者甚众。会汤和遣人报重庆之捷，寿等亦得家书，闻重庆已降，而室家皆完，乃籍府库仓廪，遣其子诣军门纳款，友德许之。翼日庚申，寿率其属降，友德整众自东门入，得士马三万。分兵会朱亮祖，徇州县之未附者。壬戌，崇庆知州尹善清拒战，击败，斩之，判官王桂华率父老降。寿、大亨既降，至夔峡皆凿舟自沈死。</p>
<p>八月，上遣使谕汤和等曰：&ldquo;为将贵审机而重料敌。今全蜀已下，惟吴友仁尚据保宁，偷旦久之命，乘机而取之，此破竹之势，无不克者。将军徘徊不进何也？吾付将军以大任，而临事往往逗挠如此，何以总军政寄国事乎！&rdquo;和闻诏，遣周德兴会傅友德克其城，执友仁送京师，诛之，蜀地悉平。明升至京师，廷臣上言：&ldquo;宋干德间孟昶降，有叩头伏罪礼。&rdquo;上曰：&ldquo;昶奢婬自恣。升幼，孽自臣下，可免其伏地礼。&rdquo;封升为归义侯，居第京师。已而，投升于高丽。</p>
<p>命曹国公李文忠经理四川，文忠以成都旧城卑隘，增筑新城，高垒深池，规制略备。时时傅友德驻兵保宁，汤和驻兵重庆，各遣人招辑番、汉人民及明氏溃亡士卒来归者，因籍其壮丁。丙子，置成都右、中、前、后四卫分隶之。复置保宁守御千户所，调濠、梁等卫官军守之。</p>
<p>十二月辛卯，赏平蜀将士，傅友德、廖永忠各白金二百五十两，彩缎二十表。荥陽侯杨?、南雄侯赵庸、永嘉侯朱亮祖不与赏。上亲制《平西蜀文》，纪傅、廖二将之功。</p>
<p>谷应泰曰：闻之名山大川，不封诸侯，王公设险，用守厥国。而周都雒陽，则曰南望三涂，北望岳鄙。有德易以王，无德易以亡。盖古者贤明之主，在德不在险也。夫中国之得地险者，宜无过巴、蜀，栈道揭其北，泸水阻其西，表岷、峨之天阙，带二江之双流，勇夫重闭，几乎斗绝矣。而自古及今，败亡相继，俘絷入臣，罕有全者，则蜀之地险，固不足恃也。</p>
<p>方夫元运垂终，群雄并起，明玉珍以随州布衣，结寨青山，为徐寿辉之外臣，倪文俊之守将。及文俊见杀于友谅，而遂奄有三巴，盗窃名器，比之刘宗下辇而自王，公孙跃马而称帝，功尤易易也。玉珍不以此时北趋子午，入叩关、陇，南下夷陵，先窥汉、沔，而但固守夔门，改元称制，偏隅自割，坐待灭亡，此策之最下者。是则东之自守者无过士诚，而西之自守者无过玉珍也。</p>
<p>方太祖之初，逐鹿中原，未遑外讨，答书通聘，以待隗嚣，厚礼卑辞，以骄李密。而使者乃以张裔之口舌，夸蚕丛之形胜，井蛙坐大，斯为过矣。至于元都已没，秦、晋悉平，蜀道一隅，势如黑子，乃始命邹兴、莫仁寿等瞿塘阻水，铁锁横关，丸泥墨守，不已晚乎？</p>
<p>若夫太祖之伐蜀也，以汤和等舟师入峡，疾趋重庆，此正兵也；而傅友德一军，扬言发金牛，潜师取阶、文者，此奇兵也。夫邓艾缒入陰平，则绵竹之师不摧而溃，吴汉袭至广都，则城市之桥可烧而断，宜乎刘仁表诣军门，明升面缚衔璧，而彭氏以为纵走成都，不过延命旦夕也。乃知桓温既入，李势告亡，全斌济师，孟昶不祀，此张载勒铭于剑阁，左思致诫于蜀都，玉垒铜梁，险无足据矣。从此冉?&zeta;效顺，邛笮景从，■酱出于番禺，竹杖来于大夏，版图之盛，固不必言。独是功纪傅、廖，文皆御制，杨?以无绩而不叙，小校以非义而辍赏，劝惩斯在，又非特平蜀之规耳。若夫明升者，封侯归义，居第京师，要领克全，母子相保，虽刘禅乐魏，身不生还，而望帝归魂，死犹啼血。呜呼！方西川僭号时，其为寄生久矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88616.html' class='pagedaohang'>【上一篇】<i>:○太祖平滇</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88614.html' class='pagedaohang'>【下一篇】<i>：○故元遗兵</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>