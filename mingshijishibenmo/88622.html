<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○太祖平吴</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○太祖平吴</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88623.html' class='pagedaohang'>【上一篇】<i>:○方国珍降</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88621.html' class='pagedaohang'>【下一篇】<i>：○太祖平汉</i></a></span>
</ul>
<div class="articleContent" id="articleContent"> <p>卷四</p>



<p>○太祖平吴</p>

<p>元顺帝至正十三年夏五月，泰州张士诚起兵，陷高邮。士诚，白驹场亭民，为盐场百司牙侩，与弟士德、士信俱以贩盐，缘为奸利，性轻财好施，颇得众心。至是，因乱，与其党李伯升、潘原明、
吕珍等十八人，聚兵陷泰州。十四年冬十一月，元右丞相脱脱围高邮，张士诚引兵逆战，脱脱奋击，大破之。士诚不能支，与吕珍、潘原明等十八骑突围出走，脱脱遂克高邮。十六年春二月，张士诚陷平江。脱脱既窜，士诚亡命，复聚众渡海，攻陷平江，遂掠松江、湖州、常州诸郡，皆下之。九月，徐达围常州。初，常州奔牛坝人陈保二聚众，以黄帕裹首，号黄包军。汤和等下镇江，保二降，至是，复叛归张士诚，诱执詹、李二将去。乙亥，太祖遣杨宪通好于士诚，书略曰：&ldquo;近闻足下兵由通州，遂有吴郡。昔隗嚣据天水以称雄，今足下据姑苏以自王，吾深为足下喜。吾与足下东西境也，睦邻守围，保境息民，古人所贵，吾甚慕焉。自今以后，通使往来，毋惑于交构之言，以生边衅。&rdquo;士诚得书，以太祖比之隗嚣，不悦，拘留宪不还。寻诱我斥堠，以舟师攻镇江，徐达等御之，败其军于龙潭。又寇宜兴，耿君用以铠腾栅，中槊死，宜兴入于士诚。太祖闻之，使谕徐达曰：&ldquo;张士诚起于负贩，谲诈多端。今来寇镇江，是其交已变，当速出军攻毗陵，先机进取，沮其诈谋。&rdquo;于是达帅师攻常州，进薄其垒。士诚遣其弟张九六以数万众来援。达曰：&ldquo;张九六狡而善斗，使其胜，锋不可当，吾当以计取之。&rdquo;乃去城十八里，设伏以待，仍命总管赵均用率铁骑为奇兵，达亲督师与九六战。锋既交，均用铁骑横冲其阵，阵乱，九六策马走，遇伏，马蹶，为先锋刁国宝、王虎子所获。九六即士德，枭鸷有谋，士诚陷诸郡，九六力为多，既被擒，士诚气沮。</p>
<p>十月，华云龙、王弼等复败士诚弟士信于旧馆，擒其骁将汤元帅。士诚既连败，乃奉书请和，愿输粮二十万石、黄金五百两、白金三百斤，以为犒军之资。太祖复书，数其开衅召兵之罪，且许其归我使臣将校，即当班师。士诚得书不报。</p>
<p>十一月，士诚诱我新附军叛去，助彼来战，徐达被围于牛塘。达勒兵与战，常遇春、廖永安、胡大海自外来援，夹击，大破之，擒其将张德，余兵奔入城。达率诸军困之。士诚复遣其将吕珍潜入城，督兵固守。</p>
<p>十七年春二月丙午，命耿炳文等率兵取长兴，张士诚将赵打虎以兵三千迎战，败之，追至城西门，打虎走湖州。戊申，遂克长兴，擒其守将李福安、答失蛮等，获战船三百余艘。立永兴翼元帅，命耿炳文统兵守之。寻士诚遣其伪左丞潘原明、元帅严再兴来寇，炳文击败之，生擒数百人，斩首甚众，原明等遁去。部将费聚复追至琐桥，败之。自是士诚不敢犯长兴者四年。</p>
<p>我师围常州既久，敌众乏食，不能支，吕珍等复潜遁去。三月戊午，克常州，立长春枢密院，以汤和为同佥总管统兵守之。夏五月，俞通海、张德胜等以舟师略太湖，入马迹山，冲贼水</p>
<p>寨，降张士诚将王贵、纽津。经洞庭山口，吕珍兵猝至，诸将仓卒欲退，通海曰：&ldquo;不可，我寡。&rdquo;乃身先士卒决战，矢中右目，不为动，徐令壮士披已胄立船上，曰俞将军，珍不敢迫，引去。命两淮分院副使张鉴、同佥何文正率兵攻泰兴，张士诚遣兵来救，鉴等击败之，擒其将杨文德等。己卯，遂克泰兴。</p>
<p>六月，命长春枢密分院判官赵继祖、元帅郭天禄、镇抚吴良等率兵取江陰。张士诚兵据秦望山以拒我师，继祖等就攻之。会大风雨，其兵奔溃，我师据其山。翼日己未，进攻城西门，克之。擢良为分院判官，督兵守御。江陰密迩士诚，去姑苏仅百余里，控扼大江，实当东南要冲。未几，复命其弟吴祯增兵协镇。良等戮力设备，军容甚张，每寇至，辄破走之。</p>
<p>秋七月丁丑，徐达等下常熟。八月，徐达、常遇春、康茂才袭江陰马■沙，克之。元帅费子贤下武康。士诚累败，势日窘，南攻嘉兴、杭州，又为杨完者所破，乃请降于元。士诚虽降，而城池、甲兵、钱■皆自据如故。</p>
<p>十八年春二月，命廖永安、俞通海、桑世杰等讨张士诚，江陰石牌海寇伪帅栾瑞帅州判朱锭等整兵拒战，世杰奋戈跃马，陷阵死，永安等奋击，大败之，擒栾瑞、朱锭，尽获其海舟。</p>
<p>三月，邓愈、李文忠、胡大海率兵由徽州昱岭关进攻建德路，道出遂安，遇长钅仓元帅俞子贞，击败之，追至淳安。遂安守将洪某率众五千来援，大海复战败之。军抵建德，元参政不花等不支，弃城遁。丙申，克建德路，以文忠为帐前总制亲兵指挥使守之。文忠，太祖姊子也。时建德新破，城中守御未备，张士诚遣其徒率苗、僚水陆奄至城下。文忠出奇兵，大败之，取所斩俘馘，载巨筏中，乘流而下，水寇见之，亦遁。</p>
<p>夏六月，张士诚兵寇常州，汤和力战，败之，擒其卒三百人。士诚复寇常熟，廖永安与战于福山港，大破之，追至通州狼山，获其战舰而还。九月，元苗帅左丞杨完者为张士诚所杀。先是江、淮既乱，元</p>
<p>兵屡败，议者以为苗兵可用，遂自湖广招至，累破张士诚兵，历升至左丞。然苗性贪残好杀，所过抄掠，屠戮无遗，郡县苦之。士诚为所窘，既降，欲图之，而达识帖睦尔亦厌完者骄横不可制，乃陰定计，用士诚兵围之，完者兵败，自杀。丁酉，其部将员成、蒋英、刘震等率所部诣李文忠降。完者死，士诚益无所惮，寻遣兵据杭州、嘉兴，达识无如之何矣。</p>
<p>冬十月，张士诚兵寇常州，汤和等击败之，俘甲士千余人、舟千艘、马千匹。甲戌，克宜兴。徐达、邵荣帅师攻宜兴，久不下。太祖遣使谓曰：&ldquo;宜兴城小而坚，未易猝拔。闻其城西通太湖，张士诚饷道所出，若断其饷道，军食内乏，破之必矣。&rdquo;达乃遣丁德兴分兵绝太湖口，而并力急攻，城遂破。既拔宜兴，廖永安复帅舟师击士诚兵于太湖，乘胜深入，遇吕珍，与战不利，遂为所获，不屈，士诚囚之。太祖欲以所获将士三千人易永安，士诚不从。士诚母念士德，欲以永安易士德，太祖亦不许。士德寻谋间，杀之。杨国兴出太湖口，与诸将趋湖州，攻旧馆，破张士信兵，又平宜堰口二十六寨。太祖命国兴总督元帅沈仁等守之。国兴劳徕安集，民多归之，遂城宜兴，三月城完。士诚水陆来寇，国兴率诸将击败之，士诚遁去。</p>
<p>十九年春正月庚申，胡大海、李文忠取诸暨州，张士诚将华元帅遁去。已而士诚遣吕珍率兵围诸暨，堰水灌城。大海援之，夺堰水灌珍军，珍穷蹙，即马上折矢，誓求解兵去，大海然之。都事王恺谏曰：&ldquo;贼狡猾难信，不如击之。&rdquo;大海曰：&ldquo;彼果来，吾有以待之。且言出而背之，不信；既纵而击之，不武。&rdquo;遂纵之去。</p>
<p>二月，张士诚兵寇江陰，艨艟蔽江，伪将苏同佥者建牙君山，指画为进攻状。守将吴良下令曰：&ldquo;彼众我寡，当以计破之，勿轻动。&rdquo;有顷，敌阵于江ヂ，良命弟桢整兵北门，当其西北面，以十余骑蹂之，擒其卒数人，余党莫敢前。贼分兵欲攻东门，良遣元帅王子明驰击之，擒其将士五百人，杀溺死者甚众，敌大败，宵遁。时贼屡侵常州，良及其弟桢守御有方，每寇至，辄破走之。士诚数败气索，自是不敢犯境。太祖召入见，劳之曰：&ldquo;吴院判保障一方，使吾无东顾忧，其功大矣。赐车马珠玉不足旌。&rdquo;命诸儒臣为诗文美之。先是，士诚北有淮海，南据浙西，长兴、江陰皆其要害。长兴据太湖口，陆走广德诸郡；江陰枕大江，扼姑苏、通州济渡之处。得长兴则士诚■骑不敢出广德，窥宣、歙；得江陰则士诚舟师不敢溯大江，上金、焦。自是侵轶路绝。</p>
<p>平章邵荣自临安进攻湖州，战不利，还屯临安。李伯升来攻，设伏山下，戒寇至勿动，俟山上旗举，齐击之，伯升果率众奄至，遇覆败，我师乃还。</p>
<p>三月，张士诚寇建德，李文忠御之于东门，使别将潜出小北门，间道过鲍婆岭，由碧鸡坞绕出阵后，大破之。士诚复遣兵侵严州，至大浪滩，李文忠令部将何世明率精锐西出乌龙岭至胥口，与战，破走之。士诚兵据分水岭，世明进击，斩首五百余级。</p>
<p>太祖自将取绍兴，以冯国用守之。国用卒于军，士诚复遣兵陷绍兴。九月，张士诚遣兵寇常州，吴复督兵出忠节门，奋击，大败之。吴良间道歼其援兵于无锡之三山，士诚兵狼狈夺气，乃还。</p>
<p>十二月，张士诚忿分水之败，复遣兵据分水新城之三溪，何世明击之，斩其将陆元帅、花将军等一千余人，焚其营。自是士诚不敢窥建、婺。寻改建德为严州府。</p>
<p>二十年春三月，常遇春攻杭州，不克。秋九月，张士诚兵侵诸全，守将袁实战死。吕珍、徐义自太湖分三路寇长兴，耿炳文击破之，总管汤全、张琪被杀。</p>
<p>二十一年秋八月，胡大海攻绍兴，部将张英恃勇轻进，至城下遇伏，死之。大海引兵还。冬十月，张士诚遣其将李伯升寇长兴，众十余万，水陆并进，</p>
<p>势甚锐。城中守兵仅七千，耿炳文御之，诸将陈德、华高、费聚等三路往援，伯升夜劫营，诸将皆溃。炳文婴城固守，伯升悉兵围之，结九寨，为楼车，下瞰城中，运土石填壕隍，以火船烧水关，攻益急。炳文昼夜应敌，内外不相闻月余。十一月戊午，太祖在九江闻报，急遣常遇春将兵往援，伯升闻遇春至，弃营遁。遇春追击之，俘斩五千余人。</p>
<p>二十二年春二月，金华、处州苗帅叛，张士诚乘间遣其弟士信、同佥吕珍率兵十万围诸全。守将谢再兴鏖战二十九日，未决，走严州，告急于李文忠。文忠以严州兵少，且密迩桐庐贼境，衢、信兵又出江西，无以应援金华。议以兵贵虚声，乃揭榜义乌古朴岭，扬言平章邵荣引兵五万出江右，右丞徐达引兵五万出徽州，约会金华，克日抵诸暨。贼见榜，转相告，吕珍欲退军五里下营，以待决战。时胡德济得李文忠檄，自信州率兵来援，有降卒言贼情，具得虚实。德济与再兴分门而守，至夜半，令军士饱食，一鼓出城，金鼓铳炮震天地，贼众惊乱，人马奔走，自相蹂躏。德济督兵追击之，士信大溃走。</p>
<p>冬十一月，池州帅罗友贵据神山寨，欲通张士诚，杭、歙震动，常遇春、赵德胜击斩之。二十三年春二月戊寅，命移置浙江行省于严州。时张士诚屡寇</p>
<p>诸全，李文忠驻金华，应援不及，于是徙省治于严，留徐司马守金华。三月，张士诚、吕珍率众十万围刘福通于安丰，福通遣人间道求援。珍破安丰，杀福通，据其城，韩林儿走滁州。太祖率徐达、</p>
<p>常遇春等往讨之。珍据城列栅，汪元帅攻其中垒，拔之，会左、右军败，阻于堑，不得出。遇春横击，三战三胜，珍大败。庐州左君弼出兵助珍，又败之，珍与君弼皆走。遂命达等移师围庐州。元将竹昌、忻都乘间入安丰。</p>
<p>夏四月乙丑，诸全守将谢再兴叛降于张士诚。再兴遣人往杭州私贸易，太祖怒其泄军中事，召再兴责之，命参军李梦庚往节制其军，遣再兴归，听调。再兴惧，杀知州栾凤，执梦庚，以诸全军马赴绍兴降。左丞李文忠闻乱，遣胡德济屯兵五指山下以备之。九月，谢再兴以张氏兵犯东陽，李文忠自严州率锐卒驰一百六十里来援，壬午，遇贼于义乌，击败之。胡深亦自处州来援，与文忠议，以诸全不守，则衢州不支矣，乃度地去诸全六十里，并五指山筑新城。不旬日城完，太祖以胡德济为行省参政守之。未几，士诚将李伯升大举入寇，围城下，城坚不可拔，乃引去。</p>
<p>时太祖伐陈友谅未还。张士诚以尝胁达识帖睦迩封王，不报，遂自称王，改国号曰吴，即姑苏治宫室，置官属。元遣使征其粮，不与。二十四年夏四月，俞通海、汪兴祖率兵掠刘家港，进逼通州，</p>
<p>击败张士诚兵，擒其院判朱琼等百余人。秋八月，张士诚使其弟士信面数达识帖睦迩罪失，勒令自陈老疾避位，胁将佐为上言：&ldquo;江浙丞相非士信不可。&rdquo;逼取符印，幽达</p>
<p>识于嘉兴，士信自为丞相。又胁普化帖睦迩为请于元，使为真王，普化不从。即遣使至绍兴，欲夺其印。普化封其印，置库中，曰：&ldquo;我头可断，印不可得也！&rdquo;仰药死。达识闻之，曰：&ldquo;大夫且死，吾生何为！&rdquo;亦仰药死。士诚专有江、浙。</p>
<p>时浙西殷富，士诚兄弟骄佚无断，政在文吏。然士诚尚持重寡言，好士，筑景贤楼，士无贤不肖，舆马居室，多厌其心，亦往往趋焉。士诚用兵，恃其弟士德及部将史椿为谋主。后士德被擒，史椿以谗出守淮安数年。椿知士诚无成，遣使以书来约降，谋泄，士诚杀之。于是委政弟士信。士信荒婬，出师多携ヅ蒲、蹴リ，拥妇女酣宴。其命将，将或卧不起，邀官爵美田宅。既至军，即失地■师，多不问，或复用之。士信每事惟与黄敬夫、叶德新、蔡彦夫三人谋。三人者，皆谄佞忄佥邪，惟事蒙蔽，故其国政日非。太祖闻之，曰：&ldquo;我无一事不经心，尚被人欺。张九四终岁不出门理事，岂有不败者乎！&rdquo;时有民谣十七字曰：&ldquo;丞相做事业，专用黄、蔡、叶；一朝西风起，干瘪。&rdquo;昆山郭翼上书士诚曰：&ldquo;明公仗马棰，下吴、越数十城，望风请服者，人皆苦元政，守吏贪残，不恤其下也。今诚能反其政，休劳之，乘时进取，则霸业可成。若遽自宴安湛乐，四方豪杰并起，明公欲闭城自守，其终能乎？&rdquo;士诚怒，欲杀之，翼亡去。</p>
<p>冬十月，张士诚遣其弟丞相士信寇长兴，耿炳文、费聚击败之，获其将宋兴祖。士信愤，益兵围城。汤和自常州来援，与炳文等合击，大败之，士信走还。</p>
<p>二十五年春正月，张士诚复寇长兴，耿炳文连破之于城下，镇抚欧大智战死，士诚自是不敢复犯长兴。炳文守长兴十年，孤城血战，卒保无虞，与汤和守常州，吴良守江陰，气势联络，俱为东南屏障云。</p>
<p>二月丙午，张士诚遣其司徒李伯升挟我叛将谢再兴帅马■舟师二十万，?俞浦江，围诸全之新城，造庐室，建仓库，预置州县官属，为持久必拔之计，分屯精兵数万于城北隅，遏我援师。初至，胡德济遣部将缪美败其前锋于斗岩之下。敌攻西门，美趋之，再战皆■。既抵城下，德济戒将士勿轻出，但严为备，来攻则矢石交发御之，遣使求救于李文忠。文忠令指挥张斌出浦江为声援，自率朱亮祖等，日驰六十里赴救，抵龙潭，去敌二十里，据险为营。胡德济知文忠至，潜使报曰：&ldquo;贼兵方锐，姑缓避之。&rdquo;文忠曰：&ldquo;以众则我非彼敌，以谋则彼非我敌。谢玄八千人破苻坚八十万众，何避焉！吾若不战而退，则彼势益张，虽大军至，难攻矣。死中求生，正在今日。&rdquo;乃下令曰：&ldquo;贼众而骄，我少而锐；以锐当骄，可一战而擒。辎重皆汝等有也。&rdquo;诘旦，军方食，候卒告敌至。文忠悉精锐阵于营外，张左右翼待之，文忠自将中军。既而直营右数里烟焰勃兴，疑为寇，乃分兵守隘扼之。会处州参军胡深遣耿天璧援兵适至，文忠军益奋。两军既交，文忠仰天誓曰：&ldquo;朝廷大事，在此一举，岂敢爱身，以后三军！&rdquo;即横槊据鞍，引数十骑乘高驰下，直出阵后，冲其中坚。敌列骑迎战，文忠手格数人，所向皆靡。叛将谢再兴及苗军见之，震慑失色。大军乘之，敌大溃乱。德济亦帅城中将士鼓噪而出，呼声动天地，莫不以一当十，逐北十余里，溪水尽赤，死者以万数。文忠收兵会食，遣朱亮祖、张斌乘胜追殄余寇，燔其营落数十，获伪同佥韩谦、元帅周遇、萧山等六百人、军士三千，马八百，委弃辎重铠仗如山，举之旬日不尽。其伪五太子及李伯升仅以身免。太祖大喜，召文忠、德济入京，赐名马御衣，擢德济右丞。</p>
<p>冬十月戊戌，命左相国徐达、平章常遇春等规取淮东。时士诚所据郡县，南至绍兴，与方国珍接境，北有通、泰、高邮、淮安、徐、宿、濠、泗至济宁，与山东相距。太祖欲先取通、泰诸郡，剪其肘翼，然后专事浙西，故命达总兵取之。乙巳，达兵趋泰州，浚河通州，遇士诚兵，击败之，驻军海安坝。丁未，进围泰州新城，击败士诚湖北援兵，获其元帅王成。己酉，士诚淮安李院判来援，遇春击败之，擒万户吴聚等。时江陰水寨守将康茂才报称：&ldquo;士诚以舟师四百艘出大江，次范蔡港，别以小舟于江中孤山往来出没，请为之备。&rdquo;太祖揣知其情，谕徐达等曰：&ldquo;寇初驻兵范蔡港，吾度其诈。今犹豫不敢即溯上流，为诈益明。彼非有决机攻战之谋，徒欲分我兵势耳。宜遣廖永忠还兵水寨，而大军勿轻动。此寇徘徊江上，自老之师，乘其怠慢，必克泰州。泰州既克，江北瓦解，不战自溃。但宜谨备之耳！&rdquo;</p>
<p>闰十月庚辰，诸将克泰州，擒士诚将严再兴、夏思诚等。分兵徇兴化，降其将李清。十一月，进攻高邮。太祖恐深入敌境，不能策应诸将，乃命冯国胜率所部节制高邮军，而以徐达还军泰州。会士诚犯宜兴，达率</p>
<p>中军精卒渡江走之，破擒士诚兵三千余，宜兴围解。十二月，士诚遣兵寇安吉，守将费子贤击却之。二十六年春正月，张士诚舟师数百艘出马■沙，溯流侵江陰，</p>
<p>守将吴良、吴桢严兵以待。太祖亲率大军，水陆并进，讨之，至镇江，敌已遁去，追至巫子门。寇乘潮逆拒，首尾相失，良等纵兵夹击，大败之，获士卒二千人。太祖幸江陰，见良等防御有方，曰：&ldquo;汝非昔日之吴起乎？&rdquo;称叹久之。良在江陰十年，终始戒严，夜尝宿城楼，枕戈待旦。暇日延经术士，讲明经史、兵法。训敕将校，驭胥吏，不少假借。敦教化，兴学校，修屯田，足军饷，境内帖然。太祖有事江、汉，东藩无扰，皆良等为之捍蔽也。</p>
<p>冯国胜围高邮，张士诚将俞同佥诈遣人来降，约推女墙为应。胜信之，夜遣康泰率兵?俞城而入，皆为所杀。三月，徐达自宜兴还攻高邮。初，士诚遣左丞徐义由海道入淮，</p>
<p>援高邮，义屯太仓，观望不敢进。徐达遣使，请以指挥孙兴祖守海安，平章常遇春督水军为高邮声援，从之。遣使谕达曰：&ldquo;张士诚由高邮啸聚，以有吴、越，高邮其巢穴也，大军攻之，彼必来救。今闻徐义兵已入海，或由射陽湖，或出瓠子角，或出宝应趋高邮，不可不备。&rdquo;达得书，遂会兵进攻，一鼓克之，戮其将俞同佥等。兴祖守海安，士诚兵来侵，击败之，擒将士二百余人。进攻通州，通州守将拒战，兴祖督将士奋击，大破之。自是士诚不敢犯海安。</p>
<p>夏四月，徐达移师会常遇春攻淮安。徐义舟师集马漯港，夜率兵袭破之，义泛海遁去，获战舰百余艘，进薄城下。士诚将梅思祖封府库，籍甲兵，出降，并献所部四州。太祖嘉其知命保民，授都督府副使，以华云龙守之。徐达还兵攻兴化。先是，达图泰州、兴化、海安、通州、高邮山川地形要害以进，太祖览之，见瓠子角为兴化要地，寇兵所经之路，令达以兵绝其隘。戊午，遂克兴化，淮地悉平。</p>
<p>命韩政进取濠州。濠自郭子兴弃后，屡为人所窃据，最后张士诚将李济守之。太祖命李善长以书招之，不报。太祖曰：&ldquo;濠州吾家乡，今为张士诚窃据，是吾有国而无家也！&rdquo;即命韩政督顾时等攻之。至濠，攻其水帘月城，又攻其西门，城中拒守甚坚。政乃督兵以云梯炮石四面并攻，城中不能支，庚申，守将李济以城降。太祖幸濠，省陵墓，宴父老。</p>
<p>太祖以淮东诸郡既平，遂议讨张士诚，召中书省大都督府臣谓曰：&ldquo;张士诚据姑苏，数侵扰吾近地，为吾境内之寇，不可不讨。诸公其熟计之！&rdquo;李善长对曰：&ldquo;张氏宜讨久矣。然以臣愚观之，其势虽屡屈，而兵力未衰，土沃民富，又多积储，恐难猝拔，宜候隙而动。&rdquo;徐达进曰：&ldquo;张氏骄横，暴殄奢侈，此天亡之时也。其所任骄将如李伯升、吕珍之徒，皆龌龊不足数，惟拥兵将为富贵之娱耳。居中用事，黄、蔡、叶三参军辈，迂阔书生，不知大计。臣奉主上威德，率精锐之师，声罪致讨，三吴可计日而定。&rdquo;太祖大喜，顾达曰：&ldquo;诸人局于所见，独汝合吾意，事必济矣。&rdquo;于是命诸将简阅士卒，择日出师。</p>
<p>八月辛亥，命徐达为大将军，常遇春为副将军，帅师二十万伐张士诚，集诸将佐谕之曰：&ldquo;自大乱以来，豪杰并起，所在割据。西有陈友谅，东有张士诚，皆连地千里，拥众数十万。今介乎二人之间，相与抗者十余年。观二人所为，志不在民，不过贪富贵，劫夺寇攘而已。友谅既败灭，独士诚据有浙西，北连两淮，恃其强力，数侵疆场。赖诸将连岁征讨，克取两淮，惟浙西、姑苏诸郡未下，故令卿等讨之。卿等宜戒饬士卒，毋肆掳掠，毋妄杀戮，毋发丘垄，毋毁庐舍。闻士诚母葬姑苏城外，慎勿侵毁其墓。汝等毋忘吾言！诸将帅务相辑睦，勿纵左右凌士卒。凡为将必资士卒，善抚恤之。大抵克敌者必以成功为效，树德者必以广恩为务。卿等勉之。&rdquo;诸将皆再拜受命出。太祖复御西苑，召达、遇春曰：&ldquo;尔等此行，用师孰先？&rdquo;遇春对曰：&ldquo;逐枭者必覆其巢，去鼠者必熏其穴。此行当直捣平江，平江既破，其余诸郡可不劳而下。&rdquo;太祖曰：&ldquo;不然。士诚起盐贩，与张天骐、潘原明辈皆强梗之徒，相为手足。士诚穷蹙，天骐辈惧俱毙，必并力救之。今不先分其势，而遽攻姑苏，若天骐出湖州，原明出杭州，援兵四合，难以取胜。莫若先攻湖州，使其疲于奔命，羽翼既披，然后移兵姑苏，取之必矣。&rdquo;太祖乃屏左右，谓达、遇春曰：&ldquo;吾欲遣熊天瑞从行，俾为吾间也。天瑞之降，非其本意，心常怏怏。适来之谋，戒诸将勿令知之，但云直捣姑苏，天瑞知之，必叛从张氏，以输此言。如此，则堕吾计矣。&rdquo;</p>
<p>癸丑，大将军徐达等率诸将发龙江，而别遣李文忠趋杭州，华云龙向嘉兴，以分其兵。辛酉，师至太湖。己巳，遇士诚将尹义、陈旺逆战，破擒之，遂次洞庭山。癸酉，进至湖州之毗山，又击败士诚将石清、汪海，擒之。张士信驻军湖山，望风遁。指挥熊天瑞果叛降张士诚。甲戌，师至湖州之三里桥，士诚右丞张天骐分兵三路以拒我师，黄宝当南路，陶子宝当中路，天骐自当北路，唐杰为后继。达进兵薄之，遇春攻黄宝，王弼攻天骐，达自中路攻陶子宝，别遣骁将王国宝率长钅仓军扼其归。遇春进击宝，败之，宝走入城，阻桥不得济，还兵力战，又败，被擒。天骐、子宝不战退。士诚遣李伯升来援，由荻港潜入城，我军四面围之，伯升、天骐闭门拒守。士诚又遣吕珍、朱暹等及其五太子率兵六万来援，屯城东之旧馆，筑五砦自固。达、遇春等分兵营于东阡镇南姑嫂桥，连筑十垒，以绝旧馆之援。士诚?胥潘元绍驻兵乌镇东，为吕珍等声援，我师乘夜击之，元绍遁，遂填塞沟港，绝其粮道。士诚知事急，遣亲兵来援，达等与战于皂林，败之。</p>
<p>九月，士诚复遣徐志坚以轻舟出东阡镇觇我师，欲攻姑嫂桥，常遇春遇之。会天大风雨，晦甚，遇春令勇士乘划舟数百突击之，擒志坚，得众二千余人。别将廖永忠、薛显将游军攻德清，克之，擒其院判锺正。士诚自徐志坚败后，惧甚，遣其右丞徐义至旧馆觇形势，将还报，常遇春扼归路，不得出。乃陰遣人约张士信出兵，与旧馆兵合力来战，士诚遣赤龙船亲兵援之。义始得脱，与潘元绍率赤龙船兵屯于平望，复乘小舟潜至乌镇，欲援旧馆。遇春由别港追袭之，至平望，王铭挺戈先登，纵火焚赤龙船，军资器械一时俱尽，自是旧馆援绝。</p>
<p>十月，遇春兵攻乌镇，徐义、潘元绍皆败走。追至升山，破其平章王晟六寨，余军奔入旧馆之东壁。同佥戴茂降，我师驰据之，王晟亦降。徐达复攻升山水寨，顾时自变量舟绕出敌船，船上人俯视而笑，时觉其懈，率壮士跃入敌舟，大呼奋击，余舟竞进薄之。五太子者盛兵来援，常遇春小却，薛显率舟师直前奋击，烧其船，敌众大败。五太子、朱暹、吕珍等以旧馆降，得兵六万人。遇春谓薛显曰：&ldquo;今日之战，皆将军之力，吾不如也。&rdquo;五太子，士诚养子，短小精悍，能平地跃起丈余。珍、暹，士诚所亲信骁将，皆善战，士诚倚之；而珍尤敢战，尝廓革囊兵，宵济以袭我师，每战辄为歌，令其帐下及城中人歌以噪。至是皆降，士诚为之■气。徐达以吕珍徇于湖州城下，城中大震，遥语李伯升出降。伯升曰：&ldquo;张太尉养我厚，我不忍背之！&rdquo;抽刀欲自杀，为左右抱持，得不死。</p>
<p>十一日甲申，左丞张天骐等以城降，伯升亦降。李文忠总水陆师下浙江，遣指挥朱亮祖、耿天璧攻桐庐，降其将戴元帅。复遣指挥袁洪、孙虎克富陽，擒其同佥李天禄，遂合兵</p>
<p>围余杭。守将谢五，谢再兴弟也，文忠遣人语之曰：&ldquo;尔兄弟以李梦庚小隙归张氏，非尔谋也。尔，我之戚臣，若降，可得不死。&rdquo;谢五亦降。进兵杭州，未至，士诚平章潘原明惧，遣员外郎方彝诣军门纳款。文忠曰：&ldquo;吾兵远来，胜负未可知，而遽约降，得无以计缓我乎？&rdquo;彝曰：&ldquo;天兵如雷霆，当者立败。杭虽孤城，生齿百万，闻将军来，皆曰王者之师，故乞降以求生耳。&rdquo;文忠见其诚，引入卧内，令条陈入城次第，遣还。明日己丑，原明籍土地、钱[QDXD]、甲兵数，并执叛将蒋英、刘震出降，伏谒道左。以女乐导，文忠叱去之。入宿城上，秋毫无犯，一卒强入民家，磔以徇。太祖以原明全城归顺，民不受锋镝，仍授平章，守旧城，听李文忠节制。命悬胡大海像，刺蒋英、刘震心血祭之。庚子，李文忠攻绍兴，守将李思忠降。华云龙攻嘉兴，守将宋兴降。</p>
<p>徐达既下湖州，会诸将进攻平江。至南浔，士诚元帅王胜降。辛卯，进围吴江，参政李福、知州杨彝降。癸卯，达等兵至平江城南鲇鱼口，击其将窦义走之。康茂才至尹山桥，遇士诚兵，又击败之，焚其官渎战船千余艘，及积聚甚众，遂进兵围其城。达军葑门，遇春军虎丘，郭子兴军娄门，华云龙军胥门，汤和军阊门，王弼军盘门，张温军西门，康茂才军北门，耿炳文军城东北，仇成军城西南，何文辉军城西北，四面筑长围困之。又架木塔与城中浮屠等，筑敌楼三层，下瞰城中，置弓弩火铳其上。又设襄陽炮击之，城中震恐。有杨茂者，无锡莫天?部将也，善没水，天?潜令入姑苏，与士诚相闻。逻卒获之于阊门水栅，绑送达军，达释而用之。时平江城坚不可破，天?阻兵无锡，为士诚声援，达纵茂出入往来，因得其彼此所遗蜡书，悉知士诚、天?虚实，为攻困之计益备。指挥茅成攻娄门，中流矢死。</p>
<p>平章俞通海分兵取太仓州，民争献牛酒迎道左，通海却其献，慰谕遣之，约束军士，秋毫无犯，民大悦。伪帅陈仁等以大舶百余艘降。昆山、崇明、嘉定望风皆附。松江路守将王立中闻之，亦降。</p>
<p>太祖吴元年，元至正二十七年也。春二月，大军围姑苏，久不下，徐达遣人自军中来请事。太祖手书，慰劳之曰：&ldquo;古帝王之兴，必有命世之士以为之辅。将军自昔相从，忠义出自天性，沉毅有谋，用能遏绝乱略，消靡群慝，建无前之功，虽古豪杰之士不能过也。今所请事，多可便宜行者，而识虑周详，不肯造次有违，诚社稷之庆，邦家之福。然将在外，君不御，古之道也。自后军中缓急，将军便宜行之。&rdquo;达得书，顿首受命。檄俞通海兵会攻姑苏。通海至灭渡桥，击败敌兵。提兵桃花坞，荡其营，中流矢，创甚，乃遣将以兵会达，而身自还建康。太祖幸其第视病，病帮，太祖呼谓曰：&ldquo;平章知予来问疾乎？&rdquo;通海不能语，太祖挥泪出。通海遂卒。</p>
<p>初，徐达之围姑苏也，太祖不欲烦兵，但困服之耳。至是久不下，乃以书遗士诚，许以窦融、钱ㄈ故事。士诚不报。夏六月己酉，士诚被围既久，欲突围出，觇城左方，见阵严整，</p>
<p>不敢犯。转至盘门，将奔常遇春营。遇春觉其至，严阵待之，分兵北濠，截其后。战良久，未决，士诚遣兵千余助之，又自出兵山塘为援。山塘路狭，塞不可进，麾令稍却。遇春抚王弼背曰：&ldquo;军中皆称尔为猛将，能为我取此乎？&rdquo;弼应声驰铁骑，挥双刀往击之。敌小却，遇春率众乘之，遂大败其军。溺于沙盆之潭可量也。士诚故有勇胜军号&ldquo;十条龙&rdquo;，常银铠锦衣，出入阵中，是日皆溺死。士诚马惊堕水，几不救，肩舆入城，计忽忽无所出。</p>
<p>时降将李伯升知士诚势迫，欲说令归命，乃遣客诣士诚门告急。士诚召之入，曰：&ldquo;尔欲何言？&rdquo;客曰：&ldquo;吾为公言兴亡祸福之计，愿公安意听之。&rdquo;士诚曰：&ldquo;何如？&rdquo;客曰：&ldquo;公知天数乎？昔项羽喑呜叱咤，百战百胜，卒败垓下，天下归于汉高祖。何则？此天数也。公初以十八人入高邮，元兵百万围之，此时如虎落阱中，死在朝夕。一旦元兵溃乱，公遂提孤军，乘胜攻击，东据三吴，有地千里，甲士数十万，南面称孤，此项羽之势也。诚能于此时不忘高邮之危，苦心劳志，收召豪杰，度其才能，任以职事，抚人民，练兵旅，御将帅，有功者赏，败军者戮，使号令严明，百姓乐附，非特三吴可保，天下不足定也。&rdquo;士诚曰：&ldquo;足下此时不言，今复何及！&rdquo;客曰：&ldquo;吾此时虽有言，亦不得闻也。何则？公之子弟将帅亲戚罗列中外，美衣玉食，歌儿舞女，日夕酣饮。提兵者自以为韩、白，谋画者自以为萧、曹，傲然视天下不复有人，当此之时，公深居于内，败一军不知，失一地不闻，纵知亦不问，故遂至今日。&rdquo;士诚喟然叹曰：&ldquo;吾亦恨之，无及矣！&rdquo;客曰：&ldquo;吾有一策恐公不能从也。&rdquo;士诚曰：&ldquo;不过死耳。&rdquo;客曰：&ldquo;使死有益于国家，有利于子孙，死固当；不然，徒自苦耳。且公不闻陈友谅乎？跨有荆、楚，兵甲百万，与江左之兵战于姑孰，鏖于鄱陽。友谅举火，欲烧江左之船，天乃反风而焚之。友谅兵败身丧。何则？天命所在，人力无如之何。今攻我益急，公恃湖州援，湖州失；嘉兴援，嘉兴失；杭州援，杭州又失。今独守此尺寸，誓以死拒。窃虑势极患生，猝有变从中起者，公此时欲死不得，生无所归。故窃以为莫如顺天之命，自求多福，令一介之使，疾走金陵，称公所以归义救民之意，公开城门，幅巾待命，亦不失为万户侯，况尝许以窦融、钱ㄈ故事耶！且公之地，譬如博者，得人之物而复失之，何损！&rdquo;士诚亻免首沉虑良久，曰：&ldquo;足下且休，待吾熟思之。&rdquo;然卒狐疑，莫能决也。</p>
<p>壬子，复率兵突出胥门，锋甚锐，遇春御之，兵稍却。士信方在城楼上督战，忽大呼曰：&ldquo;军士疲矣，且止。&rdquo;遂鸣钲收军。遇春乘之，复大败。自是士诚不敢复出。士信张幕城上，踞银椅与参政谢节等会食，左右方进桃，未及尝，忽飞炮碎其首而死。时熊天瑞教城中作严炮以击外兵，多所中伤。城中木石俱尽，至拆祠庙、民居为炮具。徐达令军中架木若屋状，承以竹笆，伏兵其下，载以攻城矢石不得伤。</p>
<p>九月辛巳，达督将士破葑门，常遇春亦破阊门新寨，遂率众渡桥，进薄城下。其枢密唐杰登城拒战，士诚驻军门内，令参政谢节、周仁立栅以补外城。唐杰不支，投兵降。周仁、徐义、潘元绍、钱参政等皆降。晡时，士诚军大溃，诸将蚁附登城，城破。士诚收余兵二三万，亲率之，战于万寿寺东街，复败。士诚仓皇归，从者仅数骑。</p>
<p>初，士诚见兵败，谓其妻刘氏曰：&ldquo;我败且死，若曹何为？&rdquo;刘氏曰：&ldquo;君勿忧，妾必不负君。&rdquo;乃予乳媪金，抱二幼子出，积薪齐云楼下，驱其群妾侍女登楼，令养子辰保纵火焚之。刘氏自缢死。士诚独坐室中，左右皆散走。达遣士诚旧将李伯升至士诚所谕意。时日已暮，士诚距户经，伯升决户，令降将赵世雄抱解之，复苏，曰：&ldquo;九四英雄，患无身耳。&rdquo;达又令潘元绍晓之，反复数四，士诚瞑目不言。乃以旧盾舁之，出葑门，至舟中。获其伪将相李素、徐义等，并元宗室九人，皆送建康。所得城中兵民二十余万。诸将还师取通州，士诚守将张右丞降。</p>
<p>丁亥，平章胡廷美帅师取无锡。先是，士诚表天?于元，授同佥枢密院事，守无锡。徐达累遣使谕之，皆被杀，至是廷美等攻其城。州人张翼知事急，率父老往见天?曰：&ldquo;吾民为张氏守十二年矣，张氏已就缚，固守将为谁？生民存亡，皆在今夕，愿熟思之。&rdquo;天?掷其帽于地，曰：&ldquo;谁不知降也！&rdquo;亦降。</p>
<p>士诚卧舟中不食，至龙江，坚卧不肯起。舁至中书省，李善长问之，不语。已而士诚言不逊，善长怒骂之。士诚竟自缢死，赐棺葬之。诛叛将熊天瑞，刳三参军，藁于旗竿之首。改平江曰苏州府。太祖乃以书送元宗室神保大王等还元。浙西、吴会皆平，诸将振旅还。太祖御■门，降敕褒谕，论功行赏。封李善长宣国公，徐达信国公，常遇春鄂国公，余进爵赐金帛有差。谕诸将曰：&ldquo;灭汉灭吴，皆公等功，公等何忝古名将。今当北定中原矣，各努力！&rdquo;明日入谢，太祖曰：&ldquo;公等还第，置酒为乐乎？&rdquo;对曰：&ldquo;荷上恩，有之。&rdquo;太祖曰：&ldquo;吾宁不欲宴公等，为一日欢。中原未平，非为乐时也。公等不见张氏乎？终日酣饮，宜深戒之！&rdquo;</p>
<p>谷应泰曰：张士诚本泰州盐侩，至正十三年，以十八人入高邮，元兵百万，围之弗克。而士诚孤军转战，北跨淮海，与山左相距，南据浙西，与方国珍接境，中间带甲数十万，沃野数千里，即未能藉其富强削平区宇，而官山多鼓铸之资，煮海尽鱼盐之利，傥更劳心苦志，收召豪杰，仿典午之化龙，凭赤乌以立国，则江南虽小，可全而王也。</p>
<p>乃论者以士诚之失，在深居高拱，上下相蒙，骄将李伯升、吕珍之徒皆龌龊不足数，黄、蔡三参军辈又迂阔昧大计，以故谋主被谗，爪牙受缚。而予以太祖有可乘之敝三，士诚乃内怀选懦，坐失事机，此其所以亡也。</p>
<p>方士诚之窃发也，距太祖起兵仅一年耳其，时太祖，者濠围初解，乡里募师，未敢窥江外一■，而士诚不以此时长驱姑孰，略定金陵，为百里趋利之谋，奋一鼓先登之气，其失一也。洎乎友谅僭号，约同入寇，而江州兵下，议者欲降，明师单弱，势岌岌矣，士诚又不以此时乘夫差之伐齐，规卞庄之刺虎，而保境苟安，喙息旦夕，其失二也。及乎伪汉屡摧，鄱陽大战，辅车唇齿，可为寒心，士诚又不以此时仿乐毅之结韩、赵，孔明之救东吴，而肥瘠越、秦，不关疴痒，其失三也。北至江、楚悉平，藩篱巩固，全军并力，卷甲东来，此时强弱之势已明，众寡之形不敌，譬之孤豚咋虎，燎?洪垆，必无幸矣。为士诚者，宜以牺牲玉帛，待于境上，河西三郡，献自窦融新，都六城保，于汪氏庶，无喋血之忧，不失通侯之赏。而反鼓厉用兵，分{米田}四出，命尹义、陈旺逆战太湖，朱暹、五太子结寨东阡，又以张天骐当北路，黄宝当南路，陶子宝当中路，卒之桑榆不收，噬脐无及，齐云一炬，阖室自焚。岂太祖灭士诚哉，盖士诚自灭之也。</p>
<p>然人但知友谅之失在轻战，而士诚之失在自守。不知轻战之弊，原于气骄，自守之私，丛于志满。急攻晋而苻秦遂困，不伐魏而蜀业亦亡，过犹不及，斯亦鲁、卫之政与？虽其后士诚颇绝粒自经，辞无挠屈，然隗嚣恚愤，公孙洞胸，游魂倔强，何足数哉！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88623.html' class='pagedaohang'>【上一篇】<i>:○方国珍降</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88621.html' class='pagedaohang'>【下一篇】<i>：○太祖平汉</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>