<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○崇祯治乱</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○崇祯治乱</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88555.html' class='pagedaohang'>【上一篇】<i>:○修明历法</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88553.html' class='pagedaohang'>【下一篇】<i>：○魏忠贤乱政</i></a></span>
</ul>
<div class="articleContent" id="articleContent"> <p>卷七十二</p>



<p>○崇祯治乱</p>
<p>熹宗天启七年八月，上不豫。时魏忠贤张甚，中外危栗。上召</p>
<p>信王入见，谕以&ldquo;吾弟当为尧舜之君&rdquo;。信王惶恐不敢当，但云：&ldquo;陛下为此言，臣应万死。&rdquo;信王出，上崩。忠贤自出请王入，王危甚，袖食物以入，不敢食大官庖也。当是时，群臣无得见王者，王秉烛独坐，久之，见一奄携剑过，取视之，留置几上，许给以赏；闻巡逻声，劳苦之。问左右，欲给以酒食，安从取乎？侍者以宜问之光禄寺。传令旨取傍之，欢声如雷。次日，即皇帝位于中极殿，受百官朝，毋贺。朝时，忽天鸣。</p>
<p>九月，谕停刑。十一月，魏忠贤客、氏伏诛罢。各道镇守内臣。户部郎中刘应遇上言天下六大苦：&ldquo;一逮系，二狱死，三追赃，四仕途去就，五新</p>
<p>进禁锢，六廷臣被劫。&rdquo;上然之，命逮死各臣赃银尽免之，释其家属，魏、崔党次第伏诛。时魏仙醭悖帝不动声色，逐元凶，旁无一人之助，而神明自运，宗社再安。崇祯始政，天下翕然称之。</p>
<p>工部尚书杨梦寰请停开纳事例。廷推阁员，以钱龙锡、杨景辰、来宗道、李标、周道登、刘鸿训为礼部尚书、东阁大学士。罢苏、杭织造，谕曰：&ldquo;封疆多事，征输重繁，朕甚悯焉。不忍</p>
<p>以衣被组绣之工，重困此一方民。其俟东西底定之日，方行开造，以称朕敬天恤民至意。&rdquo;十二月，复故建文臣练子宁官。南京御史刘汉言四事：&ldquo;崇正学以培治本，励廉耻以清仕路，惜</p>
<p>名器以尊体统，重耕农以节财用。&rdquo;上是之，命吏部严加清汰，凡会典额外官，添注添设者，有阙勿推补；文臣非台卿，武臣非勋爵，总兵非实有战功者，不得加保傅衔。</p>
<p>上御便殿阅章奏，闻香烟，心动，疑之；出■阶銎菁洌乃定。询内官此自何至？曰：&ldquo;宫中旧方。&rdquo;上叱令毁之，勿复进。太息曰：&ldquo;皇考、皇兄皆为此误也！&rdquo;</p>
<p>怀宗崇祯元年春正月，禁衣饰侈僭及妇女金冠袍带等，从御史梁天奇之言也。命司礼监斥卖魏忠贤田宅，因以赐第请。上曰：&ldquo;俟东西底定，留赐第以待功臣。&rdquo;榜曰策勋府。</p>
<p>二月，以侍读学士温体仁直经筵日讲。三月，以周延儒为礼部右侍郎。五月，上召廷臣于平台，谕辅臣来宗道曰：&ldquo;票拟之事，宜悉心</p>
<p>商确。&rdquo;谕吏部曰：&ldquo;起废太多，会推宜慎。&rdquo;责户部措办边饷无术，侍郎王家祯引罪。论边事，兵部尚书王在晋语未详，命中官给笔札录进。谕刑部曰：&ldquo;天时亢旱，用法宜平允。&rdquo;次日，复谕吏、户、兵三部曰：&ldquo;昨召对九卿、科、道官，辅臣刘鸿训言更调甚速，宜行久任之法，责实效。&rdquo;又云：&ldquo;海内罢于赋役，朕甚悯之。夫更调速则民滋扰，任事久则功易成，自今藩臬郡邑，毋轻改调，言官荐举人才市私恩坐之。辽、黔兵兴，催科日益加，其有司私征者，抚按禁饬毋贷。&rdquo;</p>
<p>六月，上召廷臣于平台。以插汉故，发帑十万给边吏。刑科给事中薛国观疏营伍之弊，令自宣读，至&ldquo;关门虚冒&rdquo;，上善之，复示诸臣。召提督京营保定侯梁世勋，戒以训练。已，命翰林官凡值召对，入侍记注。</p>
<p>户科给事中黄承昊上言：&ldquo;祖宗朝，边饷止四十九万三千八十八两，神祖时，至二百八十五万五千九百余，先帝时，至三百五十三万七千七百余。其它京支杂项，万历间，岁放不过三十四万一千六百余，迩来至六十八万二千五百余。今出数共五百余万，而岁入不过三百二三十万。即登其数，已为不足，而重以逋负，实计岁入仅二百万耳。戍卒安得无脱巾，司农安得不仰屋乎？乞敕各边督抚，清核历年增饷。至京支杂项，亦令各衙门自加严汰。又先臣叶淇变盐法，改折色，以至边粟踊贵，必复祖制，开中输边之法。西北多旷土，责有司开荒以足军饷。&rdquo;上纳之。召廷臣于平台，以御史吴玉钱粮积弊疏宣示阁臣，问：&ldquo;何不指名也？&rdquo;玉对曰：&ldquo;此夙弊，非独一人一事，无可指名。&rdquo;出黄承昊疏，问户部侍郎王家祯：&ldquo;何滥增至此？&rdquo;曰：&ldquo;皇祖入数多，出数少，故太仓粟红朽，内帑又无算。后边臣随请随给，出入不相准。&rdquo;又读至盐法，阁臣请复祖制，关屯种引，上然之。出宣府巡抚李养冲疏，云：&ldquo;旗尉往来如织，不赂之，恐毁言之日至；赂之，愁物力之难胜。&rdquo;上不怿。兵部尚书王在晋曰：&ldquo;大同焚掠，宜以按臣勘，不烦旗尉。&rdquo;上曰：&ldquo;疆事仗一喇嘛僧讲款，诸文武何为？敌不轻中国耶？&rdquo;诸臣退。时大同以插汉讲款，不设备，故上责之。</p>
<p>户科给事韩一良上言：&ldquo;皇上召对平台，有&lsquo;文臣不爱钱&rsquo;之语，然今之世，何处非用钱之地？何官非爱钱之人？向以钱进，安得不以钱偿？臣起县官，居言路，以官言之，则县官行贿之首，而给事为纳贿之魁。今言蠹民者，俱咎守令之不廉，然守令亦安得廉！俸薪几何？上司督取，不曰无碍官银，则曰未完纸赎。冲途过客，动有书仪。考满朝觐，不下三四千金。夫此金非从天降，非从地出，而欲守令之廉得乎？科道号为开市，臣两月来辞金五百。臣寡交犹然，余可推矣。乞大为惩创，逮其已甚者，使诸臣视钱为污，惧钱为祸，庶几不爱钱之风可睹也。&rdquo;上召廷臣于平台，命一良诵前奏，嘉奖之，擢一良右佥都御史。</p>
<p>八月，谕曰：&ldquo;朕欲与大小臣工日筹庶务，而诸司各有职掌，恐不暇给。惟是辅臣左右拂予，自今非盛暑祁寒，朕当时御文华殿阅章奏。&rdquo;丁未，上御文华殿，翰林、科、道各二人，备宣读，中书舍人二人侍班。</p>
<p>十月己丑，召廷臣于平台，以锦州军哗，袁崇焕请饷疏示阁臣。阁臣求允发，上责户部尚书毕自严，礼部侍郎周延儒曰：&ldquo;关门昔防敌，今且防兵。前宁远哗，锦州尤而效之，未知其极。&rdquo;上问延儒若何。对曰：&ldquo;臣非阻发帑，虽予之，当益求经久之策。&rdquo;上称善。又责科、道官言事失实，即召对商确，徒具文耳。诸臣俱窆硇弧</p>
<p>十一月辛未，召宁陽侯陈光裕、襄城伯李守小⑶迤讲吴遵周、诚意伯刘孔昭于文华殿，问京营整理何若，各有所对。上以守凶芏骄┯。十二月己丑，大学士韩广入朝。</p>
<p>二年夏四月，时秦、晋饥，盗起，朝臣捐俸助饷。上曰：&ldquo;诸臣兴利除害，国家受益多矣，何必言助。&rdquo;六月，御史李长春论周延儒有私。不听。九月，顺天府尹刘宗周上言：&ldquo;陛下励精求治，召对文华殿，躬</p>
<p>勤细务，朝令夕考，庶几太平立至。然程效过急，不免见小利而慕近功。夫近日所汲汲于近功者，边事也。竭天下之力，以养饥军，而军愈骄；聚天下之军以冀一战，而战无日，此计之左者矣。今日所规规于小利者，理财也。民力已竭，司农告匮，而一时所讲求者皆聚敛之术，水旱灾伤，一切不问。有司以掊克为循良，而抚字之政绝；大吏以催科为殿最，而黜陟之法亡，赤子无宁岁矣。顷者严赃吏之诛，自执政以下坐重典者十余人，可谓得救时之权。然贪风不尽息者，由于道之未尽善，而功利之见不冫民也。&rdquo;</p>
<p>十一月，河南府推官汤开远言：&ldquo;皇上急于求治，诸臣救过不给。临御以来，明罚敕法，自小臣以至大臣，与众推举，或自简拔，亡论为故为误，俱褫夺配戍不少贷，甚者下狱考讯，几于乱国用重典矣。皇上或以荐举不当，疑其党徇。四岳不荐鲧乎？绩用弗成，初未并四岳殛之也。皇上又以执奏不移，疑其藐抗。汉帝不从廷尉之请乎？亦以张释之曰法如是止耳，不闻责其逆命也。皇上以策励望诸臣，于是多戴罪。夫不开以立功之路，而仅戴罪，戴罪无已时矣。皇上以详慎望诸臣，于是有认罪。夫不晰其认罪之心，而跻悦饩浚认罪亦成故套矣。侵粮欺饷之墨吏，逮之宜也；恐夷、由之侣，不皆韩、范，宜稍宽之，不以清吏诎能臣。今诸臣怵于参罚之严，一切加派，带征余征，行无民矣。民穷则易与为乱。皇上宽一分在臣子，即宽一分在民生，如此则诸臣可幸无罪。而尤望皇上宫府之际，推诸臣以心，进退之间，与诸臣以礼；锦衣禁狱，非有寇贼奸宄不可入；而谓大小臣工不图报为安攘者，未之有也。&rdquo;</p>
<p>十二月，进礼部侍郎周延儒为礼部尚书、东阁大学士。三年春正月甲申，召户、兵、工各科于会极门，令注销案牍，各委给事中一人清理六曹，勒期奏报。</p>
<p>前尚宝司卿原抱奇劾大学士韩广致寇，广致仕归。复故大学士张居正荫，赐故都督戚继光表忠祠。六月，进礼部尚书温体仁东阁大学士。</p>
<p>四年春正月，刑科给事中吴执御言：&ldquo;理财加派，不得已而用之，未有年余不罢者。捐助搜括，二者犹难为训。&rdquo;上曰：&ldquo;加派原不累贫，捐助听之好义，惟搜括滋奸，若得良有司奉行，亦岂至病民乎！&rdquo;不听。</p>
<p>上召廷臣及各省监司于平台，问浙江按察副使周汝弼浙、闽相连，海寇备御之策。对曰：&ldquo;去秋寇犯海上，五日即去。&rdquo;问江西布政使何应瑞：&ldquo;尔省宗禄，何以不报？&rdquo;应瑞曰：&ldquo;江西山多田少，瘠而且贫，抚按查核，有司尚未报耳。&rdquo;问湖广右布政使杜诗：&ldquo;尔楚去夏，民变树帜何也？&rdquo;诗曰：&ldquo;树帜之后，地方仍安。&rdquo;问福建布政吴佟⒙街祺：&ldquo;海寇备御若何？&rdquo;僭唬&ldquo;海寇与陆寇不同，故权抚之。但官军狃抚为安，贼又因抚益恣，故数年未息耳。&rdquo;上问实计安在？祺曰：&ldquo;海上官兵，肯出死力。有司练乡兵，筑城，要地多设火器，以战为守，此上策也。&rdquo;问河南布政杨公翰、贾鸿洙以收税耗重，宜斥有司。鸿洙曰：&ldquo;近奉上命，已革去矣。&rdquo;问广东布政陈应元、焦元溥曰：&ldquo;尔省所负宣、大兵饷数十万，何也？&rdquo;应元曰：&ldquo;近已解纳。&rdquo;问其数，曰：&ldquo;七千两。&rdquo;上少之，曰：&ldquo;宣、大重镇，急需，其毋玩！&rdquo;问山西按察使杜乔林：&ldquo;流氛若何？&rdquo;对曰：&ldquo;寇在平陽，或在河曲，须大创之，但兵寡饷乏耳。&rdquo;上曰：&ldquo;前言寇平，何尚阻也？&rdquo;曰：&ldquo;山、陕界河，■去■来，故河曲被困。&rdquo;问河曲之陷。曰：&ldquo;贼未尝攻，失于内应。&rdquo;问：&ldquo;导贼何人乎？&rdquo;乔林曰：&ldquo;大抵出于饥民。&rdquo;问陕西参政刘嘉遇。对曰：&ldquo;寇见官兵即散，退复啸聚。&rdquo;上曰：&ldquo;寇亦我赤子也，可抚抚之。&rdquo;曰：&ldquo;今方用抚。&rdquo;上曰：&ldquo;前王子顺既降，何又杀之？&rdquo;曰：&ldquo;彼抚仍掠，宜其﹃也。&rdquo;&ldquo;近寇何如？&rdquo;对曰：&ldquo;一在延安，一在云岩、宜川。&rdquo;问广东布政使陆问礼、按察使孙朝肃。时问礼已除南赣巡抚。上曰：&ldquo;南赣多盗若何？&rdquo;对曰：&ldquo;南赣在万山中，接壤四省，当行保甲，练兵伍，庶足弭贼。&rdquo;上曰：&ldquo;此须实效，空言何为？&rdquo;问：&ldquo;海寇若何？&rdquo;曰：&ldquo;广东海寇，俱至自福建。舟大而多火器，兵船难近，但守海门，勿令登陆，则不为害。&rdquo;问广西布政郑茂华、李守俊：&ldquo;靖江王府争继，何也？&rdquo;对曰：&ldquo;宪定王二子履祥、履佑，履祥早没，王请立履佑为世子，而履祥有未奏选之妾生子，今已长矣，是以争。&rdquo;问四川布政华敦复：&ldquo;乡绅挟御史，何也？&rdquo;以逋赋对。上曰：&ldquo;守臣何不弹压？&rdquo;对曰：&ldquo;远方有司多科贡，故不能耳！&rdquo;时云南布政娄九德被劾，问贵州布政朱芹以安位事。对曰：&ldquo;督抚臣责安位以四事：一擒奢崇明，一献樊虎、奢寅、妻马人、子阿甫，一送贼巡抚王三善人，一责削地，故议未决。&rdquo;对毕，召各官谕之：&ldquo;正已率属，爱养百姓。用命有显擢，不则罚随之。&rdquo;各退谢。召左都御史闵洪学，左副佥都御史张捷、高洪图，谕洪学曰：&ldquo;巡按贤则守臣皆贤，若巡按不肖，其误非小。屡饬回道严核，何近日不称职之多也？&rdquo;又曰：&ldquo;卿与吏部实心任事，天下不难为。&rdquo;乃退。</p>
<p>四月，上念旱，释前工部尚书张凤翔、左副都御史易应昌、御史李长春、给事中杜齐芳、都督李如桢于狱。五月，吴执御上言：&ldquo;昨见计臣疏，称岁额四百万，今加至七百</p>
<p>万，阙额尚百六十万，则饷犹未裕也。加派则害民，不加派则害兵。前年遵、永之变，袁崇焕、王元雅皆以数百万金钱狼狈失守，而史应、张星、王象虞、左应选镑以一邑固守于婴城之际。由此言之，今日言饷，不在创法而在择人可知己。臣妄谓沿边诸邑，宜敕吏部选补贤能，畀以本地钱粮训练土著。此法一行，饷不取偿于司农，兵不借援于戍卒，计无便于此。&rdquo;上以钱粮留本地，则国课何从出，不听。</p>
<p>八月，吴执御论周延儒：&ldquo;揽权壅蔽，私其乡人。塘报奏章，一字涉边疆盗贼，辄借军机密封下部，明畏廷臣摘其短长，他日败可以捷闻，功可以罪案也。皇上习见延儒摘发细事，近于明敏，遂尔推诚，抑知延儒特借此以行其私乎？&rdquo;上切责之。执御劾疏凡三上，俱留中。</p>
<p>闰十一月，中允倪元璐上言：&ldquo;原任中允黄道周抗疏获谪，臣恐海内士大夫之气化为绕柔。前府尹刘宗周清恬耿介，道周既蹇谔承贬，宗周以肮脏投闲，天下本无人，得其人又不能用，谁为陛下奋其忠良者！&rdquo;上不听。时道周以救钱龙锡谪外。</p>
<p>十二月，时考选科道后，更核在任征输，于是户部尚书毕自严下狱，熊开元、郑友玄俱谪，吏科都给事颜继祖上疏救。上切责之。自是考选将及，先核税粮，不问抚字，专于催科，此法制一变也。</p>
<p>礼部侍郎罗喻义直日讲，以《尚书》：&ldquo;商王布昭圣武&rdquo;章送阁，温体仁裁其半，以所引京营大阅语也。喻义执不可。体仁上言：&ldquo;旧例惟经筵多进规语，日讲则正讲多，进规少。喻义以日讲而用经筵之例，驳改不听，自愧不能表率后进。&rdquo;命下部议：&ldquo;圣聪天ィ何俟喻义多言。&rdquo;遂放归。</p>
<p>五年六月，兵部员外华允诚上言三大可惜，四大可忧，刺温体仁、闵洪学。上切责之。允诚回奏，又极言其失，谓私沈演、唐世济等。上怒，夺允诚俸。体仁上疏自理。</p>
<p>十二月，诏停开纳例。六年二月，谕吏部荐举潜修之士，科道不必端出考选，馆员须应先历知推，垂为法。冬十月，论囚，上素服，御建极殿，召阁臣商榷，温体仁竟无</p>
<p>所平反。陕西华陰知县徐兆麒赴任七日，城陷，竟弃市，上颇心恻，体仁不为救，人皆冤之。七年春正月，刑科给事李世祺劾大学士温体仁、吴宗达，谪于</p>
<p>外，复罪考选郎中吴鸣虞。山西提学佥事袁继咸上言曰：&ldquo;养凤欲鸣，养鹰欲击。今鸣而箝其舌，击而绁其羽，朝廷之于言官，何以异此！使言官括囊无咎，而大臣终无一人议其后，大臣所甚利，忠臣所深忧，臣所为太息也！且皇上所乐听者谠言，而天下误以攻弹贵近为天子所厌闻，其势将波靡不止。&rdquo;上以越职言事，切责之。</p>
<p>三月，山、陕大饥，民相食，发金五万赈之。免浙江崇祯三年以前织造。六月，江西饥，逋赋益多。观政进士陆运昌上抚字八条，上可其奏，下户部议。</p>
<p>冬十月，上数御经筵，遇雪不辍，谕讲官尚书韩日缵、姜逢元等毋忌讳。少詹事文震孟讲《春秋》，上论仲子归钤疲&ldquo;此见当时朝政有阙，所以当讲。自今进讲，当以此类推。&rdquo;</p>
<p>十一月，侍读倪元璐上制实八策，曰：&ldquo;离敌交，缮旁邑，优守兵，靖降戎，益寇饷，储边才，奠辇毂，严教育。&rdquo;又制虚八策，曰：&ldquo;正根本，伸公议，宣义问，一条教，虑久远，昭激劝，励名节，明驾驭。&rdquo;疏入，上令确奏伐交实计。其抚降戎、储边才、留秦、晋饷、馆监教习，俱下部。其制虚八策，多系奉旨，不必继陈。既而元璐再陈间敌之术，且请尽彻监视内臣，以重边疆。不报。</p>
<p>礼部右侍郎陈子壮尝谒大学士温体仁，体仁盛称主上神圣，臣下不宜异同。子壮曰：&ldquo;世宗皇帝最英明，然诟之议，勋戚之狱，当日臣工犹执持不已。皇上威严，有类世宗，公之恩遇，孰与张、桂！但以将顺而废匡救，恐非善则归君之意也。&rdquo;体仁意沮，遂成嫌隙。</p>
<p>八年春正月，兵部职方主事贺王盛再劾温体仁庸奸误国，谪外。御史吴履中劾温体仁、王应熊，并及监视内臣，上切责之。议湖广加派。</p>
<p>上以祖训，凡郡王子孙有文武才能堪任用者，宗人府具以名闻，朝廷考验，授以秩，其迁除如常例。礼部右侍郎陈子壮上言：&ldquo;宗秩改授，适开侥幸之门，隳藩规，溷铨政。&rdquo;上以其沮诏间亲，下于理。明年四月始得释。已而莅官多不法，公私苦之。</p>
<p>二月，侍读倪元璐上言：盗贼之祸，震及祖陵，国家大辱极矣。陛下下罪已之诏，布告天下，然此非徒空言也。今民最苦，无若催科。未敢兴言，冀停加派，惟请自崇祯七年以前，一应逋负悉与蠲除，断自八年督征。有司告成，亦少宽之。东南杂解，扰累无纪，如绢、布、丝、绵、颜料、漆、油之类，悉可改从折色。此二者于下诚益，于上无损，民之脱此，犹汤火也。至发弊而远追数十年之事，纠章一上，蔓延不休；攀贻而旁及数千里之人，部文一下，冤号四彻；谁有以民间此苦告之陛下者乎？及今不图，日蔓一日，必至无地非兵，无民非贼，刀剑多于牛犊，阡陌决为战场，陛下亦安得执空版而问诸磷燹之区哉！&rdquo;上是之。</p>
<p>候补给事中刘含辉乞蠲陕西八年以上逋租，不许。承运库太监周礼言：&ldquo;崇祯六年、七年省直金花银共逋八十九万。&rdquo;命趋之。夏四月，予故辽东总兵宁远伯李成梁祭葬。</p>
<p>五月，谕户部暂开援纳，济军需。秋七月，进文震孟礼部左侍郎兼东阁大学士。寻忤温体仁，罢归。丙子，召廷臣于中左门，试时政边才论，又出各疏，命翰林官</p>
<p>拟上。八月，上谕：&ldquo;致治安民，全在守令。命两京文职三品以下，五品以上，各举堪任知府一人，亡论科第、贡、监。在内翰林、科、道，在外抚、按、司、道、知府，各举州县官一人，亡论贡、监、</p>
<p>吏士。过期不举者议处，失举连坐。&rdquo;冬十月乙巳，上罪已，避殿彻乐。下诏曰：&ldquo;朕以凉德，缵承大统，不期倚任非人，边乃三入，寇则七年，师徒暴露，黎庶颠连，</p>
<p>国帑匮诎而征调未已，闾阎氵周敝而加派难停，中夜思维，不胜窆矸摺＝衲暾月，流氛震惊皇陵，祖恫民仇，责实在朕。今调伪，留新饷，立敉元元，务在此举。惟是行间文武吏士，劳苦饥寒，深切朕念。念其风餐露宿，朕不忍安卧深宫；念其饮水食粗，朕不忍独享甘旨；念其披坚冒险，朕不忍独衣文绣。兹择十月三日，避居武英殿，减膳彻乐，非典礼事，惟以青衣从事，与我行间文武吏士甘苦共之，以寇平之日为止。文武官其各省愆淬厉，用回天心，以救民命。&rdquo;</p>
<p>十二月，城凤陽。初，颍州贼将趋凤陽，巡抚杨一鹏请移镇，大学士王应熊拟旨止之。贼陷凤陽，焚皇陵，幽宫不保，诸臣忌讳，不敢闻。寻以獾穴为解，又因而秘之。至是城始成。</p>
<p>吏部尚书谢升奏起废张士范等一百六人，不果用。先是，宽恤条款议及罪谴诸臣，奉旨下部。刑部方具招列名疏请旨未下，而升为冢宰，锐意欲疏起用。大学士钱士升语升曰：&ldquo;公意大善，盍俟刑部疏下，先释罪而后起废，方有次第。&rdquo;升守前说不听，疏上，胪列无有遗者。上怒切责，遂下选郎于狱，而事不可为矣。至是，复以一百六人上，温体仁力沮之，事遂中止。</p>
<p>九年春正月，以刘宗周为工部右侍郎。淮安武举陈启新上言：&ldquo;今天下有三大病，曰科目取人，资格用人，推、知行取科、道。惟皇上停科目以诎虚文，举孝廉以崇实行，</p>
<p>罢推官行取以除积横之习。蠲灾伤钱粮，苏累困之民。而且专拜大将，举行登坛推毂之礼，使其节制有司，便宜行事。庶几民怨平而寇氛靖。&rdquo;上异其言，特授吏科给事中，命遇事直陈毋隐。启新本庸人，时政府觇知上意，必有辟门特达之典，故令启新上书跪正陽门。曹化淳实闻之于内，立致省垣，将借以搏击善类。迨启新既得进，惟从事敝车羸马，以逢迎上意，而政府有求皆不应，故政府恨之，不见信任。</p>
<p>三月，工部右侍郎刘宗周上言：&ldquo;皇上以不世出之资，际中兴之运，即位之初，锐意太平，甚盛心也。而施为次第之间，未得其要。属意边疆，贼臣以五年为期之说进，遂至戎马生郊，震及宗社，而朝廷始有积轻士大夫之心矣。由此耳目参于近侍，腹心寄于干城。厂卫司讥防而告密之风炽，诏狱及卿士而堂廉之情违，人人救过不给而欺罔之习转甚，事事仰承独断而谄谀之风日长。甚者参核之法，惟重征输，官愈贪，民愈困，而赋愈逋。总理之外，复设监纪，权愈分，法愈废，而盗愈多。夫君臣相遇，至难也。得一文震孟，以单词报罢矣；得一陈子壮，又以过■诏下狱矣。而于是市井杂流者，乃得操其讹说，投间抵隙，以希进用。而国事尚可问哉？夫皇上不过始于一念之矫枉，而积渐之势，酿为乱阶，遂几于莫可匡救，则今日转乱为治之机，断可识已。皇上所恃以治天下者法也，而非所以法也。所以法者，道也。如以道，则必体上天生物之心，而不徒倚用风雷。念祖宗学古之益，而不至轻言改作。以宽大养人材，以拊循结人心。而且还内庭以扫除之役，正懦帅以失律之诛，慎宗贤以改秩之授。特颁尺一，遣廷臣赍内帑，巡行郡国，为招抚使，赦其无罪而流亡者，专责抚镇，陈师险隘，坚壁清野，听其穷而自归。诛渠之外，不杀一人，此圣人治天下之明效也。武生新授吏科给事中陈启新一言投契，立置清华，此诚盛事。臣愚谓宜先令以冠带办事黄门，稍如试御史例，俟数月后，果有忠言奇计，实授未晚。不然，如名器可惜何？皇上天纵圣明，而诸臣不能以道事君，徒取一切可喜之术，臣窃痛之。&rdquo;疏入，不报。</p>
<p>国子祭酒倪元璐上言：&ldquo;昨见黄安县学生邹华妄行荐举，列及臣名，不胜惊异。陛下求言若渴，本期宣幽烛隐，而宵人干进，薄孔、孟为鸨瓤罚网{替}缨为桃李。吴鲲化部民也，参及抚按，邹华下士也，荐及朝绅。如是而望朝廷之上■首伸眉，岂可得乎？&rdquo;上是之。</p>
<p>夏四月，武生李易&ldquo;致治在足国，请搜括巨室助饷&rdquo;。大学士钱士升拟下之法司，不听。士升上言：&ldquo;自流寇蔓延，皇上悯生民之憔悴，惩吏治之贪残，擢陈启新置省闼。岂真谓其言遂为确论哉？毋亦借此以励缙绅，动其愧惧耳！比者，借端幸进，实繁有徒。而李艺撸乃倡为缙绅豪右报名输官，欲行手实籍没之法，此皆衰世乱政，载在史册，而敢陈于圣人之前，小人之无忌惮，一至于此！其曰缙绅豪右之家，大者千百万，中者百十万，其万计者，不胜枚举。臣江南人也，以江南论之，数亩以对，大数以百计者十之六七，以千计者十之三四，以万计者千百中一二。江南如此，他郡可知。且所恶于富者，兼并小民耳。郡邑之有富家，亦贫民衣食之源也。兵荒之故，归罪富家而籍没之，此秦始皇所不行于巴清，汉武帝所不行于卜式者也。此议一倡，亡命无赖之徒相率而与富家为难，大乱自此始矣。&rdquo;已而，温体仁以上欲通言路，竟改拟。上仍切责士升，以密勿大臣即欲要誉，已足致之，毋庸汲汲。士升遂乞罢，许之。初，士升以助体仁，几见摈公论，至是，复为体仁所构去。御史詹尔选上言：&ldquo;大学士钱士升引咎回籍，明乎辅臣以执争去也，此举差强人意。皇上宜鼓舞之不暇，顾以为要誉耶？人臣而沽名义，所不敢也。乃人主不以名誉鼓天下，使其臣争为尸禄保宠，习为寡廉鲜耻之世，又岂国家所利哉，天下之疑皇上者不少矣。其君子忧驱策之无当，其小人惧陷累之多门，明知一切苟且之政，拊心愧恨，有难殚述。辅臣不过偶因一事，代天下请命耳。而竟郁志以去，所日与皇上处者，维此苛细刻薄不识大体之徒。毁成法而酿隐忧，天下事岂可言哉！&rdquo;癸巳，上召廷臣及御史詹尔选于武英殿，上怒尔选，诘之，声色俱厉。尔选从容不为诎。问：&ldquo;如何为苟且？&rdquo;对曰：&ldquo;即捐助一事亦苟且也。&rdquo;反复数百言。且曰：&ldquo;臣死不足惜，皇上幸听臣，事尚可为。即不听臣，亦可留为他日之思。&rdquo;上益怒，欲下之狱，阁臣申救，良久，命颈系直庐，下都察院论罪。</p>
<p>大学士温体仁等各捐俸市马，从阅视关宁太监高起潜之请也。刘宗周上言：&ldquo;一岁之间，助陵工，助城工，又助马价，亦何报称于万一。而时奉急公之旨，诸臣于此毋乃沾沾有市心。惟皇上罢得已之役，停不急之务，节省爱养，不徒为一切旦夕之计，亦何事屑屑以利为言乎？&rdquo;不听。宗周寻罢归。</p>
<p>令有司务修练储备，毋科扰。命乡会试二三场，兼武经书算，放榜后骑射。刑部尚书冯英以藐玩下法司拟罪，英自赴狱。左侍郎朱大启以闻，上令出私邸待罪。</p>
<p>重庆翟昌进白兔，斥之。秋七月，都城戒严，召廷臣于平台，问方略。时斗米三百钱，上忧之。户部尚书侯恂言禁市沽，左都御史唐世济言破格用人，刑</p>
<p>部侍郎朱大启请列营城外为守御，吏科都给事中颜继祖言收养京民细弱，上谕莫若蠲助为便。冬十月，前工部右侍郎刘宗周上言：&ldquo;自己巳以来，无日不绸缪</p>
<p>未雨，而祸乱一至于此。往者袁崇焕误国，其它不过为法受过耳。小人竞起而修门户之怨，举朝士之异己者，概坐焕党，次第钪重典，或削籍去。自此小人进而君子退，中官用事而外臣浸疏，朝政日隳，边政日坏。今日之祸，实己巳酿成之也。且张凤翼之溺职中枢，而与之专征，何以服王洽之死！丁魁楚之失事于边，而与之戴罪，何以服刘策之死！诸镇巡勤王之师，争先入卫者几人？何以服耿如杞之死！今二州八县生灵涂炭极矣，廷臣之累累若若，可幸无死者，又何以谢韩广、张凤翔、李邦华之或戍或去！岂昔之为异己驱除者，今不难以同己互相容隐与？臣于是知小人之祸人国无已时也。皇上恶私交，而臣下多以告讦进；皇上录清节，而臣下多以曲谨容；皇上崇励精，而臣下奔走承顺以为恭；皇上尚综核，而臣下琐屑苛求以示察：窥其用心，无往不出于身家利禄。皇上不察而用之，则聚天下之小人立于朝而有所不觉矣。至于近日，刑政最舛。成德傲吏也，而以赃戍，何以肃惩贪之令！申绍芳十余年监司也，而以营求戍，何以昭抑竞之典！郑曼阝久于乡议，而杖母之狱，特以无告坐，何以示敦伦之化！此数事皆为故辅文震孟引绳批根，即向者驱除异己之故智，廷臣无敢言，皇上亦无从而知之也。呜呼！八年之间，谁秉国成，臣于是不能为首揆温体仁解矣。语曰：&lsquo;谁生厉阶，至今为梗。&rsquo;惟皇上念乱图存，进君子，退小人，急罢三协通津之使，责成中外诸臣，各备职业，不再以人国为侥幸。体仁桑榆之收，庶几在此。&ldquo;疏入，不报。</p>
<p>禁文武舆盖器饣希之僭。起守制杨嗣昌为兵部尚书。命采平陽、凤翔诸矿，以储国用。十一月，蠲山东五年前逋租。命吏部指奏数年铨政大弊，吏部</p>
<p>覆奏，上切责之：&ldquo;以尔部职专用人推举不效，乃反称纲目太密，使中外束手。且平时升转，必优京卿甲科，乃云京卿未必胜外官，甲榜未必胜乙榜。如此游移，岂大臣实心体国之道！&rdquo;尚书谢升罢。</p>
<p>十年春正月，工部尚书刘遵宪因培筑京城，上加派输纳事例。二月，遣廷臣趋各省逋赋。夏四月，谕百官求直言。刑科给事中李如灿上言：&ldquo;寇盗冯陵以</p>
<p>来，天下财赋之区已空其半。而又遇此亢旱，吴、楚、齐、豫之间，几千万里，是所未尽空者，殆将尽空矣。臣谓敛怨干和，皆财用为之也。国朝祖制，千古称善。自军不用而兵设，民始不得安其身；自屯不耕而饷兴，农始不得有其食。有兵不练，兵增而饷益匮；有饷不核，饷多而兵愈冒。比者核实之使四出，而掊克屡闻，占冒不减，可谓有政事乎？魏呈润、詹尔选、李化龙、刘宗周皆以一鸣辄斥。今下明诏，求直言，傥赦其前愚，收之左右，是直言不求而自至也。若夫辅成君道，尤在相臣，今俱冫民默未有闻也。此瞻彼顾，结党徇私。盖自八九年，拂戾干和之事，始于宫邻，成于金虎，又何怪水旱盗贼之屡见哉！&rdquo;上怒，下如灿于狱。</p>
<p>左谕德黄道周上言：&ldquo;陛下下诏求直言，清刑狱，然方求言而建言者辄斥，方清狱而下狱者旋闻，大臣虽清强，曾何益理乱之数！臣愿陛下训练军士以固边圉，选举贤能以任州县，而最切者，尤在起批鳞强项之臣，旌应诏直言之士。使天下凄风苦雨，尽为皎日祥云，则朝廷之刑威可以渐措，何必敝敝于兵刑钱谷之下哉！&rdquo;上不怿，切责之。</p>
<p>新安所千户杨光先劾吏科给事中陈启新及元辅温体仁，舁棺自随。上怒，廷杖戍辽西。杨嗣昌上均输事例。六月，大学士温体仁引疾免。初，体仁以摘发钱谦益受主知，</p>
<p>遂入相。时上英明，愤廷臣苞苴亡状，体仁以残刻辅之，圜扉之内，候讯追比累累，趾相属者千余人。性忌而险，初藉周延儒入，旋以权相轧，周去而温独存。同官文震孟、何吾驺、钱士升皆先后抵牾罢。自佐政以来，边徼潢池之警，漫无经画。惟斤斤自守，不殖货贿，故上始终敬信之。</p>
<p>八月，上登正陽门阅城，辣馐语糗βラ帧３晒公朱纯臣以京营兵屯宣武门外，上善之，召登西南城楼，赐之爵。阅外城，以南城薄，诏加筑。命内官监太监丁绍吕、马光忻总理分任，浚大濠于五里外，坏冢墓未算，工未竟而止。东西北无城，不之问。</p>
<p>十二月，罢礼部尚书姜逢元、兵部尚书王业浩。先是，陈启新疏论考选，又进吏部访册，而逢元、业浩独圈多，上嫌其滥。启新遂参知县尹民兴等，俱降调。</p>
<p>十一年春正月，裁南京冗官八十九员。输林简讨郭之祥请进士二甲以下尽任知县、推官。不历州县，毋补部曹；不历部曹，毋改翰林、科、道。二月，巡按河南御史张任学改都督佥事总兵官，镇守河南。任</p>
<p>学亲得巡抚，且欲荐故丹徒知县张放，极诋诸总兵不足恃，盛称文吏有奇才，可御寇。上竟以总兵授之。意大沮悔，寻被逮。丙午，上御经筵毕，召詹事府、翰林院诸臣顾锡畴等二十余人，</p>
<p>问保举考选，孰为得人？少詹事黄道周言：&ldquo;树人如树木，须养之数十年。近来人才，远不及古，况摧残之后，必深加培养。&rdquo;既复班，又询之。对曰：&ldquo;立朝之才，存乎心术；治边之才，存乎形势。先年督抚，未谙形势，随贼奔走，事既不效，辄谓兵饷不足。其实新旧饷约千二百万，可养四十万之师。今宁、锦三协，师仅十六万，似不烦别求供剿寇之用也。&rdquo;庶子黄景鹎脲吨Ｈ俊。上曰：&ldquo;三俊蒙徇，虽清何济？&rdquo;又命诸臣各陈所见。上曰：&ldquo;言须可行，如故讲官姚希孟竟欲折漕一年，误矣。&rdquo;编修杨廷麟曰：&ldquo;自温体仁荐唐世济，王应熊荐王继章，今二臣皆败，而荐者无恙。是连坐之法，先不行于大臣，而欲收保举之效得乎？&rdquo;上默然，命诸臣出宴午门之庑。道周等退，各补奏。会南京应天府丞徐石麒亦上言郑三俊清节得释。三俊为司寇，敝衣一箧，■烟不给，以拟狱轻得罪。上亦素知之，故得放还。</p>
<p>三月，上御左顺门，召考选诸臣，五人为班递进，问兵食计。知县曾就义曰：&ldquo;百姓之困，皆由吏之不廉。使守令俱廉，即稍从加派，以济军需，未为不可。&rdquo;上拔第一。未几即有剿饷、练饷之加。</p>
<p>夏四月己酉丑刻，荧惑去月仅七八寸，至晓，逆行尾八度掩于月。五月丁卯夜，荧惑退至尾初度，渐入心宿。兵部尚书杨嗣昌上言：&ldquo;古今变异，月食五星，史不绝书。然亦观其时，政事相感，灾祥之应，不一其致。昔汉光武帝建武二十三年，月食火星，明年呼韩邪单于款五原塞。明帝永平二年，日食火星，皇后马氏德冠后宫，常衣大练，明帝图画功臣于云台，马援以椒房不与焉。唐宪宗元和七年，月食荧惑，其年田兴以魏博来降。宋太祖太平兴国三年，月掩荧惑，明年兴师灭北汉，遂征契丹，连年兵败。今者月食火星，犹幸在尾，内则陰宫，外则陰国。皇上修德以召和，治内以威外，必有灾而不害者。&rdquo;工科都给事中何楷纠之，言：&ldquo;古人谓月变修刑。&rdquo;又言：&ldquo;礼亏则罚见荧惑。诚欲措刑，莫如右礼；诚欲右礼，莫先省刑。今爰书之赜极矣。部司议宥止于重辟数人，而未折之案先后累累，谁复过而问焉？杨嗣昌缕缕援引，出何典记？其言建武款塞者，欲借以伸通市之说也；其言元和宣慰者，欲借以伸招抚之说也；其言太平兴国连年兵败者，欲借以伸不敢用兵之说也。附会诚巧，矫诬实甚。至所述永平皇后等语，一篇之中，三致意焉，臣更不知其意所指斥矣。&rdquo;嗣昌上疏自理，但言&ldquo;科臣以危机中臣&rdquo;，不复及通市招抚事。先是，嗣昌因讲筵诵《孟子》&ldquo;善战服上刑&rdquo;语，上非之。至是，乃借月食火星，以为可化灾为祥，冀以动上意。然考之《汉书》，建武二十三年三月月食火星，二十五年匈奴部人始立呼韩邪单于内附，则与明年无与。永平二年，少府陰就、于丰坐自杀，陵乡侯梁松坐诽谤下狱死。而图画云台，则三年事，与日食火星亦无涉。嗣昌不自知其说之谬也。时户部主事李凤鸣亦言火星逆行，常而非变。礼科给事中解学尹纠其谄。</p>
<p>六月，兵部尚书杨嗣昌改礼部兼东阁大学士，仍署兵部。七月，命嗣昌大祀大庆暨传制颁诏诸大典不与，朝讲召见如常服随班。时嗣昌无服才五月，工科给事中何楷劾嗣昌忘亲，上切责</p>
<p>之。先是，吏部会推阁员，止及词臣资序，上不允，命并及在籍守制者，盖嗣昌为陈新甲地也。已而特召新甲为兵部右侍郎，总督宣、大。侍讲学士黄道周上言：&ldquo;朝廷即乏人，岂无一定策效谋者，而必破非常之格，以奉不祥之人。&rdquo;上不怿。乙巳，召廷臣于平台，问道周曰：&ldquo;朕闻无所为而为之谓天理，有所为而为之谓人欲。尔前疏适当枚卜不用之时，果无所为乎？&rdquo;道周对曰：&ldquo;天人止是义利，臣心为国家，不为功名，自信其无所为。&rdquo;上曰：&ldquo;前月推陈新甲何不言？&rdquo;对曰：&ldquo;时御史林兰友、给事何楷皆有疏，二人臣同乡，恐涉嫌疑耳。&rdquo;上曰：&ldquo;今遂无嫌乎？&rdquo;曰：&ldquo;天下纲常，边疆大计，失今不言，后将无及。臣所惜者纲常名教，非私也。&rdquo;上曰：&ldquo;清虽美德，不可傲物遂非，唯伯夷为圣之清，若小廉曲谨，是廉非清也。&rdquo;道周曰：&ldquo;伯夷忠孝，故孔子许其仁。&rdquo;上怒其强说。道周又极诋杨嗣昌。嗣昌出奏曰：&ldquo;臣不生于空桑，岂遂不知父母。臣尝再辞，而明旨迫切。道周学行人宗，臣实企仰之。今谓不如郑曼阝，臣始太息绝望。曼阝杖母，行同枭獍。道周又不如曼阝，何言纲常也。&rdquo;道周曰：&ldquo;臣言文章不如郑曼阝。&rdquo;上责其朋比。道周曰：&ldquo;众恶必察，何敢为比。&rdquo;上曰：&ldquo;孔子诛少正卯，当时亦称闻人。惟行僻而坚，言伪而辨，不免孔子之诛。&rdquo;道周曰：&ldquo;少正卯欺世盗名，臣无其心。臣今日不尽言，则臣负陛下。陛下今日杀臣，则陛下负臣。&rdquo;上曰：&ldquo;尔读书有年，祗成佞耳！&rdquo;叱去。道周叩头起，复奏曰：&ldquo;忠佞二字，臣不敢不辨。夫臣在君父之前，独立敢言为佞，岂在君父之前，谗谄面谀者为忠乎？忠佞不分，则邪正混淆，何以致治！&rdquo;上怒甚，嗣昌乞优容之。上曰：&ldquo;朕亦优容多矣。&rdquo;诸臣退，上召回，谕以毋党同伐异，宜共修职业。翰林院修撰刘同升、编修赵士春、都给事何楷、试御史林兰友各疏救道周，劾嗣昌，俱谪调有差。</p>
<p>十一月，括废铜铸钱。十二年二月，贵州道御史王聚奎劾刑科右给事中陈启新缄默溺职，上切责之。右佥都御史李先春议当夺俸，上不怿，谪聚奎。吏</p>
<p>部左侍郎董羽宸以不能驳正夺俸，并罢先春。先春前河南布政使，以编修林增志荐入，遂追责增志。增志亦引罪。三月乙酉，召参议郑二陽于平台，问练兵措饷之计。对曰：&ldquo;大</p>
<p>抵额设之兵，原有额饷，但求实练，则兵不虚冒，饷自足用，是核兵即足饷也。若兵不实练，虽措饷何益！&rdquo;上问措饷。曰：&ldquo;诸臣条陈尽之矣，在得其人。得人则利归公家，否则在私室。&rdquo;上曰：&ldquo;各处灾伤奈何？&rdquo;曰：&ldquo;裁不急之官，亦可省费。&rdquo;又曰：&ldquo;臣见州县残破，急宜下宽大之诏，收拾人心。&rdquo;上称善，擢二陽都察院右佥都御史。</p>
<p>四月，免高淳去年旱蝗田租，谕释轻系。时上颇于内廷建设斋醮，礼科给事中张采上言：&ldquo;宗社之安危，必非佛氏之祸福。正德初年，遣太监刘允诚驰驱西域，可为鉴戒。&rdquo;山西道御史廖惟义亦言之。不听。</p>
<p>京城池濠，广五丈，深三丈。给事中夏尚纟猩涎裕&ldquo;连年塞垣失守，门庭无恙，若使堑水足拒，则去年通、德、沧、济，其为广川巨浸何限？而扬鞭飞渡，如入无人，则控挑险要，在人不在险明矣。今掷此百万于水滨，孰若移而用之于岩疆，使敌骑不得躏入哉？&rdquo;不听。</p>
<p>五月，出帑金三十万济饷，仍命后偿之。山西按察副使魏士章请禁有司收赋耗羡，遣京官搜括天下钱粮充饷，从之。六月，礼部尚书林欲楫请核僧道赡地，毁婬祠，括绝田助饷。</p>
<p>七月辛未，戒中外官馈遗请托。九月，免唐县等四十州县去年田租十之五，禹州等十州县十之二，光州等八州县十年之五，去年之二。时中外交讧，上念穷民罗</p>
<p>灾，己卯、庚辰之间，蠲贷屡下，而有司椒ㄇ煮既绻省Ｊ月，彗星见，谕停刑。十一月，前庶吉士张居请行铜钞，从之。十三年春闰正月，纪录卓异诸臣，苏州知府陈洪谧多逋赋不预，</p>
<p>寻削籍。松江知府方岳贡亦以逋赋夺官。浙江永康知县朱露上言：&ldquo;有司科罚攫取，抚、按不以闻。&rdquo;上命申饬各官，授露吏科给事中，改名统钅贲。</p>
<p>命巡城御史煮粥赈饥。发帑金八千赈真定。谕户部以保定、永清等郡县刍粮给畿南饥民，抵秋以偿。发帑金六千赈山东。二月，令会试贡士先廷对日校射。</p>
<p>风霾亢旱，下诏求直言。三月，免畿郡十一年料匠等银，赈京城贫民各钱二百。户科给</p>
<p>事中左懋第上言：&ldquo;去岁彗见，下诏停刑而彗即消，何今日之不应也？夫停刑之诏，特其具也。今之斋祷，犹其文也。臣知皇上先以文，即继以实。此时得无实尚未见，而天不之信乎？臣敢以实进。练饷之派，以益军实，不得已之事也。今兵汰而饷犹未减，恐贪者藉以饱其私。惟陛下诏宽加派之数，使天下明知之。至于刑狱之轻重，宜一一得其实。停刑可以消彗，岂明刑不足以返风乎？&rdquo;已分赈畿南三万金，是日雨。免两河积逋，其灾甚者缓征之，免八年、九年十之三。宿州、沐陽、通州等州县灾，免逋赋有差。</p>
<p>策贡士于建极殿，赐魏藻德第一。先是，上召贡士四十八人于文华殿，上问：&ldquo;边隅多警，何以报仇雪耻？&rdquo;藻德对曰：&ldquo;以臣所见，使大小诸臣皆知所耻，则功业自建。&rdquo;娓娓数百言。藻德，通州人，更自言戊寅守城功，上心识之，得拔第一。</p>
<p>夏四月，命抚、按荐举，分治兵治饷，失实者坐。考选大典须科贡兼取，以收人才之用。已而以吏部考选不列举贡，遂命贡士并岁贡士二百六十三人，俱补部寺司属、推官、知县，不为例。令朝臣及抚、按各举将才。</p>
<p>五月，减商州、湖广田租。上以两京及山东、西、河南、陕西各处告饥，命地方有司设法赈济，招徕流徙，抚、按躬行州县，定殿最以闻。召九卿、科、道于平台，问守边、救荒、安民三事。通政使徐</p>
<p>石麒以守边在农战互用，救荒在劝民输粟，安民在省辟用贤对，上是之。截漕米万石赈山东，免霍、泰、潜山七年以上逋税之五，近年之三。</p>
<p>七月，发帑金二万，赈顺天、保定。八月，发仓粟赈河东饥民，帑金三万赈真定、山东、河南饥民。九月，免汝州十年前田租，陇西五县逋赋，折征江南绢、布等</p>
<p>岁课。谕灾荒停刑，又恐人心肆玩，其事关封疆及钱粮剿寇者，限刑部五月具狱。命有司祭难民，瘗暴骸。谕吏部推侍郎、巡抚，并及资深翰林，著为令。</p>
<p>御史魏景琦论囚西市，御史高钦舜、工部郎中胡琏等十五人已论辟，忽内臣本清衔命驰免，因释十一人。明日，景琦回奏，被责下锦衣卫狱。盖上以囚或有声冤者停刑请旨，景琦仓卒不辨也。</p>
<p>冬十月，命抵通州漕米，每石带练米八升。以山东、河南饥，十五年为始，余从明年。出帑金万两，市旧绵衣二万，给京师贫民。户部尚书李待问请损交际，裁工食，为恤穷之计，从之。</p>
<p>十一月，工部主事李振声请限品官占田，如一品田十顷，屋百间，其下递减。下部议。谕刑部：&ldquo;系囚早结，毋延毙。&rdquo;十四年夏四月，召前大学士周延儒入朝。时薛国观有罪，寻赐</p>
<p>死。国观性褊刻，自佥宪骤登政府，温体仁实荐之。上常忧用匮，国观对以&ldquo;外则乡绅，臣等任之，内则戚畹，非出自独断不可&rdquo;。因以李武清为言，遂密旨借四十万金。李氏尽鬻其所有，追比未已。戚畹人人自危，因皇子病，倡为九莲菩萨之言，云上薄待外戚，行夭折且尽。上大惧。国观又忤太监王化民，遂败。</p>
<p>冬十月，特设裕国足民、奇谋异勇科，谘访征辟，称朕破格旁求之意。十五年春正月辛未朔，上朝毕，召大学士周延儒、贺逢圣、谢升入殿，曰：&ldquo;古圣帝明王，皆崇师道。卿等朕之师也。宗社奠安，</p>
<p>惟诸先生是赖。&rdquo;命东向立，上降座，西向揖之，各窆硇弧ｎ酶魇≈笔二年以前蜡、茶等税。二月，发帑金二万，赈山东。免省直十二年以前税粮，有司混</p>
<p>征者罪，百姓欢呼称庆。又从刑部左侍郎惠世扬请，免十二年以前赃罚豁罪。</p>
<p>夏四月，礼科给事中倪仁祯上言：&ldquo;臣等初拜官，例候阁臣谢升，言及兵饷事，忽曰：&lsquo;皇上自用聪明，察察为务，天下俱坏。&rsquo;升位极人臣，敢归罪天子如此。&rdquo;上怒，命削升籍。</p>
<p>周延儒奏词臣一员佐兵部，从之，著为令。免四川贡扇三年。谕释轻系。六月，免开封、河南、归德、汝州去年田租。谕各省直停刑三</p>
<p>年。进蒋德浮⒒凭胞稹⑽猢东阁大学士，且责吏部&ldquo;会推大典自当矢公矢慎，今称诩徇情，如房可壮、张三谟、宋玫并与推举，此岂大臣之道&rdquo;。辛酉，召廷臣于中左门，赐馔。上青袍，皇太子、定</p>
<p>王、永王绯衣侍。上诘吏部尚书李日宣曰：&ldquo;朕屡谕诸臣，有宁背君父，不背私交，宁隳职业，不破情面两语。昨枚卜，犹滥举如此，况其他乎！&rdquo;日宣奏辨。上又责吏科都给事中章正宸、河南道御史张煊。阁臣力为救解，不听。明日，下日宣等六人于理。日宣等戍边，可壮等削籍。初，大学士陈演所亲廖惟一为试御史，及考核，托副都御史房可壮为之地，不纳。张煊又加厉焉。遂外调，演憾之。适上游西苑，演从，密陈云：&ldquo;枚卜大典，皆二人主持。&rdquo;上怒，故有是谴。</p>
<p>御史吴履中上言：&ldquo;皇上之失有二：曰大奸之罪状未彰，而身为受过。图治之纲领未挈，而用志多分。临御之初，天下未大坏也。温体仁托严正之义，行衩凹抵私，使朝廷不得任人以治事，酿成祸源，体仁之罪也。专任杨嗣昌，恃款抚，加练饷，致民怨天怒，水旱盗贼结成大乱之势，杨嗣昌之罪也。皇上信任二人，二人售其奸欺，辄曰皇上自为之。皇上亦曰彼实未尝专擅，是皇上为二奸所误，而反代二奸受过也。至于图治，自有纲领，因时制宜。内治阙而后戎马生，民生促而后寇盗起。今者敌起于外而政治愈棼，寇起于内而赋敛愈急，欲无生乱得乎？&rdquo;</p>
<p>八月，刑部尚书郑三俊澳吏部尚书，范景文改刑部尚书，进刘宗周左都御史。蠲济南、兖州、东昌、濮州逋租。刑科右给事中陈启新匿丧被劾，下抚、按讯之，寻遁。</p>
<p>九月，诛兵部尚书陈新甲。初，周延儒为营解甚力，因奏国法，大司马兵不临城不斩。上曰：&ldquo;他边疆即勿论，﹃辱我亲藩七，不甚于薄城乎？&rdquo;不听。</p>
<p>十月，赐贫民米布。</p>
<p>十一月，左都御史刘宗周上言六事：&ldquo;曰建道揆。京师首善之地，先臣冯从吾立首善书院，臣请亟复之，以昭圣明致治之本。曰贞法守。高皇帝读老氏&lsquo;民不畏死，奈何以死惧之&rsquo;，立焚锦衣刑具，请一切狱词专听法司，不必下锦衣。曰崇国体。大臣自三品而上，犯罪者宜令九卿、科、道会详之后，乃付司寇，司寇议辟，始得收系，此于﹃辱之中，不忘礼遇之意。曰清伏奸。凡禁地匿名文书，请一切立毁。曰惩官邪。京师士大夫与外官交际，愈多愈巧，臣必为风闻弹劾之，惟祈严断。曰饬吏治。今吏治之败，无如催科火耗，词讼赎锾，已复为常例矣。至于营升谢荐，巡方御史尤甚。臣请以风宪受赃之律，为回道考察第一义。&rdquo;上是之。</p>
<p>召考选辟时敏等而问兵食，即注官，俱补给事中。初，敏令固始县，转主事。因礼部主事吴昌时通周延儒，自奏固始御寇，求考选，得首对。上面注御史。敏出语人曰：&ldquo;安能以兽补向人乎？&rdquo;是夕延儒揭入，改给事中。</p>
<p>周延儒荐大学士王应熊。延儒知外渐有异议，故以自代，盖资其强狠为援也。上从之，命召应熊。已而延儒败，上知其非。入朝陛见，请老，许之，赐金币还。</p>
<p>发帑金十万资饷。闰十一月，诏曰：&ldquo;比者灾害频仍，干戈扰攘，宵旰靡宁，皆朕不德所致也。自今日始，朕敬于宫中默告上帝，戴罪视事，以赎罪</p>
<p>戾。惟二祖旧制，每日朝毕，勋戚文武诸司等奏事者，赴弘政门报名候召。&rdquo;下礼科给事中姜采于理。先是，上戒谕言官，又时有匿名书二十四气之说，隐诋朝士。采言：&ldquo;皇上修省罪已，又致诫言官，唯视</p>
<p>言官独重，故望之独切。若云&lsquo;代人规卸&rsquo;，安敢谓尽无其事。臣独展转而不得其故，皇上何所闻而云然乎？如诽语腾谤，必大奸巨憝，恶言官而思中之，谓不重其罪，不能激皇上之怒，箝言官之口，后将争效寒蝉，壅闭天听，谁为皇上言之哉！&rdquo;上怒，立置狱。</p>
<p>甲子，召廷臣于中左门，问御敌及用督抚之宜。左都御史刘宗周曰：&ldquo;使贪使诈，此最误事。为督抚者，须先极廉。&rdquo;上曰：&ldquo;亦须论才。&rdquo;宗周退，御史杨若桥举西洋人汤若望演习火器。刘宗周进曰：&ldquo;唐、宋以前，用兵未闻火器，自有火器，辄依为劲，误专在此。&rdquo;上色不怿，曰：&ldquo;火器终为中国之长技。&rdquo;命宗周退。群臣以次对，上色解。宗周又进，请释姜采、熊开元，云：&ldquo;厂卫不可轻信，是朝廷有私刑也。&rdquo;上遽怒，仰视屋梁曰：&ldquo;东厂锦衣卫俱为朝廷，何公何私？&rdquo;宗周抗论不屈。左副都御史金光宸言宗周无他意。上益怒，责宗周，免冠谢，徐起退。先是，行人右司副熊开元求独对，召入德政殿，请屏阁臣。周延儒求退不许。开元所奏，大抵摘延儒之失，命补牍。明日，奏劾延儒：&ldquo;以释累囚，蠲宿逋，起废籍，奉行德意。自谓有礻卑于圣德，有功于人才，孰敢起而攻之？愿皇上辣庹偃撼迹问延儒贤否，即以所论贤否，定其人之贤否。于是察吏安民，诛凶除暴，天下之治，端在于此。若皇上不加体察，一时将吏狃于贿赂，虽失地丧师，皆得无罪，谁复为皇上捐躯报国哉！&rdquo;上怒，下镇抚司诘主使。周延儒引退，手敕慰留。初，开元出朝，礼部仪制司主事吴昌时力沮之，虽补牍未敢尽。在狱列款具奏，镇抚司格不以闻。寻廷杖姜采、熊开元，仍下镇抚司，刘宗周削籍，金光宸降调。吏部尚书郑三俊、刑剖尚书徐石麒各疏救，不听。贡士祝渊奏宽宗周，下渊于刑部狱。吏科都给事中吴麟征等疏救采、开元，不听。徐石麒罢，以采、开元竟具狱，不廷讯也。开元至十七年始释狱，采戍边。</p>
<p>刑科给事中陈燕翼上言：&ldquo;兵饷匮乏，朝廷无刚正之臣，利口获进，陛下设厂卫，即因厂卫为介绍；托近侍，即因近侍为援引。陛下筹兵措饷不遗余力，而此辈平日所辇输以得官者，皆陛下之兵，所满载而候代者，即陛下之饷也。陛下深居法宫，左右大臣发愤改图，庶几挽积习而强国本。&rdquo;</p>
<p>十六年三月，免直隶、山东残破州县去年田租。夏四月，释轻系。五月己亥，召巡抚保定右佥都御史徐标入对。标曰：&ldquo;臣自江、淮来数千里，见城陷处固荡然一空，即有完城，仅余四壁。蓬蒿满</p>
<p>路，鸡犬无声，曾未遇一耕者。土地人民，如今有几，皇上亦何以致治乎？&rdquo;上欷燮下。标又曰：&ldquo;须严边防，天下以边疆为门户，门户固，则堂奥安。其要更莫若修内治，重守令。守令贤，则政简刑清而盗自息。&rdquo;上曰：&ldquo;诸臣不实心任事，以至于此，皆朕之罪。&rdquo;标又言车战、垦田，上善之。标四月己卯受事，辛卯陛见，赐金币。至是复召，盖上闵畿民，欲得其详也。</p>
<p>五月，进修撰魏藻德为礼部右侍郎兼东阁大学士。阅京营刀甲车矛于观德殿。命勋武臣子习骑射。六月戊辰，召廷臣及桐城诸生蒋臣于中左门。臣前保举，户部</p>
<p>尚书倪元璐荐为户部司务，其言钞法曰：&ldquo;经费之条，银钱钞三分用之。纳银卖钞者，以九钱七分为一金。民间不用，以违法论。不出五年，天下之金钱尽遍内帑矣。&rdquo;吏科给事中马嘉植疏争之。</p>
<p>诏除河南五年被陷地方税粮。其省直残破州县，自十六年为始，一切三饷杂赋俱蠲免。己卯，召山东武德道兵备佥事雷演祚入朝。先是，总督范志完</p>
<p>在山东纵兵婬掠，演祚面奏之，上命逮讯。七月己亥，召演祚及志完面质于中左门。问志完兵婬掠，又金银鞍数千两，马百匹行贿京师状。演祚历历有指。因召问演祚云：&ldquo;尔所言称功颂德辣庥诎嗔者谁也？&rdquo;曰：&ldquo;周延儒招权纳贿，如起废、清狱、蠲租。自以为功，考选科道，尽收门下。凡求总兵、巡抚，必先通贿幕客董廷献，然后得之。&rdquo;上怒，即命逮廷献。又问志完：&ldquo;鞍马何所馈？&rdquo;志完谢无有，且曰：&ldquo;是日臣在大王庄。副总兵贾芳名等御敌，乘大风却之。&rdquo;上斥其妄，问御史吴履中：&ldquo;尔在天津察志完云何？&rdquo;履中对如演祚言，寻诛志完。</p>
<p>以史可法为南京兵部尚书。发帑金四十万，贮富新仓，出陈纳新，毋得轻重。出千金资太医院疗疫。时京师自春徂秋，大疫，死亡略尽。又出金二万，下巡城御史收殡。</p>
<p>八月，谕入觐官荐将才，令兵部汇上，并廷臣所举堪督、抚、总、副者。时所用多夸诞，虽三尺不贷，而嗜进不已。九月，谕廷臣：&ldquo;凡失事定罪，战守定赏，俱限十日奏，余犯矜</p>
<p>疑，可速结，毋淹留。朕久服氵灰拢减膳，各衙门裁节事宜，各条对。&rdquo;擢山东漕储副使方岳贡为左副都御史。岳贡上言四事：&ldquo;清言路以收人心，定推迁以养廉耻，责吏治于荒残，储将才于部伍。&rdquo;上是</p>
<p>之。寻进岳贡东阁大学士。</p>
<p>冬十月，谕有司赎锾，其留额积[QDXD]外，俱充饷。括民间废铜铸钱。上自用铜锡木器，屏金银，命文武诸臣各崇省约，士庶不得衣锦绣珠玉。免怀来、桐城田租。</p>
<p>十一月，谕臣民助饷立功者录之。十二月，诛吏部文选郎中吴昌时，以事连前大学士周延儒，赐死。谷应泰曰：呜呼！自古未有端居深念，旰食宵衣，不迩声色，</p>
<p>不殖货利，而驯致败亡，几与暴君昏主同失而均贬者。则以化导鲜术，贪浊之风成于下，股肱乏材，孤立之形见于上。夫是以欲安而得危，图治而得乱也。考之怀宗以汉昭嗣服之年，膺唐尧继见之历，手剪貂希人赓玉烛，咸五登三，将在是矣。而无如神祖倦勤，王纲解纽，熹宗拱手，魁柄潜移。譬之汉遭灵帝以还，周自赧王之后，斯真儒生流涕而指陈，圣哲驰骛而不足矣。</p>
<p>然而怀宗之图治，与其所以致乱，揆之事实，盖亦各不相掩焉。方其大东罢贡，便殿停香，记注重珥言之臣，寒暑御文华之讲，进监司而问民疾苦，重宰执而尊礼宾师，以至素服论囚，蠲逋弭乱，罪己则辍减音乐，赈饥则屡发帑金，于凡爱民勤政，发奸摘伏，此则愍帝之图治也。及其御寇警则军兴费烦，急征徭则闾阎告病，以至破资格而官方愈乱，禁苞苴而文网愈密，恶私交而下滋告讦，尚名实而吏多苛察，于凡举措听荧，贞邪淆混，此则愍帝之致乱也。然其时亦未尝无深识之士，不二心之臣。强项批鳞，呼号入告，如弭乱有近功之虑，匡时多救过之忧，批龙鳞则制实八策，攀殿槛则应诏一言。而究之贾生恸哭，无救突薪，索靖衔悲，自然荆棘。无他，九关之虎豹格于中间，而文具之积弊泽不下究也。</p>
<p>虽然，吾有疑焉。周藉旧基，天命未改，秦得中主，二世不亡。以怀宗之殚虑竭精，勤求民瘼，英察类汉明，猜忌则优于唐德，综核近孝宣，偏听则异于宋神，斯固治世足以奋烈，而乱世足以救亡者。独奈何皇舆扫迹，天禄陨坠，相报盖若斯之酷耶？是岂炎精害气，必难返于夷庚，抑亦荣公贿风，定欲摧其倾轸也？语云：&ldquo;始于宫邻，成于金虎。&rdquo;怀宗之遇则然，而议者欲与暴君昏主同失而均贬，则皆吠声之论矣，予无取焉。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88555.html' class='pagedaohang'>【上一篇】<i>:○修明历法</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88553.html' class='pagedaohang'>【下一篇】<i>：○魏忠贤乱政</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>