<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○太祖平汉</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○太祖平汉</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88624.html' class='pagedaohang'>【上一篇】<i>:○太祖平吴</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88622.html' class='pagedaohang'>【下一篇】<i>：○平定东南</i></a></span>
</ul>
<div class="articleContent" id="articleContent"> <p>卷三</p>



<p>○太祖平汉</p>
<p>元顺帝至正十七年冬十月，常遇春、廖永安、吴祯等，自铜陵进取池州。太祖命李文忠领兵策应。永安去城十里，而遇春、祯等帅舟师抵城下，合攻之，破其北门，入城，执天完将洪元帅，斩之。
天完，徐寿辉伪号也。并擒其副将魏寿、徐天雄等。天完平章陈友谅寇池州，以战舰百余艘来逆战，遇春等复奋击，大败之。友谅，沔陽渔家子，本姓谢，先世赘干陈，冒陈姓，常为书狱吏，意忽忽不乐。会徐寿辉、倪文俊等起兵，慨然往从之。初为文俊簿书掾，未几，亦领兵为元帅。文俊渐专恣，友谅积不能平。至是，文俊谋杀寿辉，不果，奔黄州，友谅遂袭杀文俊，并其军，自称平章，寿辉不能制。时友谅方强，兹为战争之始。</p>
<p>十八年夏四月，陈友谅陷江南隆兴、瑞州。己巳，遣其党赵普胜自枞陽寇池州，太平守将刘友仁闻之，率兵赴援，遇贼败没，池州守将赵忠亦战死。俞通海寻复池州。普胜骁将，号双刀赵，初结砦巢湖，已归友谅。赵德胜略石埭，擒友谅将钱清。</p>
<p>十九年春三月，陈友谅遣赵普胜寇宁国太平县。总制胡惟贤命程允、汪炳等击败之，获其粮万余石。普胜复寇青陽、石埭等县，佥院张德胜与战于栅江口，破走之。</p>
<p>夏四月，徐达、俞通海、赵德胜等击赵普胜栅江营，大破之，贼弃舟走，获巨舰艨艟。癸酉，复池州，擒伪帅洪钧等。时太祖经营浙东，方忧普胜剽掠，闻捷大喜，擢徐达同知枢密事，诸将升赏有差。</p>
<p>秋八月，遣徐达攻安庆。达率张德胜等自无为登陆，夜至浮山砦，击败普胜部将胡总管兵，追至潜山界。友谅参政郭泰领兵至沙河迎战，达复大破之，斩泰，获辎重无算，遂克潜山。</p>
<p>九月，佥院俞廷玉帅兵攻安庆，不克，没于阵。诸将患之。太祖曰：&ldquo;普胜虽勇而寡谋，友谅挟主以令众，用间以离之，一夫之力耳。&rdquo;时普胜有门客通术数，尝为普胜画策。乃使人陽与客交，而陰间之，置书与客，故达普胜。客惧来归，尽得普胜平日所为。乃重以金币资客，潜往友谅所亲间普胜。普胜不之觉，见友谅使者，辄自言其功，有德色，友谅深忌之。至是，愤潜山之败，乃诈以会军为期，自至安庆。普胜出迎，至雁汊登舟，友谅杀之，并其军。</p>
<p>冬十二月，徐寿辉以友谅破隆兴，欲徙都之。友谅忌其来不利于己，沮之。寿辉不听，引兵发汉陽，南下江州。友谅佯出迎，伏兵城内，候寿辉入，即闭城，伏发，尽杀其左右将士，幽寿辉江州。友谅自称汉王，置官属。</p>
<p>二十年夏四月，徐达、常遇春拔赵普胜之水寨，友谅盛兵来援，声言出安庆。遇春策其必攻池州，伏锐兵九华山待之，而以羸弱守城。友谅明日果至，直造城下，锋锐甚。城上扬旗鸣鼓，伏兵悉起，缘山而出，循江而下，绝其归路，城中出兵夹击，大破之，斩首万余级，生擒三千人。常遇春欲尽杀之，谓徐达曰：&ldquo;此皆劲敌也，不杀，将为后患。若以上闻，必不杀。&rdquo;达不从，遂以闻。太祖谕使者曰：&ldquo;亟还谕诸将，今战争方始，不可纵杀以绝人望。三千精锐，宜释之为后用。&rdquo;及使者返，遇春已杀之，止存三百人。太祖闻之，不怿，命悉放还。</p>
<p>闰五月，友谅率舟师犯太平，围其城，守将花云率麾下三千人，结阵迎战。三日，友谅不得入，乃以巨舟乘涨泊城西南隅，舟尾高与城平，士卒缘之上。时城中乏食，士惫甚，不能战。丙辰，城遂陷。贼缚云急，云怒骂曰：&ldquo;贼奴！尔缚吾，吾主必灭尔，斩为脍也。&rdquo;遂奋跃大呼起，缚尽绝，夺守者刀，连杀五六人，复骂曰：&ldquo;贼非吾主敌也。曷不速降。&rdquo;贼怒，缚云舟樯，丛射之，比死，骂贼不绝口。院判王鼎、知府许瑗皆抗节不屈，死之。</p>
<p>方云之与贼战也，势甚急，妻郜氏，生子炜方三岁，抱之泣，语家人曰：&ldquo;城且破，吾夫必死之。吾夫死，吾不独生，然不可使花氏无后。儿在，若等善抚育之。&rdquo;已闻云就缚，郜氏即赴水死。侍■孙氏收郜瘗之，抱儿逃，汉军掠之。军中恶小儿啼，孙氏恐被害，以簪珥属渔家鞠之。伪汉败，孙氏脱身至渔家，窃儿去，夜宿陶穴中。天曙，登舟渡江，遇汉溃军夺舟，ㄏ孙氏及儿投之江，江中得断木，附之入芦渚中。渚有莲实，孙氏取?儿，凡七日不死。忽夜半，闻人语声，呼之，逢老父号雷老，告之故，与偕行，达太祖所。孙氏抱儿拜泣，太祖亦泣，置儿于膝曰：&ldquo;此将种也。&rdquo;命赐雷老衣，忽不见。</p>
<p>陈友谅寇太平时，挟寿辉行。既得太平亟谋僭伪号，乃于采石舟中，佯使人白事寿辉前，令壮士持铁挝从后击之，碎其首。以暴疾死令军中。遂以采石五通庙为行殿，称皇帝国号汉，改元大义。群下立江岸，草次行礼，值大雨，殊无仪节。以邹普胜为太师，张必先为丞相，张定边为太尉，乃率众还江州。友谅既僭大号，遣使约张士诚同入寇。士诚龌龊自固，不敢应。友谅自江州引兵东下，建康大震。献计者，或谋以城降，或以钟山有王气，欲奔据之，或以决死一战，战不胜，即走未晚。太祖心非诸将议，独刘基张目不言。太祖召基入内问计，基曰：&ldquo;先斩主降及奔钟山者，乃可破贼！&rdquo;太祖曰：&ldquo;先生计将安出？&rdquo;基曰：&ldquo;天道后举者胜。吾以逸待劳，何患不克。莫若倾府库，开至城，以固士心，伏兵伺隙击之。取威制胜，以成王业，在此举也。&rdquo;太祖意益决。或谋先复太平以牵制之，太祖曰：&ldquo;不可。太平吾新筑垒，濠堑深固，向使彼陆地来攻，必不能破，彼乃以巨舰乘城，为所陷，今往攻之，猝难拔。贼舟师十倍我，我顿兵坚城之下，进不能取，退不及援，失所据矣。&rdquo;或又劝太祖自将御之，太祖曰：&ldquo;亦不可。彼知我出，以偏师缀我，我欲与战，彼不交锋，而以舟师顺流下建康，半日可达。吾■骑急回，百里趋战，兵法所忌，皆非良策也。&rdquo;于是遣胡大海以兵直捣广信制其后，而召指挥康茂才谓之曰：&ldquo;吾有事命汝，能之乎？&rdquo;茂才曰：&ldquo;惟命。&rdquo;太祖曰：&ldquo;汝与友谅雅游。今友谅入寇，吾欲速其来，非汝不可。汝今作书，遣使贻友谅，伪约降为内应，招之速来，绐告以虚实，使分兵三道，以弱其势。&rdquo;茂才曰：&ldquo;诺。家有老阍，旧尝事友谅，遣使赍书，必信无疑。&rdquo;太祖以其谋语李善长。善长曰：&ldquo;方忧寇来，何为诱致之？&rdquo;太祖曰：&ldquo;迟则二寇谋合，为害益大，何以支！今先破此贼，则东寇胆落矣。&rdquo;善长曰：&ldquo;善！&rdquo;茂才遂令阍者乘小舸，径至友谅军。友谅得书甚喜，问曰：&ldquo;康公今何在？&rdquo;阍者曰：&ldquo;见守江东桥。&rdquo;问：&ldquo;桥何如？&rdquo;曰：&ldquo;木桥。&rdquo;乃与酒食，遣还，谓曰：&ldquo;归语康公，吾至，则呼老康为验。&rdquo;阍者诺。归告太祖，太祖喜曰：&ldquo;贼入吾彀中矣。&rdquo;乃命善长亟撤江东桥，易以铁石。比旦，桥成。有自友谅军中逸归者，言友谅问新河口路。亟命赵德胜跨新河筑虎口城守。命常遇春、冯胜、华高等率帐前五翼军三万人，伏石灰山侧。徐达等陈兵南门外，杨?驻兵大胜港，张德胜、朱虎率舟师出龙江关外，太祖亲总大军于卢龙山。令持帜者偃黄帜于山之左，偃赤帜于山之右，戒曰：&ldquo;寇至，则举赤帜；举黄帜，则伏兵皆起。各严师以待。&rdquo;</p>
<p>乙丑，友谅果引舟师东下，至大胜港，杨?整兵御之。港狭，仅容三舟入，友谅以舟不得并进，遽引退，出大江，径冲江东桥，见桥皆大石，非木桥，乃惊疑，连呼&ldquo;老康！老康！&rdquo;无应之者。悟茂才使谬，即与其弟号五王者，率舟师趋龙江，先遣万人登岸立栅，势甚锐。时酷暑，太祖衣紫茸甲，张盖督兵，见士卒挥汗，命去盖。众欲战，太祖曰：&ldquo;天将雨，诸军且就食，当乘雨击之。&rdquo;时天无云，众未信；忽风起西北，须臾大雨如注。赤帜举，太祖下令扌友栅。诸军竞前扌友栅，友谅麾其众来争，战方合，雨止。太祖命发鼓，鼓大震。黄帜举，常遇春等伏兵起，徐达兵亦至，张德胜、朱虎舟师并集。内外合击，友谅兵大溃走，趋舟，值潮退，舟胶浅，杀溺死者无算，生擒七千余人，收得巨舰百余艘，战舸数百。友谅乘别舸脱走，于所乘舟中得茂才书。太祖笑曰：&ldquo;彼愚至此，可嗤也。&rdquo;命诸将追击。友谅至慈湖，纵火焚其舟，贼众溃。追至采石，复大战，廖永忠率所部大呼陷阵入，华云龙跃马捣其中坚。有王铭者，独驰入其阵，贼攒槊刺之，伤额，战益力，流血淋漓，旋回三匝，独所杀伤过当，贼大败。张德胜战死。周显与贼战于观渡桥，亦败之。诸军乘胜追击，贼守太平者无固志。辛酉，遂复太平。初，太平城西南俯瞰姑溪，故为友谅舟师所陷。至是，常遇春命移筑，去姑溪二十余■，增筑楼堞，守御遂固。</p>
<p>六月戊寅，胡大海取信州。大海率兵至灵溪城，中步骑数千出迎战，击败之，督兵攻城，守者不能支，众溃，遂克之。改信州为广信府，以大海子德济为同佥守之。</p>
<p>七月，徐寿辉旧将浮梁院判于光、左丞余椿，击走伪汉将辛同知，取饶州，以城来降。太祖命邓愈往镇之。饶滨鄱陽湖，友谅数遣舟师来攻，愈与光等连营拒之，屡歼其众。已而汉将侯邦佐陷浮梁，于光单骑来归。</p>
<p>时安庆为长江上流要地，先是赵普胜守之，颇难攻取。友谅既杀普胜，用别将守安庆，而以普胜部将张志雄帅兵从侵建康。志雄怨友谅，故龙江之战无斗志，来降，因献取安庆之策。我师遂进克安庆，太祖命巢湖将佥院赵伯仲守之。寻为张定边所破，伯仲遁还，太祖怒曰：&ldquo;主将不能坚守城池，城陷远遁，当诛之。&rdquo;常遇春诤曰：&ldquo;伯仲系渡江勋旧，宜曲赦之。&rdquo;太祖曰：&ldquo;不依军法，无以警后！&rdquo;赐弓弦令自尽，而官其弟庸行枢密院事。</p>
<p>九月，徐寿辉旧将欧普祥以袁州来降。陈友谅遣其弟友仁攻普祥，普祥击败之，擒友仁。友仁惧，乃与普祥约和，释友仁归。二十一年春三月，陈友谅遣其将李明道寇广信，据草平镇，遏</p>
<p>浙东援兵。胡德济遣夏德润出兵夺其墩，战死。贼又保玉山，胡大海部将缪美闻之，来援，与贼战于东津桥，遂复玉山，抵广信，绝明道归路。六月，明道围广信急，而德济兵少，仅婴城守，遣使求援于父大海。大海率师由灵溪进，李文忠亦遣兵援之。德济闻援兵至，引兵出城，与大海夹击明道，大破之，擒明道及其宣慰王汉二，并士卒千余人，战马、器械无算。大海送明道、汉二于文忠。文忠令汉二招友谅建昌守将王溥。溥，汉二兄也，遂归附，乃俱送建康。太祖释而用之，征江州南昌，用为乡道。</p>
<p>秋八月，太祖决计伐陈友谅，会李明道具言：&ldquo;友谅弑徐寿辉后，将士离心，政令不一，骁勇如赵普胜，又忌而杀之，虽有众，不足恃也。&rdquo;太祖召诸将谕之曰：&ldquo;友谅杀主僭号，犯我近疆，殒我名将，观其所为，不灭不已。尔等各厉士卒以从。&rdquo;庚寅，太祖御龙骧巨舰，帅舟师乘风溯流而上，鸟数万，夹上舰而飞。戊戌，抵安庆，敌固守不战，乃以陆兵疑之。敌兵动，遂命廖永忠、张志雄以舟师击其水寨，大破之。攻城，自旦至暮，不拔。刘基请弃安庆去，径拔江州，倾其巢穴，太祖从之。遂率兵西上，长驱过小甭，友谅将丁普郎、傅友德率所部归附。友德，宿州人，后徙砀山，勇略冠一时。初从山东李喜喜剽掠入蜀，常为军锋冠，归明玉珍。玉珍不能用，率所部走武昌从陈友谅，忽忽无所展。闻明师攻江州而叹曰：&ldquo;此吾主也！&rdquo;以所部谒见于小甭山。上奇之，擢为将，遣使招谕江西诸郡。壬寅，次湖口。友谅舟出江侦逻，击败之，乘胜至江州。友谅始知之，以为神兵自天而下，仓卒不能军，?妻子夜奔武昌。癸卯，师入江州，乘胜追拔蕲州、黄州、兴国、黄梅、广济等处。</p>
<p>伪汉江西行省丞相胡廷瑞守南昌，遣其部将郑仁杰诣军门纳款，且请禁止数事，勿散离其所部兵。太祖有难色，刘基自后踢所坐胡床。太祖悟，许之，赐书慰谕，略曰：&ldquo;郑仁杰至，言足下有效顺之机，此足下之明达也；又恐分散所部，属之他将，此足下之过虑也。吾起兵十年，奇才英士，得之四方，其有能审天时，料事机，挺然委身而来者，盖其意立欲立功当世，垂名后裔。大丈夫相遇，磊磊落落，一笑契合，洞见肺腑，故尝推赤心以待之，随其才而任使。兵少则益之以兵，位卑则隆之以爵，财乏则厚之以赏，此吾待将士之心也。安肯散其部属，负人求归之心哉。陈氏诸将，如赵普胜骁勇善战，以疑见﹃，猜忌若此，事竟何成。近有龙江之役，长张、梁铉、彭指挥诸人来降，视吾诸将，恩均义一，无有所间。及长张破安庆，梁铉等攻江北，功绩并著。此数人者，其自视无复生理，尚待之如此，况足下不劳一卒，以完城来归者耶！得失之机，间不容?，其早为之计。&rdquo;廷瑞得书，遣康泰诣九江降，廷瑞后改名廷美。</p>
<p>汉将余干吴宏、龙泉彭时中、吉安曾万中、孙本立等，皆遣使纳款。命赵德胜、廖永忠等分兵攻瑞州、临江诸郡。邓愈帅兵袭浮梁，友谅参政侯邦佐弃城遁。于光进拔乐平，败伪萧总管，擒万户彭寿等六十八人，饶州悉定。十月，愈驻兵临川之平塘，时友谅将邓克明据抚州，佯遣使通款，无降意。愈知其情，卷甲夜趋，比旦，入城。克明单骑遁，寻被获。诸将旋师攻安庆，下之。</p>
<p>二十二年春正月，太祖幸南昌，胡廷瑞率祝宗、康泰等迎谒。以邓愈为江西行中书省参知政事，镇南昌。时宗、泰降，非本意，即欲谋叛，廷瑞密以言。上乃令宗、泰帅所部从徐达攻武昌。二月，太祖率胡廷瑞等还建康。宗、泰行至女儿港，遂叛，道掠布商船为旗，反兵劫南昌。知府叶琛迎战，死之。邓愈仓卒以数十骑出走，数与贼遇，从者多遇害。愈窘甚，连跳跨三马，马辄踣，几不免，最后得养子所乘马，走还建康。徐达兵至湖广沌口，闻变，旋师赴之。宗至新淦，为邓志明所杀。泰走广信，以廷瑞甥，特宥之。南昌复定。太祖闻之，喜曰：&ldquo;南昌控引荆、越，西南之藩屏，得南昌，去陈氏一臂矣，非骨肉重臣不可守。&rdquo;五月丙午，命大都督朱文正统元帅赵德胜、薛显同参政邓愈镇之。八月陈指挥聚众结寨南昌之西山，赵德胜、孙兴祖攻破之，俘斩三千余人。</p>
<p>冬十二月，汉将熊天瑞寇吉安，陷之，杀守将孙本立。友谅使其知院饶鼎臣守吉安。鼎臣剽悍有胆略，所至毒害，人呼为饶大胆。丁亥，朱文正遣兵复吉安，鼎臣出走。</p>
<p>二十三年春二月，汉太尉张定边陷饶州，于光走还。</p>
<p>夏四月，陈友谅忿其疆场日蹙，大作舟舰，高数丈，饣希以丹漆，上下三级，级置走马棚，下设板房为蔽，置橹数十其中，上下人语不相闻。橹箱皆裹以铁，自谓必胜。载其家属百官，空国而来，兵号六十万，攻南昌。壬戌，薄城下。诸将分门拒守，邓愈守抚州门，赵德胜守宫步、士■、桥步三门，薛显守章江、新城二门，牛海龙等守琉璃、澹台二门，文正居中节制，自将精锐二千，往来策应。丙寅，友谅亲督兵攻抚州门，兵各载竹盾如箕状，以御矢石，极力来攻，城坏二十余丈。邓愈以火铳击退其兵。随竖木栅，贼争栅，文正督诸将死战，且战且筑，通夕复完。于是李继先、牛海龙、赵国旺、许?、朱潜、程国胜等，皆战死。五月丙子，友谅复攻新城门，薛显将锐卒开门突战，斩其平章刘震昭，敌兵退。百户徐明被执，死之。六月辛亥，友谅增修攻具，欲破栅自水关入。文正使壮士以长槊从栅内刺之，敌夺槊更进。文正乃命煅铁戟铁钩，穿栅复刺，敌复来夺，手皆灼烂，不得进。友谅尽饱击之术，而城中备御万方，杀伤甚众。友谅分遣饶鼎臣等陷吉安，李明道叛，守将曾万中死之，刘齐、朱叔华被执。陷临江，复执赵天麟。以三人徇于城下，文正等不为动。贼复攻宫步、士步二门。赵德胜巡城至宫步门，贼伏蹶张弩射之，中腰膂，箭深入六寸，拔出，拊髀叹曰：&ldquo;吾自壮岁从军，伤矢石者屡矣，未有若此之创者，命也。独恨不能从主上埽清中原耳！&rdquo;遂卒。南昌被围既久，内外阻绝，文正遣千户张子明赴建康告急，又诈遣卒号舍命王者诣友谅约日出降。有谅信之，缓其攻。至日，城上旗帜一新，友谅候至暮，见无降意，缚降卒至城下杀之。张子明取渔舟从水关出，越石头口，昼行夜止，半月达建康。时太祖方亲破张士诚将吕珍于安丰，解安丰围。命徐达等移师围庐州，而自还建康。子明至，太祖问：&ldquo;友谅兵势何如？&rdquo;子明对曰：&ldquo;友谅兵虽盛，战死亦不少。今江水日涸，巨舰将不利，又师久粮乏，援兵至，可必破也。&rdquo;太祖曰：&ldquo;归语文正，但坚守一月，吾当自取之。&rdquo;乃遣子明先还，至湖口，为友谅兵所执。友谅曰：&ldquo;若能诱降，非但不死，且富贵。&rdquo;子明陽许之，至城下，呼曰：&ldquo;主上令诸公坚守，大军且至矣。&rdquo;友谅怒，杀之。文正等闻之，守益坚。时徐达、常遇春围左君弼于庐州，太祖遣使命解围曰：&ldquo;为一庐州而失南昌，非计也。&rdquo;七月癸酉，太祖自将救洪都，达、遇春亦自庐州还。太祖亲督诸将，会师?纛于龙江，舟师凡二十万。癸未，进次湖口，先遣指挥戴德以一军屯于泾江口，复以一军屯南湖嘴以遏友谅归师。又遣人调信州兵守武陽渡，防其奔逸。丙戌，友谅围南昌凡八十有五日，闻太祖至，解围，东出鄱陽逆战。太祖率诸将由松门入鄱陽湖。丁亥，遇于康郎山，友谅列巨舟当我师。太祖见之，谓诸将曰：&ldquo;彼巨舟首尾连接，不利进退，可破也。&rdquo;乃命舟师为二十队，火器弓弩以次而列。戒诸将：&ldquo;近寇舟，先发火器，次弓弩，及其舟则短兵击之。&rdquo;戊子，徐达、常遇春、廖永忠等进兵薄战。达身先诸将，击败其前锋，杀千五百人，获一巨舟而还，军声大振。俞通海复乘风发火炮，焚寇舟二十余艘，杀溺死者甚众。元帅宋贵、陈兆先亦死战。徐达等搏战不已，火延及达舟，敌乘之，达扑火更战。太祖急遣舟援达，达力战，敌乃退。友谅骁将张定边奋前犯太祖舟，舟胶于沙，汉兵匝焉。程国胜剑叱之，与陈兆先大奋击，牙将韩成进曰：&ldquo;古人杀身以成仁，臣不敢爱其死。&rdquo;乃服上冠袍，对敌自投水中。敌信之，攻少缓。宋贵、陈兆先俱战死。常遇春从傍射中定边，定边舟始却。愈通海来援，舟骤进，水涌，太祖舟遂脱。通海与廖永忠以飞舸追定边，定边走，身被百余矢，退去。会日暮，太祖鸣钲，集诸将申约束。恐张士诚乘虚入寇，命徐达回守建康。己丑，太祖复亲布阵，与友谅战。友谅悉巨舟连锁为阵，旌旗楼橹，望之如山。我舟小，仰攻多却，太祖亲麾之，不前，右师少却，立命斩队长十余人，犹不止。郭兴进曰：&ldquo;非人不用命，舟大小不敌也。臣以为非火攻不可。&rdquo;太祖然之，命常遇春等分调渔舟，载荻苇，置火药其中。至晡时，东北风起，太祖命以七舟束草为人，饣希以甲胄，持兵戟，若斗敌状，令敢死士操之，备走舸于后。将迫敌舟，乘风纵火，风急火烈，须臾抵敌舟，焚水寨数百艘，燔焰涨天，湖水尽赤，死者大半。友谅弟友仁、友贵及其平章陈普略等皆焚死。我师乘之，又斩二千余级。友仁者，即所谓五王也，眇一日，有智数，枭勇善战。至是，友谅为之丧气。普略，即新开陈也。是日，张志雄舟樯折，为敌所觉，以数舟攒兵钩刺之，志雄窘迫自刭。丁普郎、余昶、陈弼、徐公辅皆战死。普郎身被十余创，首脱，犹植立舟中不仆，持兵若战状。是时太祖所乘舟樯白，友谅觉，欲并力来攻。太祖知之，庚寅夜，令诸船尽白其樯，旦莫能辨，敌益骇。辛卯，复率众大战，自辰至巳不解。时刘基侍，忽跃起大呼。太祖亦惊起回顾，但见基双手挥之曰：&ldquo;难星过，急更舟！&rdquo;太祖如言入他舟，坐未定，旧所御舟以炮碎矣。友谅乘高见舟碎，喜甚。俄太祖麾舟更进，皆失色。廖永忠、俞通海、汪兴祖、赵庸以六舟深入，敌联大舰拒战，蔽之，舟若没。有顷，六舟旋绕汉军而出，势如游龙，诸将见之，勇气百倍，呼声动天地，波涛立起，日为之晦。时汉舟大，我师环攻之，杀其卒殆尽，而操舟犹不知，呼号摇橹如故，已而焚其舟，皆死。至午，敌兵大败，弃旗鼓器仗，浮蔽湖面。通海等还，太祖劳之曰：&ldquo;今日之捷，诸君之力也。&rdquo;友谅战不利，欲退保鞋山。我师先至罂子口，横截湖面，邀友谅，不得出，乃敛舟自守，不敢更战。是日，移舟泊柴棚，去敌五里许，诸将欲退师，少休士卒。太祖曰：&ldquo;两军相持，先退，非计也。&rdquo;俞通海以湖水浅，请移舟扼江上流，刘基亦密言当移军湖口，期金木相犯日决胜，太祖从之。时水路狭隘，舟不得并进，恐为敌所乘，至夜，令船置一灯，相随渡浅，比明，已尽渡矣，乃泊于左蠡。友谅遂亦移舟出泊潴矶，相持者三日。友谅左、右二金吾将军率所部来降。初，友谅战不利，右金吾曰：&ldquo;今战不利，出湖实难，莫若焚舟登陆，直趋湖南，谋为再举。&rdquo;其左金吾曰：&ldquo;今虽不利，而我师犹多，戮力一战，胜负未可知，何至自焚以示弱！万一舍舟登陆，彼以步骑蹑我后，进不及前，退无所据矣。&rdquo;友谅犹豫不能决，至是失亡多，乃曰：&ldquo;右金吾是也。&rdquo;左金吾闻之惧，来降。右金吾见其降，亦率所部来归。友谅兵益衰。太祖既驻师彭蠡，移书友谅曰：&ldquo;公乘尾大不掉之舟，殒兵敝甲，与吾相持。以公平日之强暴，正当亲决一死战，何徐徐随后，若听吾指挥者，无乃非丈夫乎！&rdquo;友谅得书，怒，留使者不遣，尽杀所获我战士。太祖闻之，命悉出所俘友谅军，视其伤者赐药疗之，皆遣还，下令曰：&ldquo;但获彼军，皆勿杀。&rdquo;又令祭其弟侄及将士之战死者，师出湖口，命遇春、永忠诸将统舟师横截之。又令一军立栅于岸，控湖口。旬有五日，友谅不敢出。复移书与之曰：&ldquo;昨吾船对泊潴矶，尝遣使赍记事往，不见使回，公度量何浅浅哉！丈夫谋天下，何有深仇！夫自辛卯以来，天下豪杰纷然并起，迩来中原兴问罪之师，挟天子令诸侯，于是婬虐之徒一扫而亡。公之湘陰刘亦惧而往，此公腹心人也，部下将自此往矣。江、淮英雄，惟吾与公耳，何乃自相吞并！鲍今战亡，弟侄首将，又何怒焉。公之土地，吾已得之，纵力驱残兵，来死城下，不可再得也。设使公侥幸逃还，亦宜修德，勿作欺人之容，却帝名而待真主。不然，丧家灭姓，悔之晚矣。&rdquo;友谅忿恚不答。太祖与博士夏煜等日草檄赋诗，意气弥壮，分兵克蕲州、兴国。友谅食尽，掠粮于南昌，朱文正遣人燔其舟，势益困。时我师水陆结营，列栅江南北岸，置火舟、火筏中流，戒严以俟。八月壬戌，友谅计穷，冒死突出，绕江下流，欲由禁江遁回。太祖麾诸军追击，以火舟、火筏冲之，敌舟散走，追奔数十里。自辰至酉，战不解。至泾江口，泾江之兵复击之。张铁冠大笑贺曰：&ldquo;友谅死矣。&rdquo;太祖曰：&ldquo;无妄言！&rdquo;又曰：&ldquo;缚汝水滨以俟。&rdquo;乃遣人具牲酒往祭友谅，以觇生死，且曰：&ldquo;如其生，往者必还；若不还，死决矣。&rdquo;乃往者俱被杀。未几，有降卒来奔，言&ldquo;友谅在别舸中流矢，贯睛及颅而死&rdquo;。诸军闻之，大呼喜跃，益争奋，擒其太子善儿。明日，平章陈荣等悉舟师来降，得士卒五万余人。张定边乘夜以小舟载友谅尸及其子理奔还武昌。复立理为帝，改元德寿。诸将多劝太祖乘胜径捣武昌灭汉者，不从。初，刘基自青田还建康，上谋用兵吴、汉孰先，或以张士诚近，富而弱，宜先。基曰：&ldquo;不然。士诚自守寇耳，陈友谅居上流，且名号不正，宜先伐之。陈氏灭，张氏囊中物矣。&rdquo;太祖曰：&ldquo;然。友谅剽而轻，士诚狡而懦，若先攻士诚，友谅必空国来救，是吾疲于二寇也。&rdquo;遂决计伐陈氏。会士诚遣吕珍攻韩林儿于安丰，太祖亲率诸将援之，基乃谏不听。既解安丰围，复命诸将移师围庐州。及友谅急攻南昌，张子明请济师，始解庐州围，亲帅而上。至是，太祖谓基曰：&ldquo;我不当有安丰之行。使友谅乘我出，建康空虚，顺流而下，我进无所成，退无所归，大事去矣。今友谅不攻建康，而围南昌，计之下者，不亡何待！乃知天命有所归也。&rdquo;时四方割据，惟友谅鸷悍，为群雄冠。其初起也，父普才戒之曰：&ldquo;若捕渔儿耳，而乃图大事！&rdquo;友谅曰：&ldquo;相冢者言我家当富贵，今其时矣。&rdquo;及贵迎父，父曰：&ldquo;儿不守故业，吾惧及也。&rdquo;至是败，年四十四，称帝仅四年。友谅既败，太祖喜谓诸将曰：&ldquo;此贼亡，天下不足定矣。&rdquo;</p>
<p>九月壬申，班师还，告庙饮至，论功行赏，赐常遇春、廖永忠俞通海等田，余赐金帛有差。太祖经理建康守御毕，留徐达等备吴，壬午，复率诸将亲征陈理。十月，至武昌，分兵立栅，围其四门，又于江中联舟为长寨，以绝其出入之路。分兵徇汉陽、德安州郡，湖北诸郡皆来降。十二月甲寅，太祖还建康，命常遇春率诸将围之。</p>
<p>二十四年春二月乙未，太祖以武昌围久不下，乃亲往视师。辛亥，至武昌督兵攻城。城东有高冠山，俯城中可瞰也，汉兵屯焉。太祖问诸将谁能夺此者，傅友德请先登，一鼓夺之。面中一矢，镞出脑后，胁下复中一矢，友德不为沮，人服其勇。敌将陈同佥者，骁捷善槊，驰入中军帐下。太祖方坐胡床，疾呼曰：&ldquo;郭四，为我杀贼！&rdquo;英持钅仓奋臂一呼，贼应手殒坠。太祖曰：&ldquo;尉迟敬德不汝过也！&rdquo;解所服红锦袍赐之。汉岳州守将张必先率潭、岳兵来援，至夜婆山，太祖命常遇春乘其众未集，击败之，擒必先。必先骁勇善战，人号为泼张，城中倚以为重。至是，缚至城下，示之曰：&ldquo;汝所恃者泼张，今已为我擒，尚何恃而不降！&rdquo;必先亦呼定边曰：&ldquo;吾已至此，事不济矣。兄宜速降为善。&rdquo;定边气索不能言。后数日，太祖复遣友谅旧臣罗复仁入城，谕陈理曰：&ldquo;理若来降，当不失富贵。&rdquo;复仁固请曰：&ldquo;主上推好生之德，惠此一方，使陈氏之孤得保首领，而臣不食言，臣虽死不恨矣。&rdquo;太祖曰：&ldquo;吾兵力非不足，所以久驻此者，欲待其自归，免伤生灵耳。汝行，必不误汝。&rdquo;复仁至城下号哭，理惊，召之入，相持哭。哭止，复仁谕以太祖意，词旨恳切。时陈氏将略无右定边者，定边亦知不可支。癸丑，陈理■璧肉袒，率定边等诣军门降。理至军门，俯伏战栗，不敢仰视。太祖见其■弱，起挈其手曰：&ldquo;吾不尔罪，勿惧也！&rdquo;令宦者入其宫，传命谕友谅父母，凡府库储蓄，令理悉自取之。遣其文武官僚以次出门，妻子资装皆俾自随。明师围武昌，凡六阅月而降，士卒无敢入城市，晏然不知有兵。城中民饥困，命给米赈之，召其父老抚慰，民大悦。于是汉、沔、利、岳郡县相继降。立湖广行中书省，以枢密院判杨?为参政守之。封陈理为归德侯。江西行省以友谅镂金床进，太祖观之，谓侍臣曰：&ldquo;此与孟昶七宝溺器何异耶！一床工巧若此，其余可知。穷奢极侈，安得不亡。&rdquo;命毁之。</p>
<p>夏四月丙申，命建忠臣祠于鄱陽湖康郎山，祀丁普郎、张志雄、韩成、宋贵、陈兆先、余旭昌、文贵、王胜、李信、陈弼、刘义、徐公辅、李志高、王咬住、姜润、石明、王德、朱鼎、王清、常德胜、王凤显、丁宇、王仁、汪泽、王理、陈冲、裴干、王喜仙、袁华、史德胜、常推德、曹信、逯德山、郑兴、罗世荣等三十五人。乙巳，命建忠臣祠于南昌府，祀赵德胜、李继先、刘齐、朱叔华、许圭、朱潜、牛海龙、张子明、张德山、徐明、夏茂成、万思诚、叶琛、赵天麟等十有四人。</p>
<p>时汉既平，熊天瑞尚窃据赣州未下。八月壬辰，命常遇春、邓愈率兵讨之。愈与遇春合兵平临江之沙坑、麻岭、牛陂诸寨，执伪知州邓志明送建康，及其兄克明俱伏诛。时李明道匿武宁山，被获，太祖以其反复，亦戮之。遇春兵次吉安，遣人语饶鼎臣曰：&ldquo;吾今往取坝，可出城一言而去。&rdquo;鼎臣怖不敢出，遣其■子出见。遇春坐而饮之，曰：&ldquo;归语尔父，可善自为计。&rdquo;鼎臣即夜弃城走安福。遇春复吉安，乃引兵趋赣州。已而鼎臣复肆剽掠，王国宝击斩之。</p>
<p>九月乙未，命徐达、杨?等帅师进取江陵，故伪汉知院姜珏等以城降。改江陵为荆州府。达遣唐胜宗分兵取长沙，下沅陵、醴陵，傅友德取夷陵。常遇春等围赣州未下，太祖谕遇春等曰：&ldquo;熊天瑞困处孤城，犹</p>
<p>笼禽阱兽，岂能逃逸。但恐城破之日，杀伤过多，要当以保全生民为心，一则可为国家，二则可为附者劝。且如汉邓禹不妄诛杀，子孙昌盛，此可为法。向者鄱陽湖之战，友谅既败，生降其兵，至今为我用，纵有逃归者，亦我百姓。苟得地无民，将安用之！&rdquo;时天瑞拒守益坚，遇春乃浚濠立栅以围之。王瑞子元震窃出觇军，遇春从数骑，猝与遇。元震来袭，遇春遣壮士挥刀击之，元震奋铁挝以拒，且战且却。遇春曰：&ldquo;壮士也！&rdquo;止勿追。</p>
<p>十二月，徐达克辰州、衡州。句容儒士戎简入见，语及伐陈之事，简曰：&ldquo;向败陈氏于九江，</p>
<p>何不乘胜直抵武昌，而乃引还？今虽克之，用力多矣。&rdquo;太祖曰：&ldquo;汝儒者，岂不闻覆巢之下无完卵乎？当陈氏兵败，我岂不知乘胜蹴之。兵法曰：&lsquo;穷寇勿追。&rsquo;若乘胜急追，彼必死斗，杀伤实多。吾故纵之，遣偏师缀其后，恐其奔逸。料彼残破之余，人各偷生，喘息不暇，岂敢复战。我以大军临之，故全城降服。一者士不伤，一者生灵获全，所得不已多乎？&rdquo;简太悦服。</p>
<p>二十五年春正月己巳，熊天瑞被围日久，力不能支，乃降，其所统南安、雄州、韶州诸郡皆下。太祖闻遇春克赣不杀，喜甚，遣使褒谕之曰：&ldquo;予闻仁者之师无敌，非仁者之将不能也。今将军破敌不杀，捷书至，予甚为将军喜，虽曹彬之下江南，何以加之！&rdquo;先是，天瑞横敛取民财，太祖悉命罢之。</p>
<p>甲戌，常遇春进师南安，遣麾下招谕韶州未下诸郡。于是友谅韶州守将张秉彝、南雄守将孙荣祖等，各籍兵粮来降。遇春振旅还。谷应泰曰：慨自元人失驭，群雄蜂发，逐鹿之夫，所在都有。</p>
<p>太祖崛起濠梁，而同时并兴者，则有张士诚据吴，徐贞一据蕲，明玉珍据蜀，方国珍据江东，然皆阖门坐大，非有图天下之志也。独陈友谅以骁鸷之姿，奄有江、楚，控扼上流，地险而兵强，才剽而势盛，实逼处此，以与我争尺土者，非特汉之文伯、子陽，唐之世充、建德而已。乃太祖之用兵也，先规伪汉，后取伪吴，成算在胸，次第不爽。于是龙江拔栅，大夺战舸，柴桑陈兵，自天而下，不待康郎报捷，湖口移军，而敌在目中，气吞小丑矣。虽其间茂才作谍，韩成赴江，履尾乘危，亦烦经画，而太祖屡挫而气不折，友谅小胜而志益骄，此明之所以兴，汉之所以亡也。</p>
<p>至若友谅者，本沔陽渔家，刀笔小吏，徒有■残，实无功德，干城仗普胜而旋即杀之，北面事寿辉而旋即毙之，名实交■，忠勇并失，诚所谓蝇声紫色，圣王之驱除耳。而论者以周颠仰天，铁冠大笑，刘基之手挥难星，雷老之忽然不见，王者所至，诸神效灵。而不知友谅者，犯顺多黑闼之风，归命少窦融之智，盗窃空名，进退无据，抑亦人谋不臧，匪特天亡之也。然而江夏既平，渐可北窥襄、邓，荆、杨混一，便当分下中原，从此摧枯拉朽，帝业已成，宜乎太祖有云：&ldquo;此贼平，天下不足定也。&rdquo;虽然，尤有异者，友谅初破太平，僭称大号，兵来甚锐，议者欲降，独刘基以为取威定霸，在此一举。岂直周瑜决策，孙不降曹，实乃随何绝使，汉终覆楚，安危之机，岂不以谋哉！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88624.html' class='pagedaohang'>【上一篇】<i>:○太祖平吴</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88622.html' class='pagedaohang'>【下一篇】<i>：○平定东南</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>