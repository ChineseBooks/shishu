<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○仁宣致治</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○仁宣致治</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88599.html' class='pagedaohang'>【上一篇】<i>:○王振用事</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88597.html' class='pagedaohang'>【下一篇】<i>：○高煦之叛</i></a></span>
</ul>
<div class="articleContent" id="articleContent"> <p>卷二十八</p>
<p>○仁宣致治</p>
<p>成祖永乐二十二年秋七月，上北征，崩于榆木川。众仓卒，莫知所措。大学士杨荣曰：&ldquo;六师去京尚远，不宜发丧，所至宜上食如常仪。&rdquo;时有议欲借他事赍玺书驰讣者。荣曰：&ldquo;大行皇帝在称敕，</p>
<p>今称敕，是诈也。罪孰当之？&rdquo;乃作启先驰报，皇太子遣皇太孙往迎梓宫。时京兵皆随征，城中空虚，浮议藉藉，虑赵王兵为变。皇太孙辞行，启曰：&ldquo;出外有封章白事，非印识无以防伪。&rdquo;皇太子然之，急未有所与，以问大学士杨士奇。士奇言：&ldquo;上所用东宫图书，今暂假之，归即进纳。&rdquo;太子悟，乃曰：&ldquo;卿言诚是。昔大行临御，储位久未定。吾今即以付之，浮议何由兴！&rdquo;</p>
<p>八月，皇太子即皇帝位，大赦天下。杨士奇草诏，如下西洋宝船、云南取宝石、交趾采金珠、撒马儿等处取马，并采办烧铸进供诸务，悉皆停罢。出户部尚书夏原吉、刑部尚书吴中、侍郎杨勉、右春坊大学士</p>
<p>黄淮、洗马杨溥、正字金问于狱，复其官。以大学士杨荣为太常寺卿，金幼孜为户部侍郎仍兼前职，左春坊大学士杨士奇为礼部右侍郎兼华盖殿大学士，黄淮为通政使兼武英殿大学士。荣、幼孜、士奇、淮俱掌内制，备顾问，不预所升职务。洗马杨溥为翰林院学士，正字金问为翰林院修撰。初，上尝谕士奇曰：&ldquo;自今朝廷事，仗蹇义与汝。&rdquo;士奇对曰：&ldquo;汉文即位，首进宋昌，史以为贬。臣两人侍陛下日久，虽圣恩不遗，不应先及臣等。&rdquo;上益重之。</p>
<p>命减惜薪司赋枣之半。初，杨士奇入谢新命毕，闻惜薪司奏准岁例，赋北京、山东枣八十万斤，为宫禁香炭之用，将复入奏。时蹇义、夏原吉奏事未退，上见士奇，顾义等曰：&ldquo;新华盖学士来奏事，必有理，试共听之。&rdquo;士奇因言：&ldquo;诏下才两日，今闻惜薪司传旨，赋枣八十万斤，得无过多？虽系岁例，然诏书所减除者，皆岁例也。&rdquo;上喜曰：&ldquo;吾固知学士言有理。吾数日来，宫中丛脞，此是急遽中答之，不暇致审。&rdquo;即命减其半。复语义等曰：&ldquo;卿三人朕所倚，宜尽言，匡朕不逮。&rdquo;命吏部汰冗官。</p>
<p>九月，上念山林川泽，皆与民共，命自居庸以东，与天寿山相接，禁樵采，余俱弛禁。河南黄河溢，令右都御史王彰往抚军民，免今年粮税。工部奏修军器，请征布漆于民。命给钞市之。上曰：&ldquo;古者土赋，随地所产，不强其所无。比年如丹漆、石青之类，所司不究物产，概下郡县征之。小民鸠敛金币，博易输纳，而吏胥因以为奸。其一切禁止。&rdquo;</p>
<p>礼部尚书吕震请即吉，不从。时上丧服已?俞二十七日，震请如太祖仿汉制，易吉服。上未答。震退，?扁语群臣，令释服。杨士奇谓震曰：&ldquo;洪武中有遗诏，今未可援以为例。且仁孝皇后崩，太宗衰服后，仍服素衣冠?带月数日。今可遽即吉乎？明旦，君臣宜素衣冠黑角带。&rdquo;遂以上闻，上亦未答。已而视朝，上素冠麻衣麻?。文臣惟学士，武臣惟英国公如上所服。上叹曰：&ldquo;张辅知礼，六卿乃反不及，士奇所执是也。&rdquo;</p>
<p>以灵壁县丞田诚为州判官，仍佐灵壁县事。诚居官廉能，抚字九年，考满，父老诣阙留之，遂有是命。长沙府民自宫，求为内侍。上以其游惰不孝，发为卒戍边。</p>
<p>以太常寺卿周讷为交趾升华府知府。讷永乐中为祠祭司郎中，请封禅，太宗不听。后以方宾荐入太常。上曰：&ldquo;谀佞之人，宜置远徼，不可以玷朝行。&rdquo;遂有是命。</p>
<p>治水左通政乐福奏苏、松、常、杭、嘉、湖六府水灾，请俟来岁并征。命以钞布代输。直隶广宗县水溢，命赈给之。谕兵部尚书李庆，以太仆寺马分给诸卫所，及沿边戍卒牧养。上念民力，恐废耕桑也。</p>
<p>赐蹇义、杨士奇、杨荣、金幼孜&ldquo;绳愆纠谬&rdquo;图书。冬十月，革户部及南京户部行用库。初建行用库，专市民间金银，至是罢革之。</p>
<p>赐衍圣公孔彦缙宅。初，彦缙来朝，馆于民间。上闻之，顾近臣曰：&ldquo;四裔来朝之使，至京皆有公馆，先圣子孙，乃寓民家，何以称崇儒重道之意。&rdquo;命工部赐宅。</p>
<p>山东登、莱诸郡水灾，蠲逋租。苏州、徐州水灾，免今年税。浙江于潜、乐清民饥，命发仓赈之。大理寺卿虞谦上言七事：&ldquo;曰慎用人。用得其人则治道兴，非其</p>
<p>人则治道隳。曰兴学校。教育之道，本于师范，不在于备而在得人。曰端风宪。都察院纲纪之职，今俾端治狱，非设官本意。曰广储蓄。国用空乏，宜预为备。曰惜民力。畿南之兵，困于牧养，宜分给无马郡县。曰通货财。钞法不行，由于出多而入少。但多方收之而不轻出，则自能流通。曰治奸宄。畿民多盗贼，宜编里甲相觉察，犯者坐。&rdquo;命议行之。</p>
<p>大理寺奏决囚。命同大学士审录，召杨士奇等谕以钦恤至意。命翰林院严考岁贡生。上谕杨士奇曰：&ldquo;百姓不蒙福者，由守令匪人；守令匪人，由学校失教；自今宜严试之。五经四书义，不在</p>
<p>文辞之工拙，但取其明理者。或人材难得，即数百人中得一人亦可。盖取之严，则不学者不敢萌侥幸之望。&rdquo;</p>
<p>十一月，宥建文诸臣家属。上尝语廷臣曰：&ldquo;方孝孺辈皆忠臣。&rdquo;遂及宽典。改大理寺卿杨时习交趾按察司，复虞谦为大理卿。先是，谦奏事，侍臣有言其当密请，不宜于朝中敷奏沽名者。又言其属官杨时</p>
<p>习导之密陈，而谦不纳。上乃降谦，擢时习为卿。至，是杨士奇从容言之，且曰：&ldquo;谦历三朝，得大臣体，今犯过极小。&rdquo;上曰：&ldquo;吾亦悔之。顾时习其人若何？&rdquo;对曰：&ldquo;虽起于吏，然明习法律，公正廉洁。&rdquo;上喜曰：&ldquo;吾有以处之。&rdquo;遂有是命。</p>
<p>召太监马骐还京。骐还未几，矫旨下内阁书敕，复往交趾办金珠。内阁复请，上正色曰：&ldquo;朕安得有此言！骐在交趾，荼毒军民，卿等独不闻乎？自骐召还，交人如解倒悬，岂可再遣。&rdquo;然亦不诛骐也。</p>
<p>遣监察御史分巡天下，考察官吏。进户部尚书郭资太子太师，命致仕。蹇义、夏原吉言其偏执妨事，且多病。上问杨士奇，对曰：&ldquo;资强毅能守廉，人不得干以私。但性偏执，甚至沮格恩泽，不得下究。&rdquo;上问其故。对曰：&ldquo;诏书数下蠲免灾伤租税。不听开除，必令有司依额征纳，此其过之大者。&rdquo;遂有是命。</p>
<p>赐户部尚书夏原吉&ldquo;绳愆纠谬&rdquo;图书。上谕夏原吉曰：&ldquo;古者寓兵于农，民无转输之劳，而兵食足。后世莫善于汉之屯田。先帝立屯种法甚善，但所司数以征徭扰之。自今天下卫所屯田军士，毋擅役妨其农务，违者治之。&rdquo;</p>
<p>命都察院捕治湖广副使舒仲成，以杨士奇言罢之。上监国时，仲成为御史，常奉旨理木植岁课之弊，忤旨。至是，因吏部奏仲成他事，命捕治之。士奇上疏曰：&ldquo;向来小臣得罪者众，陛下即位以来，皆已宥之，今复追理前事，则诏书不信。汉景帝为太子时，召卫绾，称疾不赴，即位，进用绾，前史美之。&rdquo;上览疏喜，即有旨罢仲成，而降玺书褒士奇，赐钞币，面谕之曰：&ldquo;卿尽心如此，朕复何忧。&rdquo;</p>
<p>上嘉群臣能言，谓杨士奇曰：&ldquo;朕尝处事有过，退朝思之，方自悔，而廷臣已有言者，甚惬朕意。&rdquo;士奇对曰：&ldquo;宋臣富弼有言，愿不以同异为喜怒，不以喜怒为用舍。&rdquo;上曰：&ldquo;然。《书》云：&lsquo;有言逆于汝心，必求诸道。&rsquo;群臣所言，有?弗意者，朕退必自思。或朕实有失，亦未尝不悔。&rdquo;士奇曰：&ldquo;成汤改过不吝，所以为圣人。&rdquo;上曰：&ldquo;朕有不善，患未知耳。知之，不难于改。&rdquo;</p>
<p>十二月，谕吏部慎选师儒。令吏、兵二部书各都司、布政司、按察司官姓名于奉天门内西序。上谕蹇义等曰：&ldquo;庶官贤否，军民休戚之所系也。昔唐太宗书各刺史于屏间，有善政，则各疏于下。皇考亦尝书中外官姓名于武英殿，时复观之。今五府、六部之臣，朕朝夕接见，询察其贤否。而在外诸司官，既久不能不忘。为臣有善而上忘之，谁肯自勉；有不善而上忘之，谁复自戒。尔吏部、兵部具各司官姓名，揭诸西序，朕将考其行事而黜陟焉。&rdquo;</p>
<p>罢海子、西湖巡视官。上谓蹇义曰：&ldquo;朕之心，苟可推以利民，虽府库之储不吝，况山泽之利哉！！&rdquo;命户部，被灾田土，分遣人驰谕各郡县，停免催征粮税。命刑部、都察院、通政司，自今内外官贪赃者，录其姓名藏于官，以便稽阅。</p>
<p>仁宗洪熙元年春正月壬申朔，上御奉天殿，朝群臣，命礼部、鸿胪寺不作乐。先是，礼部尚书吕震请于上，宜受贺作乐如朝仪，上不从。震固请之，大学士杨士奇、杨荣、黄淮、金幼孜皆言陛下言是。震曰：&ldquo;四方万国之人，远朝新主，皆欲一观天颜，固圣孝诚至，亦宜勉徇下情。&rdquo;上顾士奇等曰：&ldquo;礼过矣。&rdquo;对曰：&ldquo;诚如圣谕，必欲俯徇舆情，亦不宜备礼。&rdquo;上从之。明日，召士奇等谕曰：&ldquo;为君以受直言为明，为臣以能直言为忠。如昨日朝会从震言，今悔何及。自今朕行有未当，但直言之，母以不从为虑。&rdquo;各赐钞文币。</p>
<p>南京龙山产灵芝，礼部尚书吕震请贺，不许。建弘文阁于思善门，命翰林学士杨溥掌阁事。上亲举印授溥曰：&ldquo;朕命卿等于左右，非止帮助学问，亦欲广知民事。即有建白，封</p>
<p>识以进。&rdquo;大祀天地于南郊。颁诏天下，罢山场、园林、湖池、坑冶，听民采取，悉照洪武年间例办纳。罢给朝觐官孳牧马。初，兵部尚书李庆言于上曰：&ldquo;民间牧马蕃</p>
<p>衍，已散之军伍，尚余数千。请令朝觐官领之，太仆苑马，岁课其息。有亏，罚与民同。&rdquo;杨士奇不可，庆忿不纳。士奇奏曰：&ldquo;朝廷求贤任官，今乃使养马而课，责与民同。且所散不及三千，而朝廷负此名于天下，岂贵贤贱畜之意乎？&rdquo;上许出内批罢之，已而不闻。明日，士奇又言之，上曰：&ldquo;偶忘之。&rdquo;有顷，上御思善阁，召士奇谕曰：&ldquo;内批岂真忘之！朕闻吕震、李庆等皆忿卿，朕念卿孤立，恐为众所伤，不欲因卿言而罢，今有名矣。&rdquo;出示章，则陕西按察使陈智言畜马不便，命士奇据此草敕止之。士奇顿首言：&ldquo;陛下知臣，臣不孤矣。&rdquo;上谓士奇曰：&ldquo;继今令有不便，惟密与朕言。李庆、吕震辈不识大体，不足语也。&rdquo;</p>
<p>二月，舞陽、清河、睢宁民饥，命发本县仓粟赈之。大理寺少卿戈谦言事过激，吕震等交奏其沽名，上颇厌之。杨士奇以主圣臣直，从容为上言之，且曰：&ldquo;谦虽昧于大体，盖亦感恩</p>
<p>图报耳。&rdquo;上因免谦朝参而视事如故。士奇复进曰：&ldquo;四方朝觐之臣咸在，岂能尽知谦过。传之于远，将谓朝廷不能容直言。&rdquo;上惕然曰：&ldquo;此吕震误朕也。朕非恶言事，谦言自有过者。卿可以朕言谕众人。&rdquo;士奇曰：&ldquo;此非臣所能谕，当以玺书开喻之。&rdquo;上遂命士奇书敕引过，而待谦如初，命百官毋以谦为戒。已而召谦为副都御史。时有中官采木四川扰民者，召谦谕曰：&ldquo;尔素清直，其为朕穷治之，勿怀疑畏。&rdquo;</p>
<p>三月，谕三法司，自今诽谤者悉勿治。乐亭、连城、莱芜、蓬莱、黄岩民饥，命发本县仓赈之。夏四月，诏免山东、淮安、徐州今年夏税之半。停罢一切官买</p>
<p>物料。时有至自南京者，言徐、淮、山东民多乏食，而有司催科方急。上问蹇义，义对亦同。上命杨士奇草诏蠲恤。士奇言：&ldquo;不可不令户部、工部与闻。&rdquo;上曰：&ldquo;姑徐之，救民如拯溺，不可须臾缓。有司虑国用不足，必持不决。&rdquo;因命中官给笔札，士奇就西角门草诏。上览毕，即遣使赍行，顾士奇曰：&ldquo;卿今可语部臣，朕悉免之矣。&rdquo;左右或言宜有分别，庶不滥恩。上曰：&ldquo;恤民宁过厚。为天下主，可与民较锱铢耶！&rdquo;大名府民饥，命发长垣仓粟赈之。河南镇、汝、钧、许四州，延津、襄城等二十二县，及山东昌邑，直隶邢台等县民饥，命所在发仓粟赈之。</p>
<p>时近臣有进言太平之政者，杨士奇进曰：&ldquo;流徙未归，疮痍未复，远近犹有艰食之民，须休养数年，庶几人得其所。&rdquo;上嘉纳之。复谕蹇义等曰：&ldquo;曩与卿&lsquo;绳愆纠谬&rsquo;银章，惟士奇封入五疏，余皆无有，岂朝政果无阙，生民果皆安乎？&rdquo;诸臣顿首谢。</p>
<p>太常寺卿兼学士杨溥上言牺牲少，请遣官市。上曰：&ldquo;爱人而后可以事神，其令有司监市，毋扰民。&rdquo;五月，谕吏部慎选御史，以清风纪，咨访可任都御史以闻。上</p>
<p>曰：&ldquo;都御史，十三道之表，都御史廉，御史虽不才，亦知畏惮。今不才者无复畏惮矣。&rdquo;时左都御史刘观有贪名。上崩。洪武中，上随文皇入侍，太祖令阅皇城卫卒。还奏迟。</p>
<p>问：&ldquo;何后也？&rdquo;对曰：&ldquo;旦寒甚，卫士方食，俟食毕，乃阅以故迟。&rdquo;太祖曰：&ldquo;善。孺子知恤下乎！&rdquo;又令阅奏疏，多取言民瘼者上白，太祖曰：&ldquo;儿生长深宫，乃知民间疾苦。&rdquo;尝问：&ldquo;尧九年水，汤七年旱，百姓何所恃？&rdquo;对曰：&ldquo;恃圣人有恤民之政耳。&rdquo;太祖大喜，称善。文皇即位，为皇太子监国，多仁政。既即位，天下益归心。每边将陛辞辄戒曰：&ldquo;民力罢矣，毋贪功。脱扰塞下，驱之而已。&rdquo;用法尚宽厚，然深恶赃吏，每戒法司曰：&ldquo;国家恤民，必自去赃吏始。&rdquo;在位仅十月，而百政具举云。</p>
<p>六月，皇太子即皇帝位。罢浙江布政司参议王和、袁昱、陕西按察司佥事韩善为民。和</p>
<p>等坐赃遇赦，吏部奏拟还职，上曰：&ldquo;士大夫当务廉耻，三人皆贪污，岂可复任方面。&rdquo;河南新安知县陶?奏民饥，借驿粮千石赈救，秋成偿还。上谓</p>
<p>夏原吉曰：&ldquo;有司拘文法，饥荒必申报赈济，民饥死久矣。陶?先给后闻，能称任使，毋责其端擅。&rdquo;定会试分南、北卷取士例。先是，仁宗尝与侍臣论科举之弊。</p>
<p>杨士奇曰：&ldquo;科举当兼取南、北士。&rdquo;仁宗曰：&ldquo;北人学问远不逮南人。&rdquo;士奇曰：&ldquo;长才大器，俱出北方，南人虽有才华，多轻浮。&rdquo;仁宗曰：&ldquo;然则将何如？&rdquo;士奇曰：&ldquo;试卷例缄其姓名，请于外书《南》、《北》二字，如当取百人，则南六十，北四十，南北人才，皆入彀矣。&rdquo;仁宗曰：&ldquo;然。往年北士无入格者，故怠惰成风。今如是，则北方学者亦感奋兴起。&rdquo;命与礼部议闻，未上而仁宗崩。上即位，遂行之。后复定南、北、中卷。北卷则北直隶、山东、河南、山西、陕西，中卷则四川、广西、云南、贵州及凤陽、庐州二府，徐、滁、和三州，余皆南卷。</p>
<p>御史何文渊言：&ldquo;太祖令州县设老人，以年高有德者为之。比年所用，多非其才，或出自仆隶，凭藉官府，肆虐闾阎。&rdquo;上命户部申旧制，违者并有司置之法。</p>
<p>冬十月，思州府通判檀凯九载考满，其民诣阙乞留，令予正五品俸以优之。</p>
<p>十一月，工部尚书吴中言：&ldquo;制造御用器物不足，请买于民间。&rdquo;上曰：&ldquo;汉文服御帷帐无文绣，史称其恭俭爱民。朕方以俭约率下。&rdquo;命止之。宣宗宣德元年二月，礼部进《籍田仪注》，上观之，谓侍臣曰：</p>
<p>&ldquo;先王制籍田，率天下务农，天子公卿躬秉耒耜，贵有实心耳。不然，三推五推，何益于事！&rdquo;侍臣顿首曰：&ldquo;先王制礼有本有文，陛下言及此，苍生之福也。&rdquo;</p>
<p>夏四月，户部奏青州借官粮赈饥，乞复勘，然后给。上曰：&ldquo;民饥无食，当如拯溺救焚，即命就便分给。&rdquo;五月，论三法司审录系囚，务在平恕。御左顺门，谕廷臣遵守</p>
<p>皇祖旧典。上曰：&ldquo;皇太祖肇建国家，皇祖考相承，谋虑深远。子孙遵而行之，犹恐未至。世之作聪明，乱旧章，驯至败亡，往事多有可鉴。古人云：&lsquo;商周子孙，能守先王之法。&rsquo;至今存可也。&rdquo;</p>
<p>秋七月，命六科给事中，凡内官传旨，皆须复奏，然后行。朵颜卫朝贡不至，辽东总兵武进伯朱荣请掩击之。上曰：&ldquo;驭夷之道，毋令扰边而已。&rdquo;不许。</p>
<p>八月，汉王高煦反，上亲征，高煦降。尚书陈山请移师彰德袭赵王，杨士奇力止之。冬十月，复李时勉翰林侍读。先是，洪熙中，时勉言事过激，仁宗怒，命武士扑以金瓜，断胁不死，系狱。时上面讯释之，复召</p>
<p>入翰林。二年二月，上御文华殿，赐辅臣蹇义、夏原吉、杨士奇、杨荣、</p>
<p>胡氵荧范银图书。义曰&ldquo;忠厚宽弘&rdquo;，原吉曰&ldquo;含弘贞靖&rdquo;，士奇曰&ldquo;清方贞靖&rdquo;，荣曰&ldquo;方正刚直&rdquo;，氵荧曰&ldquo;清和恭靖&rdquo;。上御左顺门，夏原吉等侍。上曰：&ldquo;谗慝小人，直能变白为黑。</p>
<p>听其言若忠，究其心则险。汲黯正直，奸邪寝谋，卿等所宜法也。&rdquo;原吉等顿首受命。八月，禁有司沮格诏令。九月，命浙江按察使林硕复职。硕振举宪法不稍贷，中官裴可</p>
<p>立督事浙江，以沮格诏令诬之。上遣人逮硕至，亲问之曰：&ldquo;尔毋怖，但尽实对。&rdquo;硕叩头具言故，立命驰驿复任，而降敕切责可立。冬十月，上御文华殿，儒臣讲《易观大象》毕，上曰：&ldquo;古者帝</p>
<p>王有巡狩之礼，后世何以不行？&rdquo;对曰：&ldquo;古之君臣，上下往来，以通礼意。至秦尊君抑臣，斯礼遂废。&rdquo;上曰：&ldquo;亦时势不同也。舜时五载一巡狩，《虞书》所载一年?扁天下。后世人君一出，千乘万骑，百姓騷驿。成周十二年一巡，已与虞时不同矣，况后世乎！予谓治贵实效。巡狩之礼，考制度，观民风，明黜陟，此其大节也。诚能体帝王之心，选贤任良，不患不振。若以后世侍卫之众，征求之广，欲行时巡之礼，难矣。&rdquo;时征交趾屡失利，上密问英国公张辅，辅请益发兵诛之。杨士奇、杨荣力言弃交趾便。上从之，赦交趾罪。</p>
<p>三年二月，易皇后胡氏，册妃孙氏为皇后。先是，上尝召张辅、蹇义、夏原吉、杨士奇、杨荣谕之曰：&ldquo;朕年三十未有子，今幸贵妃生子，母从子贵，古亦有之。但中宫宜何如处置？&rdquo;因举中宫过失数事。荣曰：&ldquo;举此废之可也。&rdquo;上曰：&ldquo;废后有故事否？&rdquo;义曰：&ldquo;宋仁宗降郭后为仙妃。&rdquo;上问辅、原吉、士奇何无言？士奇对曰：&ldquo;臣于帝后，犹子事父母。今中宫母也，群臣子也，子岂当议废母！&rdquo;上问辅、原吉云何？二人依回其间，曰：&ldquo;此大事，容臣详议以闻。&rdquo;上问：&ldquo;此举得不贻外议否？&rdquo;义曰：&ldquo;自古所有，何得议之！&rdquo;士奇曰：&ldquo;宋仁宗废郭后，孔道辅、范仲淹率台谏十数人入谏被黜，至今史册为贬，何谓无议！&rdquo;既退，荣、义语原吉、士奇曰：&ldquo;上有志久矣，非臣下所能止。&rdquo;原吉曰：&ldquo;但当议处置中宫。&rdquo;士奇曰：&ldquo;今日所闻中宫过失，皆非当废之罪。&rdquo;议不决。明旦，上召士奇、荣至西角门，问：&ldquo;议云何？&rdquo;荣怀中出一纸，列中宫过失二十事进，皆诬诋，曰：&ldquo;即此可废也。&rdquo;上览二三事，遽艴然变色曰：&ldquo;彼曷尝有此，宫庙无神灵乎？&rdquo;顾士奇：&ldquo;尔何言？&rdquo;对曰：&ldquo;汉光武废后，诏书曰：&lsquo;异常之事，非国休福。&rsquo;宋仁宗废后，后来甚悔。愿陛下慎之。&rdquo;上不怿而罢。他日又诏问，士奇曰：&ldquo;皇太后必有主张。&rdquo;上曰：&ldquo;与尔等语，太后意也。&rdquo;一日，独召士奇至文华殿，屏左右，谕曰：&ldquo;若何处置为当？&rdquo;士奇因问：&ldquo;中宫与贵妃若何？&rdquo;上曰：&ldquo;甚和睦，相亲爱。但朕重皇子，而中宫禄命不宜子，故欲正其母以别之。中宫今病?俞月矣，贵妃日往视，慰藉甚勤也。&rdquo;士奇曰：&ldquo;然则乘今有疾，而导之辞让，则进退以礼，而恩眷不衰。&rdquo;上颔之。数日，复召士奇曰：&ldquo;尔前说甚善，中宫果欣然辞。贵妃坚不受，太后亦尚未听辞。然中宫辞甚力。&rdquo;士奇曰：&ldquo;若此，则愿陛下待两宫当均一。昔宋仁宗废郭后，而待郭氏恩意加厚。&rdquo;上曰：&ldquo;然，吾不食言。&rdquo;其议遂定。敕曰：&ldquo;皇后胡氏，自惟多疾，不能承祭养，重以无子，固怀谦退，上表请闲。朕念夫妇之义，拒之不从。而陈词再三，乃从所志，就闲别宫。其称号、服食、侍从悉如旧。贵妃孙氏，皇祖太宗选嫔于朕。十有余年，德义之茂，冠于后宫。实生长子，已立为皇太子。群臣咸谓《春秋》之义，母以子贵，宜正位中宫。今允所请，册妃孙氏为皇后。&rdquo;</p>
<p>上御文华殿，谕侍臣曰：&ldquo;治民有本末，制田里，设学校，本也。不幸而有愚顽者，然后刑之。然观肉刑，则过于惨。&rdquo;侍臣曰：&ldquo;古人用肉刑，则人人自爱而重犯法。至汉文帝除之，自是人轻冒法。&rdquo;上曰：&ldquo;古人教民之道周备，故犯法者少，后世教民之道不至，故犯法者多，未必系肉刑之存否。舜法有流宥金赎，而四凶之罪止于流放窜殛，可见当时被肉刑者，必当重罪。况汉承秦敝，以不教之民而遽断其支体，刻其肌肤，伤残者多矣。隋、唐以后，以笞杖徒流死为五刑，亦良法也。&rdquo;又曰：&ldquo;汉文除肉刑，唐太宗观《明堂针灸图》，禁鞭背，皆后世仁政。汉、唐享国长久，有以哉！&rdquo;</p>
<p>三月，召蹇义、夏原吉、杨士奇、杨荣等十有八人游万岁山，命乘马，中官导引，登山周览。上指御舟曰：&ldquo;以操以济，群卿之力也。&rdquo;义等叩头呼万岁。上喜，特召士奇、荣谕曰：&ldquo;天下无事，虽不可流于安逸，然古人游豫之乐，不可废也。&rdquo;复命乘马游小山。中官出酒馔，皆珍奇。及归，醉，出西安门，天已暝。</p>
<p>工部侍郎李新自河南还，言：&ldquo;山西民饥，流徙至南陽诸郡，不下十余万。有司遣人捕逐，民死亡者多。&rdquo;上谕夏原吉曰：&ldquo;民饥流亡，岂其得已。昔富弼知青州，饮食居处医药，皆为区画，山林河泊之利，听民取之，全活五十余万人。今乃驱逐使之失所，不仁甚矣。&rdquo;乃遣官往山西、河南赈济，禁捕治。</p>
<p>夏四月，吏部尚书蹇义请裁内外冗员，从之。</p>
<p>宁王权奏乞赐南昌土田。上曰：&ldquo;王者食租衣税，今有岁禄足矣。一乡之田，民所衣食，不当夺以自养。&rdquo;五月，巡抚大理卿胡?请增设杭、嘉、湖管粮布政司官一员。</p>
<p>上曰：&ldquo;粮税自有常赋，朕方裁抑冗滥。古语：&lsquo;省事不如省辟。&rsquo;不许。六月，出左都御史刘观，以通政使顾佐为左都御史。上罢朝，</p>
<p>谕朝臣：&ldquo;贪浊奈何？&rdquo;杨士奇对曰：&ldquo;贪风始永乐末，今更甚。&rdquo;上问：&ldquo;何如？&rdquo;对曰：&ldquo;太宗自十五六年，数疾不视朝，扈从之臣，请托贿赂，公行无忌。&rdquo;杨荣曰：&ldquo;当是时，惟方宾有贪名。&rdquo;上即顾荣问：&ldquo;今日贪者谁甚？&rdquo;对曰：&ldquo;莫甚刘观。&rdquo;士奇曰：&ldquo;风宪所以肃百僚。宪长如此，则不肖御史皆效之。御史奉巡四方，则不肖有司皆效之。&rdquo;上叹息曰：&ldquo;除恶务本，顾观去，谁代观者？&rdquo;士奇曰：&ldquo;通政使顾佐廉公有威。&rdquo;荣曰：&ldquo;佐为京尹，能禁防下吏，政清弊革。&rdquo;上喜曰：&ldquo;顾佐乃能如是！&rdquo;阅数月，乃命观巡阅河道，而以佐代之。寻下观狱。工部尚书吴中，以官木砖瓦私遗太监杨庆作私第，甚弘壮。上登皇城，遥望见之，诘左右，得其实，下中狱。寻释之。</p>
<p>上阅《皇明祖训》，谕侍臣遵旧法。侍臣对曰：&ldquo;诚如圣谕。但躬蹈当自陛下始。&rdquo;上嘉纳之。秋七月，召蹇义、夏原吉、杨士奇、杨荣游东苑，赐宴于东庑。</p>
<p>上与义等语良久，乃曰：&ldquo;此中复有草舍，朕致斋之所。非敢比茅茨不剪之意，然庶几不忘乎俭矣。卿等可?扁观。&rdquo;上临河举网取鱼，令中官赐食。</p>
<p>青州民刘中等奏：&ldquo;自永乐中岁歉，流徙畿南枣强县凡二百余户，居二十年，已成家业。今有司遣还山东，乞附籍枣强。&rdquo;上谓夏原吉曰：&ldquo;彼此皆吾土，但得民安即已。唐宇文融括流民，过期不首者谪边。州县承风劳扰，百姓逃窜。尔其申饬有司，以此为戒。&rdquo;</p>
<p>八月，上御文华殿，与侍臣论历代户口盛衰。上曰：&ldquo;户口之盛衰，足以见国家之治忽。其盛也本于休养生息，其衰也必有土木兵戈。汉武承文、景之余，炀帝继隋文之后，开元之盛，遂有安史之乱，岂非恃富庶不知儆戒乎？汉武末年乃悔轮台，炀帝遂以亡国，玄宗卒至播迁，皆足为世大戒。&rdquo;</p>
<p>车驾巡边，发京师，英国公张辅、陽武侯薛禄帅师从。驻跸虹桥，谕诸将曰：&ldquo;朕深居九重，岂不自逸，但朝夕思念保民，故有此行。今渡河道路所经，皆水潦之后，秋田无获，朕甚悯焉。其将士有扰民者，杀无赦！&rdquo;</p>
<p>九月庚戌朔，驻跸蓟州，进州官谕之曰：&ldquo;此汉渔陽郡也。昔张堪为政，民有乐不可支之谣，尔曹勉之！&rdquo;又进耆老谕曰：&ldquo;今岁丰稔，无他虞，善训厉子孙，务礼义廉耻，毋安温饱自弃。&rdquo;众叩头退。</p>
<p>四年春正月，上御斋宫，召大学士杨溥谕曰：&ldquo;朕每念创业难，守成不易，夙夜??。今幸百姓稍安，顾祸乱生于不虞。迩来群臣好进谀辞，令人厌闻，卿宜勉辅朕。&rdquo;溥顿首谢：&ldquo;臣不敢忘报。&rdquo;上曰：&ldquo;直箴朕过，报朕多矣。&rdquo;溥又顿首谢曰：&ldquo;直言求之非难，受之为难。&rdquo;上曰：&ldquo;然。&rdquo;</p>
<p>二月，南京守备襄城伯李隆献驺虞二，出滁州来安县石固山，礼部尚书吴氵荧请上表贺。上曰：&ldquo;朕嗣位四年，民生未能得所，驺虞之祥，于德弗类。&rdquo;不许。</p>
<p>夏四月，上御便殿，问侍臣：&ldquo;汉、唐诸君在位孰久？&rdquo;对曰：&ldquo;汉之武帝，唐之玄宗。&rdquo;上曰：&ldquo;汉武好大喜功，海内虚耗，末年能惩前过。玄宗初政，有贞观之风，久而纵欲，遂致祸乱。武帝犹为彼善于此。&rdquo;又曰：&ldquo;武帝以田千秋为贤，玄宗以李林甫为贤，此治乱所由异也。&rdquo;</p>
<p>工部尚书吴中言：&ldquo;山西圆果寺，为国厘祝之所。旧塔损坏，乞役民为之。&rdquo;上曰：&ldquo;卿欲藉此求福乎？朕以安民为福。&rdquo;不许。五月，谕六部、都察院戒滥差扰民，巡按御史及按察使不察举</p>
<p>者同罪。命工部尚书吴中申饬郡县，务及时修筑陂池堤堰，慢令者罪之。六月，裁湖广采办竹木。先是，命侍郎黄宗载往湖湘采宫殿大材。至是，上闻湖广灾，谕吴中曰：&ldquo;百姓艰难宜恤。比闻工部采办</p>
<p>竹木，动以万计，不为国家爱惜民力，而劳扰如此，其斟酌裁之。宽一分，则民受一分之赐。&rdquo;秋七月，户部上户口登耗之数，上曰：&ldquo;隋文帝户口繁殖，自汉</p>
<p>以来，皆莫能及。议者以当时必有良法，享国不永，故无传焉。此未必然。夫法存乎人，理财国之大务，汉、唐初政，立法未尝不善，而子孙力役繁兴，费用无度，天下不能不凋弊。隋文克勤克俭，足致富庶，岂徒以其法哉。秦法多非先王之制，后世犹有存者，亦未尝计其享国长短也。大抵人君恭俭，则生齿日繁，财赋自然充足。&rdquo;</p>
<p>广东海陽县进白乌二，胡氵荧请率群臣上表贺。不许。谪御史沈润戍辽东。润受金出死罪，事觉。上曰：&ldquo;御史朝廷耳目，受重赂纵死罪，是耳目蔽矣。&rdquo;时事在赦前，特命谪戍。</p>
<p>九月，命户部申明栽种桑枣旧令。自洪武来，栽种之令，多废不讲。上曰：&ldquo;古人宅不毛者罚布，其申明之。务求成效，毋具文。&rdquo;冬十月，上再幸文渊阁，命增直字，设饮馔器用。大学士杨士</p>
<p>奇等上表谢。降玺书，赐诗褒答。改大学士张瑛南京礼部尚书，陈山专授小内史书。上御左顺门，</p>
<p>望见山，谓杨士奇曰：&ldquo;山为人何如？&rdquo;士奇顿首对曰：&ldquo;君父有问，不敢不尽诚以对。山虽侍陛下久，其人寡学多欲，而昧大体，非君子也。&rdquo;上曰：&ldquo;然，赵王事几为所误。近闻于诸司征求不厌，当不令溷内阁也。&rdquo;数日，遂有是命。山、瑛俱东宫旧臣，瑛行事亦类山。朝士皆多上明决云。</p>
<p>十一月，奸吏捃左都御史顾佐过，谓受皂隶赂放归，诉通政司以闻。上密示杨士奇，且曰：&ldquo;尔不举佐廉乎？&rdquo;对曰：&ldquo;所诉事，诚有非诬。盖朝臣月俸，止给米一石，薪炭、马刍，咸资于皂，不得不遣半归，使备所用。而皂亦皆乐得归耕，实官皂两便。此京师臣僚皆然，臣亦不免。仁宗皇帝知之，增朝臣俸，盖为此也。&rdquo;上曰：&ldquo;朝臣之艰如此。&rdquo;因怒诉者，欲罪之。士奇曰：&ldquo;此末事，不足干圣怒。但付佐自治，恩与法并行矣。&rdquo;士奇退，上召佐以状授之，谕之曰：&ldquo;此京官皆然，不足为过。小人不乐检束，诬陷正人，汝自治之。&rdquo;佐顿首退，召吏示之状。吏惶恐请死，佐曰：&ldquo;汝但改行为善。&rdquo;竟不治。上闻之，喜曰：&ldquo;佐得大体矣。&rdquo;时又有囚告佐枉法者，上怒，召杨士奇、杨荣谕曰：&ldquo;此必有重囚教之陷佐。&rdquo;因命法司穷治之。得千户臧清，杀无罪三人，当死，教之诬告。上曰：&ldquo;不诛之，佐何以行事！&rdquo;立命磔清于市。上明决类如此。</p>
<p>五年春正月，吏部奏选辟。上曰：&ldquo;省辟，安民之道。唐、虞建官惟百，夏、商官倍，秦、汉以下，设官益多何也？&rdquo;侍臣对曰：&ldquo;时不同也。&rdquo;上曰：&ldquo;唐、虞、三代，事简民淳，不可比拟。唐太宗定内外官七百三十员，去古未远，亦可为法。&rdquo;侍臣对曰：&ldquo;然必君心清，则事简；事简，则官可省；官省，则民安矣。若政务庞杂，小人幸进，则冗食者多。&rdquo;上嘉纳之。</p>
<p>二月，上御斋宫，召大学士杨士奇议宽恤。士奇首以蠲灾伤田租进，因及宽马畜、免薪刍、蠲采买、恤刑狱、核工匠、清粮运数事。诏下，民大悦。</p>
<p>三月，上奉皇太后谒陵，命召张辅、蹇义、杨士奇、杨荣、金幼孜、杨溥六臣。太后曰：&ldquo;卿等先朝旧臣，勉辅嗣君。&rdquo;太后退谓上曰：&ldquo;先帝曩在宫时，议诸臣优劣。辅武臣，达大义，厚重小心，但多思少断。士奇能持正，不避忤意，每议事，先帝数不乐，后竟从士奇言。&rdquo;帝还京师，道中见耕者，以数骑往视之。下马从容询稼穑事，因取所执耒三推。耕者初不知上也，中官语之，乃惊，罗拜。上顾侍臣曰：&ldquo;朕三举耒，已不胜劳，况常事此乎！人恒言劳苦莫如农，信矣。&rdquo;命耕者随至营，人赐钞六十锭。已而道路所经农家，悉赐钞如之。既还京，因录其语，作《耕夫记》以示蹇义、杨士奇等。</p>
<p>夏四月，江西、淮安饥，吉水民胡有初、山陽民罗振出[QDXD]千余石赈济。命行人赍玺书旌为义民，复其家。工部尚书黄福请：&ldquo;济宁以北，卫辉、真定以南，近河之地，役</p>
<p>军民十万人，屯田积[QDXD]，以省漕粟。&rdquo;下户、兵部议。尚书郭资、张本皆言：&ldquo;屯田便。凤陽、淮安以北，及山东、河南、北直隶近河二百里内通舟楫处，择荒闲地，以五万顷为率，发附近军民五万人耕之，官给牛器。但山东迩年饥旱，流徙初复，宜遣官行视，以示开垦。&rdquo;上从之，遣郎中赵新等经理，而以福总其事。已而有言：&ldquo;军民各有常业，恐分屯滋劳扰。&rdquo;竟寝不行。</p>
<p>五月，上以除郡守由资格，多不称任。各部、院大臣各举荐擢用之。礼部郎中况锺以杨士奇荐，知苏州，御史何文渊以顾佐荐，知温州，皆有善政，而锺出吏员尤有声。</p>
<p>豹房勇士奏与民分居。上曰：&ldquo;勇士在京师十年，安得今尚无居！此必民居宽好，欲舍而就民。民何罪！&rdquo;命杖之，荷校示警。召六科给事中谕曰：&ldquo;此曹敢犯法，恃中官为之救解也。自今中官传朕言释有罪人，须覆奏。&rdquo;</p>
<p>六月，上御文华殿，召杨士奇，屏左右言：&ldquo;张瑛尝言：&lsquo;杨荣畜马甚富。&rsquo;今察之，皆边将馈荣，荣大负朕。&rdquo;士奇对曰：&ldquo;荣屡从文皇北征，典兵马，以故接诸将。今内阁臣知边将才否、?厄塞险易远近及寇情顺逆，臣等皆不及荣远甚。&rdquo;上笑曰：&ldquo;朕初即位，荣数短汝，非义、原吉，汝去内阁久矣。汝顾为荣地耶？&rdquo;士奇顿首曰：&ldquo;愿陛下以曲容臣者容荣，使改过。&rdquo;</p>
<p>秋七月，谕吏部甄别郡县守令。上曰：&ldquo;郡县守令，所使安民者，若贤否溷淆，无所激劝，则中才之士皆流而忘反。吏部以进退为职，未闻有所甄别，何也？&rdquo;因降玺书申谕。</p>
<p>八月，日食，陰雨不见。礼部尚书胡氵荧请率群臣贺。上曰：&ldquo;日食，天变之大者。陰雨不见，得非朕昧于省饼而然欤！迸人云：&lsquo;京师不见，四方必有见者。&rsquo;其止勿贺。&rdquo;</p>
<p>上罢朝，谕吏部尚书郭?等曰：&ldquo;东汉初，窦融保河西，以孔奋为姑臧长。姑臧最富饶，而奋守甚洁。光武知之，擢奋武都郡丞。夫激浊扬清，为治之道，光武即位未几，举卓茂，又举孔奋，故东汉多循吏。卿其甄别以闻。&rdquo;</p>
<p>上与学士杨溥论人才，溥对曰：&ldquo;严荐举，精考课，不患不得。&rdquo;上曰：&ldquo;此恐非探本之论。若不素教预养，则人才已坏，犹浊其源而求其流之清也。&rdquo;溥顿首称善。</p>
<p>九月，初设巡抚。冬十月，车驾巡近郊，驻跸雷家站，召杨士奇、杨荣、金幼孜、</p>
<p>杨溥问曰：&ldquo;唐太宗过此，非征辽时乎？&rdquo;众对曰：&ldquo;然。&rdquo;上曰：&ldquo;太宗恃其英武而勤远略，此行所丧不少，帝王之鉴戒也。&rdquo;广平、大名水灾，命蠲其租。</p>
<p>六年二月，逮江西巡按御史陈祚下锦衣卫狱。祚上疏劝上务帝王实学，退朝之暇，命儒臣讲说真德秀《大学衍义》一书。上览疏怒曰：&ldquo;朕不读书，《大学》且不识，岂堪作天下主乎！&rdquo;命缇骑逮至京，并其家下锦衣狱，禁锢者五年。时上方以博综经史自负，祚之措词，若上未尝学问者，故怒不可解。</p>
<p>敕赐少师蹇义、少傅杨士奇、杨荣等御制《招隐歌》及《喜雨诗》。令北直隶地方，如洪武间山东、河南事例，民间新开荒田，不问多寡，永不起科。</p>
<p>秋七月，帝幸杨士奇宅。时上颇微行，夜半，从四骑至士奇家。比出迎，上已入门，立庭中。士奇悚惧，俯伏地下言：&ldquo;陛下奈何以宗庙社稷之身自轻？&rdquo;上笑曰：&ldquo;思见卿一言，故来耳。&rdquo;明早，遣太监范弘问：&ldquo;车驾幸临，曷不谢？&rdquo;对曰：&ldquo;至尊夜出，愚臣迨今中心惴栗未已，岂敢言谢！&rdquo;又数日，遣弘问：&ldquo;尧不微行乎？&rdquo;对曰：&ldquo;陛下恩泽岂能?扁洽幽隐，万一有怨夫冤卒窥伺窃发，诚不可无虑。&rdquo;后旬余，锦卫获二盗，尝杀人，捕急，遂私约候驾之玉泉寺，挟弓矢伏道旁林丛中作乱。捕盗校尉变服如盗，入盗群，盗不疑，以谋告，遂为所获。上叹曰：&ldquo;士奇爱我。&rdquo;遣弘赐金绮。赐蹇义、杨士奇、杨荣等御制《豳风图诗》。图，元赵孟■所绘也。</p>
<p>九月，宛平民以地施崇国寺，请蠲其税。上曰：&ldquo;民地衣食之资，乃以施僧，且求免税，甚无谓。&rdquo;令亟以还之民。十一月，敕赐蹇义、杨荣、杨士奇御制《喜雪歌》。</p>
<p>太监袁琦假公务擅遣内使，事发伏诛。七年二月，上御文华殿，召大学士杨士奇谕曰：&ldquo;忆五年二月，共尔斋宫论宽恤事，今两阅岁矣，民事不更有可恤者乎？&rdquo;对曰：</p>
<p>&ldquo;诚有之，即五年官田减租额一事，玺书已下，户部格而不行。&rdquo;上怒曰：&ldquo;户部可罪也。&rdquo;对曰：&ldquo;此永乐末年循习之弊，往年高煦反，以夏原吉为罪首，亦指此事。&rdquo;上怒稍解，曰：&ldquo;今必举此为第一事，如再格不行，朕必罪之。卿试言今日更当宽恤者。&rdquo;对曰：&ldquo;所在官司不能容逃民，则相结为非。宜令郡县抚恤。不愿归者，听附籍为民，亦弭患于未萌。&rdquo;又言：&ldquo;方面郡守，小民安危系焉。吏部往往循资格升受，不免贤愚杂进。请自今令京官三品以上及布政、按察使荐用，犯赃者坐。又乞极刑之家，有贤子弟勿弃。&rdquo;上皆从之。士奇请更得一人论此事，上曰：&ldquo;胡氵荧谨厚，汝与之密议。&rdquo;于是士奇等议增十数事以进。上悦。</p>
<p>三月，赐大臣御制《猗兰操》及《招隐诗》。五月，上御便殿观《宋史》，曰：&ldquo;宋有国三百余年，武事终于不振，何也？&rdquo;侍臣对曰：&ldquo;宋太祖、太宗以兵定天下，其子孙率流</p>
<p>于弱，致武备不饬。&rdquo;上曰：&ldquo;宋之君，诚失之弱。将帅虽才，亦不得展，盖为小人所坏。大抵宋之亡，柄用小人之过也。&rdquo;六月，巡按湖广御史朱鉴上言：&ldquo;洪武间，郡县皆置东西南北四</p>
<p>仓，以贮官■，设富民守之，遇水旱饥馑，以贷贫民。今廒仓废弛，赎■罚金，有司皆掩为己有，深负朝廷仁民之意。&rdquo;上从其言，命违者从按察使、监察御史劾奏。</p>
<p>秋七月，赐大臣御制《祖德诗》九章。上曰：&ldquo;朕与卿等当思祖宗创业之难，守成不易。国家安，卿等亦与有荣焉。&rdquo;又赐《织妇词》一篇。上曰：&ldquo;朕非好为词章，昔真西山有言：&lsquo;农桑，衣食之本也。&rsquo;朕作为诗歌，使人诵于前。又绘图揭于宫掖戚里，令皆知民事之艰，是以赋此。&rdquo;</p>
<p>上登万岁山，坐广寒殿。上曰：&ldquo;此元之故都也。世祖知人善任使，故能成帝业。泰定以后，享祚不久。顺帝荒婬，纪纲荡然。使长守祖宗之法，天下岂为我有！&rdquo;侍臣顿首曰：&ldquo;桀、纣之迹，殷、周之鉴也。&rdquo;上曰：&ldquo;然。&rdquo;</p>
<p>八月，释故城县丞陈铭复任。先是，上闻内官奉使者，多贪纵为民害。以太监刘宁清谨，命同御史驰?生各郡，尽收所差内官资橐，并其人解京师。既还，道经故城。县丞陈铭闻有内官至，不问从来，辄奋前ㄏ宁，手击之。御史奏丞无状，逮至。上曰：&ldquo;丞固可罪。朕以其一时偏于所恶，姑宥之。&rdquo;侍臣言：&ldquo;纵赦之，亦不可使复任。&rdquo;上曰：&ldquo;朕既释之，彼当知所改过也。&rdquo;</p>
<p>冬十月，八百大甸宣慰司刁之雅贡方物，且云波勒来侵掠，乞发兵讨之。上曰：&ldquo;八百去云南五千里，荒服之地也，岂能劳中国为远人役乎！&rdquo;不许。</p>
<p>八年春正月，天下朝觐官在京，赐宴温州知府何文渊等七人于廷，以《招隐诗》赐之。命致仕大学士黄淮与张辅、蹇义、杨士奇等十人游西苑，赐宴万岁山之麓。淮寻辞归，上宴之于太液池，亲洒宸翰送之。</p>
<p>夏四月，畿内、河南、山东、山西旱，诏赈恤之。上作《闵旱诗》示群臣。八月，南海诸国献麒麟四，景星见天门。少傅杨士奇等进颂，上谦不自居，降玺书推功天地宗庙，而励群臣勿恃以骄。</p>
<p>十一月，命杨士奇、杨荣试吏部引进庶官六十八人，录其优者：知县孔友谅，进士廖庄、胡庄祯、宋琏，教谕黄纯、徐惟超，训导晏升七人。命吏部改进士为庶吉士，知县、教谕历事六科备用。</p>
<p>巡抚南直隶工部侍郎周忱奏定济农仓之法，令诸县各设仓，择县官之廉公有威与民之贤者司其籍。每岁种莳之际量给之，秋成还官。明年，江南大旱，诸郡发济农米以赈贷，民不知饥。</p>
<p>九年三月，庐陵民陈谦出[QDXD]一千二百石赈饥，遣行人赍敕旌为义民。上御便殿，观《晋史》，上曰：&ldquo;晋武开创之主，不为远图，托付非才。羌、胡、鲜卑杂处内郡，不能以时区处。国祸方殷，戎寇</p>
<p>遽至。东晋仅能立国，而逆臣接迹，然犹延数世者，亦有贤人为之用也。&rdquo;又曰：&ldquo;帝王维持天下，以礼教为本。两晋风俗婬僻，教化荡然，岂久安之道！&rdquo;</p>
<p>九月，上临朝谕曰：&ldquo;天下虽安，不可忘武。今穑事既成，朕将亲帅六师，以行边塞，饬武备。&rdquo;于是车驾发居庸关，驻跸宣府洗马林。晚御幄殿，杨士奇、杨荣侍，上曰：&ldquo;人君驭世之权孰重？&rdquo;荣对曰：&ldquo;命德讨罪。&rdquo;上曰：&ldquo;然，二者天下公器。舜举十六相，诛四凶，而天下服，以天下之好恶为好恶也。齐威王烹阿，封即墨，不以左右之好恶为好恶也。&rdquo;二臣顿首称善。</p>
<p>十二月，瓦剌顺宁王脱欢使臣■克等来朝贡，请并献前元玉玺。降敕褒谕曰：&ldquo;王克绍尔先王之志，遣使来朝进马，具悉王意。所得玉玺，朕观前代传世之久，历年之多，皆不在此。王既得之，可自留用，其毋献。&rdquo;</p>
<p>时有僧自陈修寺祝延圣寿，上斥之，谓侍臣曰：&ldquo;人情莫不欲寿。古之人君，若商中宗、高宗、祖甲、周文王享国最久，其时岂有僧道神仙之说！秦皇、汉武求神仙。梁武帝、宋徽宗崇僧道，效验可见。世人不悟，可叹也！&rdquo;上御文华殿，召杨士奇等，出御书《洪范篇》及御制序文示之。上曰：&ldquo;所论或未当，卿等当直言无隐。&rdquo;士奇等对曰：&ldquo;圣论真得古人之精蕴。&rdquo;上曰：&ldquo;朕在宫中，虽寒暑不废书册。&rdquo;对曰：&ldquo;帝王学问，则宗社生民有赖矣，惟愿陛下始终此心。&rdquo;上嘉纳之。</p>
<p>宣德十年春正月，上崩。皇太子即皇帝位，时太子方九岁，大学士杨溥复入内阁，首言：&ldquo;圣帝明王，莫不务学。先帝在时，屡谕臣等劝学东宫，遗音尚在。皇上肇登宝位，必明尧、舜之道，以图唐、虞之治。乞早开经筵，择老成识大体者辅之。太皇太后、皇太后，为皇上慎选左右侍从之臣，涵养本源，辅成德性。&rdquo;太皇太后喜。时中官王振，故青宫旧侍，上即位，命掌司礼监。一日，太皇太后坐便殿，上西面立，召三杨及国公辅、尚书氵荧谕曰：&ldquo;卿等老臣，嗣君冲年，幸同心协力，共安社稷。&rdquo;又召溥前谕曰：&ldquo;先帝每念卿忠，屡形愁叹，不谓今日复得见卿。&rdquo;溥伏地泣，太皇太后亦泣，左右皆悲怆。盖先是永乐中，上巡幸北京，太子居守，以谗故，宫僚大臣辄下诏狱，陈善、解缙等相继死，而溥及黄淮一系十年。仁宗每与后言，辄惨然泣下，以故太皇太后为言。又顾英宗曰：&ldquo;此五臣，三朝简任贻皇帝者。非五人所言，不可行也。&rdquo;又召王振至，欲?之死。英宗跪请得免。?俞年，太后崩。时蹇、夏皆先卒，而三杨相继老，振渐居中用事，仁、宣之业衰焉。</p>
<p>谷应泰曰：明有仁、宣，犹周有成、康，汉有文、景，庶几三代之风焉。然高、成肇造，享国长久，六七十年之间，仓廪赡足，生齿繁殖，而兵革数起，脱剑未祀。后之哲王，但当愉愉煦煦，抚摩疮?，斫雕为朴，废觚为圆，是所尚矣。语有之，承平之主，与戡乱异。假令永乐以前，施仁、宣之政，则行军而用乡饮；洪熙以后，用高、成之治，则无疾而食乌喙也。故余以仁、宣之朝，专务德化，虽曰度量，盖亦有时势焉。</p>
<p>乃仁宗之初御也，停罢采买，平反冤滥，贡赋各随物产，陂池与民同利，施?带于常朝，录外吏于西省，凡此皆善政也。而戈谦直言坐徙，马骐矫旨不诛，李时勉廷诤被击，毋亦外示止辇，内则?规，让善即喜，翘君即怒耶？此则仁宗之失也。方宣宗之即位也，法祖重农，赈荒惩贪。文事则经史在御，武备则车驾待边。又且却驺虞之祥，禁白乌之瑞。《豳图织妇》，训诰同风。《招隐猗兰》，四诗■美。凡此皆善政也。而弃交趾于荒外，废胡后于长门，系陈祚于犴狴。毋亦稽中之德，大醇小疵，克终之规，百里九十耶？此则宣宗之失也。虽然，创业固难，守成匪易。仁、宣之治，非高、成不开；而高、成之政，非仁、宣不粹也。尝考仁宗一祀不永，而继以宣之济美，则久道化成。宣宗十载未多，而溯于仁之监国，则重熙累洽。故原其初造，则仁危于宣，席其已安，则宣光于仁。刘绪缵于元嘉，宋治盛于庆历。王道无旦夕之效，礼乐必百年而兴。呜呼！此其时哉。</p>
<p>然而三杨作相，夏、蹇同朝。所称舟楫之才，股肱之用者，止士奇进封五疏，屡有献替耳。其他则都俞之风，过于吁?弗；将顺之美，?俞于匡救矣。假使齐桓乐善，管子勉之至王；孝公奋烈，商鞅进之于帝，则仁、宣之间，化理郅隆，又能进贤退不肖，而数世之后，固可蒙业而安也。奈何章帝宾天，太后震怒，论诛王振，大臣缄口，坐令勃?之祸伏于多鱼，石显之专萌于病已。而仁、宣之业，则几乎熄，朝廷尚为有人哉！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88599.html' class='pagedaohang'>【上一篇】<i>:○王振用事</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88597.html' class='pagedaohang'>【下一篇】<i>：○高煦之叛</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>