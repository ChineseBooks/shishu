<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○景帝登极守御</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○景帝登极守御</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88594.html' class='pagedaohang'>【上一篇】<i>:○河决之患</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88592.html' class='pagedaohang'>【下一篇】<i>：○土木之变</i></a></span>
</ul>
<div class="articleContent" id="articleContent"> <p>
<p>卷三十三</p>



<p>○景帝登极守御</p>
<p>英宗正统十四年秋八月，上北狩，太后召百官入集阙下，谕曰：</p>
<p>&ldquo;皇帝率六军亲征，已命成阝王临百官。然庶务久旷，今特敕成阝王总其事，群臣其悉启王听令。&rdquo;辛未，太后诏立皇长子见深为皇太子，时年二岁，命成阝王辅之。诏天下曰：&ldquo;迩者寇贼肆虐，毒害生灵。皇帝惧忧宗社，不遑宁处，躬率六师问罪。师徒不戒，被留王庭。神器不可无主，兹于皇庶子三人，选贤与长，立见深为皇太子，正位东宫。仍命成阝王为辅，代总国政，抚安万姓。布告天下，咸使闻知。&rdquo;癸酉，成阝王临午门，言官大臣次第宣读弹劾王振启章，言：&ldquo;振倾危宗社，请灭族以安人心。若不奉诏，群臣死不敢退。&rdquo;因哭，声彻中外。王起入，内使将阖门，众随拥入。有令旨籍没振，遣指挥马顺往。众曰：&ldquo;顺，振党也。宜遣都御史陈镒。&rdquo;时太监金英传旨，令百官退。众欲ㄏ殴英，英脱身入。马顺从旁叱百官去，给事中王?愤起ㄏ顺首，曰：&ldquo;马顺往时助振恶，今日至此，尚不知惧！&rdquo;众争殴之，或就脱顺?华，捶击&epsilon;踏，立毙顺。众又索振党内使毛、王二人，英ㄏ令出，亦击杀之，曳三尸陈东安门，军士犹争击不已。逾时，执振侄锦衣卫指挥王山，反接跪于廷，众唾骂之。于是众竞喧哗，班行杂乱，无复朝仪。百官既殴杀顺，益忄匈惧不自安。王亦屡起，欲退还宫。兵部侍郎于谦直前揽王衣，曰：&ldquo;殿下止。振罪首，不籍无以泄众愤。且群臣心为社稷耳，无他。&rdquo;王从之，降令旨奖谕百官归■事，马顺罪应死，勿论。众拜谢出。是日，事起仓卒，赖谦镇定。谦排众翊王入，袍袖为裂。既出，吏部尚书王直者，笃老臣，执谦手而叹曰：&ldquo;朝廷正藉公耳！今日虽百王直，何能为！&rdquo;丙子，移王座入奉天门左受朝。陈镒奉令旨，籍振并其党彭德清等家。振第宅数处，壮丽拟宸居，器服珍玩，尚方不及，玉盘径尺者十面，珊瑚高者七八尺，金银十余库，马万余匹，皆没官。脔山于市，族属无少长皆斩。振暨山弟林等皆从驾，死于兵。太后命以于谦为兵部尚书。</p>
<p>二十三日，也先拥上至大同城下，索金币，约赂至即归上。都督郭登闭门不纳。上传旨曰：&ldquo;朕与登有姻连，何外朕若此！&rdquo;登遣人传奏曰：&ldquo;臣奉命守城，不敢擅启闭。&rdquo;随侍校尉袁彬以头触门大呼，于是广宁伯刘安、给事中孙祥、知府霍宣同出见，献蟒龙袍。上以赐伯颜帖木儿及也先弟大通汉英王。上曰：&ldquo;秋稼未收，军士久饥，可令刈以入城。&rdquo;又曰：&ldquo;也先声言归我，情伪难测，且严为备。&rdquo;从骑叩城下索犒军资，并内官郭敬等金银共万余两来迎驾。既献，复不应。</p>
<p>初，也先来索赂，郭登曰：&ldquo;此绐我耳！莫若以计伐其谋，劫营夺驾入城，此为上策。&rdquo;乃谋以壮士七十余人，饷之食，令奋前执其弓刀，因拥上还。召壮士与之盟，激以忠义，约事成高爵厚禄。士皆奋跃用命，已书券给之。会有沮者，既淹久，寇觉，惊扰而去。时登练兵振武，誓以死守大同。将士咸感奋，屡出奇挫敌，故以孤城得全。</p>
<p>也先拥上道宣府，总兵杨洪闭城门不出。事闻，逮洪系诏狱。上出塞，过猫儿庄、九十海子，历苏武庙、李陵碑。二十八日，至黑松林，也先营在焉。上始入也先营，也先拜稽首，侍坐设宴，令妻妾出上寿，歌舞为乐。仍奉上居伯颜帖木儿营，去也先营十余里，伯颜帖木儿与其妻见上，亦如也先礼。也先屡欲谋害，会夜大雷雨，震死也先所乘马，谋乃沮，且加礼焉。袁彬侍左右，颇知书，性警铭。又有哈铭者，先随使臣吴良羁留在北，至是亦与彬同侍。又有卫沙狐狸者，亦随上至漠北，供薪水，劳苦备至。</p>
<p>二十九日，太后遣太监金英传旨：&ldquo;皇太子幼冲，成阝王宜早正大位，以安国家。&rdquo;时议者以时方多故，人心危疑，思得长君以弭祸乱。于是文武群臣交章劝进，王再辞让。众请遵太后命，允之，遂择日行礼。</p>
<p>九月戊寅朔，上在迤北，也先遣使来言，欲送上还京师。使还，以金百两、银二百两、彩币二百匹赐也先。癸未，成阝王即皇帝位，遥尊上为太上皇，诏赦天下，改明年为</p>
<p>景泰元年。也先复遣使致书，辞悖慢。兵部尚书于谦见帝泣言曰：&ldquo;寇贼不道，势将长驱深入，不可不预为计。迩者各营精锐，尽遣随征，军资器械，十不存一。宜急遣官分设，召募官舍余丁义勇，起集附近</p>
<p>民夫，更替沿河漕运官军。令其悉隶神机等营，操练听用。仍令工部齐集物料，内外局厂昼夜并工，成造攻战器具。京师九门，宜用都督孙镗、卫颖等给领兵士，出城守护，列营操练，以振军威。选傍事中御史如王?等，分出巡视，勿致疏虞。徙郭外居民于城内，随地安插，毋为寇掠。通州坝上仓粮，不可捐弃以资寇，令在官者，悉诣关支准为月粮之数，庶几两得。&rdquo;帝嘉纳之。以兵部郎中罗通、给事中孙祥并为副都御史，分守居庸、紫荆等关。以薛?为大理寺丞，分守北门。命侍讲徐?呈、杨鼎，检讨王询等行监察御史事，分镇河南、山东等处要地，抚安军民。令各处招募民壮，就令本地官司率领操练，遇警调用。起杨洪、石亨于诏狱，命洪仍守宣府，亨总京师兵马。亨有威望，方面巨躯，须垂至膝。先协守万全，坐不救乘舆，械系诏狱。至是，以于谦言赦出之，使总京营兵马赎罪。</p>
<p>十月，也先以送上皇还京为名，与其汗脱脱不花寇紫荆关，京师戒严。先是，太监喜宁，故鞑靼也。土木之败，降于也先，尽以中国虚实告之，为彼向道，奉上皇入寇。七日，至大同城下，守臣郭登</p>
<p>曰：&ldquo;赖天地祖宗之灵，国有君矣。&rdquo;也先知有备，不攻去。九日，至广昌，破紫荆关，杀指挥韩清等，都御史孙祥走死。朝野汹汹，人无固志。赦交址败绩论死成山侯王通为都督，升鸿胪寺卿杨善为副都御史，协守京城。太监兴安问王通计将安出，通以挑筑京师外城濠为对，兴安鄙之。侍讲徐?呈方有时名，亦锐意功业。太监金英召徐?呈问计，?呈曰：&ldquo;验之星象历数，天命已去，请幸南京。&rdquo;英叱之，令人扶出。明日，于谦上疏抗言：&ldquo;京师天下根本，宗庙、社稷、陵寝、百官、万姓、帑藏、仓储咸在，若一动则大势尽去，宋南渡之事可鉴也。?呈妄言当斩。&rdquo;太监金英宣言于众曰：&ldquo;死则君臣同死。有以迁都为言者，上命必诛之。&rdquo;乃出榜告谕，固守之议始决。谦闻寇迫关，思各处刍粟数万计，恐为敌资，急遣使焚之，然后奏闻。或请姑待报，谦曰：&ldquo;寇在目前，若少缓，彼将据之，适以赍盗粮耳！独不见宋牟驼岗事乎？&rdquo;众皆是之。</p>
<p>己卯，也先长驱至京城西北关外。命石亨等军于城北，兵部尚书于谦督其军；都督孙镗军于城西，刑部侍郎江渊参其军，皆背城而阵。以交址旧将王通为都督，与御史杨善守城。时众论战守不一，主将石亨欲尽闭九门，坚壁以避贼锋。谦曰：&ldquo;不可。贼张甚矣，而我又先弱，是愈张也。&rdquo;乃率先士卒，躬擐甲胄，出营德胜门，以示必死。泣以忠义谕三军，人人感奋，勇气百倍。尚宝司丞夏?陈四策：一谓寇多骑，长于野战，短于攻城，且坚壁勿战，使之气沮，然后出奇设伏，诸道奋击。一谓寇深入，宜令死士夜袭其营，设伏内地，以待追者。一谓寇既举国入犯，边无所御，宜分边兵内外夹攻，彼将自溃。一谓我军依城为营，退有所归，宜以三队为法，前队战退，令中队悉斩以徇，不斩者同罪，使士知畏法。诏趋行之。喜宁嗾也先遣使来议和，索大臣出迎驾。众莫敢出，乃以通政参议王复为礼部侍郎，中书舍人赵荣为鸿胪寺卿，出朝上皇于土城庙。也先、伯颜帖木儿擐甲持弓矢侍上皇。复等见上皇，进书敕。上皇视汉字书，也先视番字敕。也先曰：&ldquo;尔皆小辟，急令王直、胡氵荧、于谦、石亨来。&rdquo;上皇谕复、荣曰：&ldquo;彼无善意，汝等宜急去。&rdquo;二人辞归。寇益四出剽掠，焚三陵殿寝祭器，逼宣武门，南逾卢沟桥，散掠下邑，攻城益急。石亨折弓厉声曰：&ldquo;宰臣不出计，莫能支矣。&rdquo;大学士陈循等疏请敕宣府、辽东总兵杨洪、曹义各选劲骑与官军夹击。又请旨募斩也先者，赏万金，封国公。复伪作喜宁与太监兴安书云：约诱也先入寇，欲乘其孤军取之。书为也先逻卒所获，也先颇疑喜宁。既而宣府、辽东兵至，军大振。时诸军二十二万列城下，寇见大军盛而严，不敢轻犯。以数骑来尝，谦设伏空屋，遣骑诱之。遂以万骑来薄，伏发败之。石亨出安定门，与其从子彪持巨斧突入中坚，所向披靡，敌却而西。亨追战城西，复却而南。彪率精兵千人诱寇至彰义门，寇见彪兵少，逼之，亨率众乘之，寇败走。神机营都督范广以飞槍火箭杀伤甚众。都督孙镗御寇西直门失利，诸将不相援。镗急叩门求入，给事中程信监军西城，言镗小失利，即开门纳镗。贼益张，人心益危。乃闭城趋镗战，寇逼城，镗兵走死地，亦附城战。信与都督王通、都御史杨善城上鼓噪，槍炮佐镗。毛福寿、高礼往援，礼中流矢。石亨兵亦至，乃引退。于是也先知我有备，气稍沮。于谦使谍，谍知上皇移驾远，命石亨等夜举火，大炮击其营，死者万人。也先以上皇北遁，脱脱不花闻之，遂不敢入关，亦遁。也先出居庸关，伯颜帖木儿奉上皇出紫荆关。诸将分兵蹑其后，石亨与从子彪复破寇于清风店，孙镗、杨洪、范广逐寇至固安，又捷，夺回人口万余。时寇骑散掠各郡，不过百余骑，驱人畜以自卫，望之若万众，然犹杀官军数百人，洪子俊几为所获。上皇出紫荆关，连日雨雪，乘马踏雪而行，上下艰难，遇险则袁彬执控，哈铭亦随之。既入寇营，也先来见，宰马，拔刀割肉，燎以进，云：&ldquo;勿忧，终当送还。&rdquo;食讫辞去。</p>
<p>脱脱不花遣使来献马，议和，朝廷却之。胡氵荧、王直曰：&ldquo;脱脱不花、也先君臣素不睦，宜受其献以间之。&rdquo;从其言，使人入见，赐衣服酒馔金帛。</p>
<p>协守大同都督郭登议率所部，并纠集义勇，从雁门入援。先以蜡书驰奏，大略谓：&ldquo;戎马南驱，三关失险，留连内地，为患非轻。欲悉起各处官军民壮，入护内廷。京兵击于内，臣兵击于外，使贼有腹背受敌之虞，首尾不救之患。&rdquo;且曰：&ldquo;忠臣切已，敢忘报国之心；成败在天，不负为臣之节。&rdquo;以贼退，优诏褒答之。时我师屡衄，边陲无完地。大同兵士战没之余，城门昼闭，人心土崩。有爱登者，泣谓之曰：&ldquo;事已至此，奈何？&rdquo;登曰：&ldquo;天若祚国，必无他忧。若敌势莫遏，吾与此城誓相存亡，当不使诸君独死也。&rdquo;大同孤危，登气益壮。吊死问伤，亲为痛恤。昼夜筹虑，修城缮兵，以图后举。寻京师围解，登上疏言：&ldquo;寇骑虽回，离边不远。传报有云，黄河已冻，且向延绥。青草复生，再侵京阙。事虽未信，备必先修。乞推诚待下，侧席求贤；明理克欲，以成圣学；亲贤远佞，以收人望。&rdquo;既又传也先将复犯京师，登以京兵新选，不可轻战，又疏曰：&ldquo;今日之计，可以养锐，不可浪战；可以用智，不可斗勇。兵法知彼知己，可守则守。其涞水、易州、真定、保定一带，皆坚壁清野，京兵分据，犄角安营。以逸待劳，以主待客，勿求侥幸，务在万全。此谓不战而屈人兵，善之善者也。&rdquo;</p>
<p>命都指挥董宽率兵督河间、沈陽等卫，缉捕盗贼。时降人安置畿内者，乘时并起为盗。十一月，以寇退，京城解严，降诏抚安天下。杨洪等班师还京。</p>
<p>论功封杨洪昌平侯，石亨武清侯。加于谦少保，总督军务。谦固辞，不许。有颂谦功者，辄谢曰：&ldquo;四郊多垒，卿大夫之耻。今但不城下盟，何功也。&rdquo;学士陈循疏言：&ldquo;守居庸副都御史罗通晓畅军事，宜召还。守宣府总兵杨洪及子俊皆善战，宜留之京师。&rdquo;于谦曰：&ldquo;宣府，京师之藩篱，居庸，京师之门户，边备既虚，万一也先乘虚据宣府为巢窟，京师能安枕乎！&rdquo;兵科给事中叶盛亦上言：&ldquo;今日之事，边关为急。往者马营、独石不弃，则六师何以陷土木；紫荆、白羊不破，则寇骑何以薄都城！即此而观，边关不固，则京城虽守，不过仅保九门，其如寝陵何？其如郊社坛?何？其如四郊生灵荼毒何？宜急令固守为便。&rdquo;</p>
<p>先是，土木既败，边城多陷，宣府孤危。既而复召宣府总兵入卫京师，人心益惧。或欲遂弃宣府，纷然就道。都御史罗亨信不可，仗剑坐当门拒之，下令曰：&ldquo;敢有出城者必斩。&rdquo;众始定。城中老稚欢呼曰：&ldquo;吾属生矣！&rdquo;因设策捍御，督将士誓死守。寇知有备，不敢攻。至是，上从于谦、叶盛言，乃以左都督朱谦佩印镇宣府，纪广、杨俊氨之。佥都王?镇居庸。</p>
<p>上皇北至小黄河苏武庙，伯颜帖木儿妻阿挞刺阿哈刺令侍女设帐迎驾，宰羊递杯进膳。寻值圣节，也先上寿，进蟒衣貂裘，筵宴。哈铭、袁彬常宿御寝傍，天寒甚，每夜上皇令彬以两胁温足。一日晨起，谓铭曰：&ldquo;汝知乎？汝夜手压我胸，我俟汝醒乃下手。&rdquo;因言光武与子陵共卧事。铭顿首。上皇夜出账房，仰观天象，指示二人曰：&ldquo;天意有在，我终当归也。&rdquo;上皇使哈铭致意伯颜妻，令劝伯颜送还朝。妻曰：&ldquo;我妇人何能为！然官人洗濯，我侍巾脱，亦当进一言。&rdquo;伯颜尝因猎得一雉，并酒一卣来献。铭时时设喻慰上皇勿忧，或成疾。</p>
<p>时也先声言欲送上皇还，众遂多主和。于谦独排众议曰：&ldquo;社稷为重，君为轻。&rdquo;遣人申戒各边将，毋堕贼计。命尚书石璞镇守宣府，都御史沈固镇守大同，都督王通守天寿山，佥都御史王?城昌平，都御史邹来学提督京都军务，平江伯陈豫守临清，副都御史罗通守山西。</p>
<p>景帝景泰元年春正月，上皇书至，索大臣来迎。命公卿集议，廷臣因奏请遣官使北，贺节进冬衣。上谓必能识太上皇帝者始可行。群臣惧，谢罪。事遂寝。</p>
<p>大同总兵郭登败寇于栲栳山。寇入大同境，登率兵蹑之。行七十里，至水头，日暮休兵。夜二鼓，有报云：&ldquo;东西沙窝贼营十二，皆自朔州掠回。&rdquo;登召诸将问计，或言：&ldquo;贼众我寡，莫若全军而还。&rdquo;登曰：&ldquo;我军去城百里，一思退避，人马疲倦，贼以铁骑来追，即欲自全得乎？&rdquo;按剑起曰：&ldquo;敢言退者斩。&rdquo;径薄贼营。天渐明，贼以数百骑迎战，登奋勇先登，诸军继进，呼声震山谷。登射中二人，手刃一人，遂大破其众。追奔四十余里，至栲栳山，斩首二百余，夺还人马器械万计。进封定襄伯，食禄千一百石，与世券。是役也，登以八百骑破寇数千，为一时战功第一。登为将智勇，善抚士卒，纪律严明，料敌制胜，动合机宜。在大同与贼相拒一年，大小数十战，未曾挫衄。常恨马少，步卒追贼不及。乃以己意设为夹地龙、飞天网，凿为深堑，覆以土木，人马通行，如履实地。贼入围中，令人发机，自相击撞，顷刻十余里皆陷。又用炮石击贼，一发五十余步，人马死者数十，贼传以为神云。时也先分调各部扰边，朱谦败之于宣府，杜忠败之于偏头关，王翱败之于辽东，马昂败之于甘州。修城堡，简精锐，各边皆有备。石亨佩大将军印巡边，石彪、杨俊亦间出，中国势遂振。</p>
<p>闰正月，叛人小田儿伏诛。小田儿为也先乡导，杂使中来?间虚实，于谦授计侍郎王?，就大同道诛之。二月，叛臣喜宁伏诛。宁怀二心，教也先扰边。且不欲送上皇还，上皇深恶之。宁又忌袁彬，诱彬出营，将杀之，上皇急救之，乃免。彬与上皇谋，遣宁传命入京，令军士高盘与俱。密书系盘髀间，令至宣府，与总兵等官计擒之。既至宣府，参将杨俊出，与宁饮城下，盘抱宁大呼，俊纵兵，遂缚宁送京，诛之。也先闻宁诛，与赛刊王等分道入犯。</p>
<p>三月，也先、赛刊王寇大同、陽和，大同王寇偏头关，答儿不花王寇乱柴沟，铁哥不花王寇大同八里店，铁哥平章寇天城，脱脱不花王寇野狐岭，并万全。</p>
<p>夏四月甲戌，户部尚书金濂等议寇骑犯边，大军失利，遗有马营、独石、龙门、雕鹗等处刍粮，宜令督储侍郎刘琏、提督军务副都御史罗通及宣府总兵朱谦、游击杨能会计徙运宣府。从之。</p>
<p>都督杨俊请大举出塞，大同、宣府列营坚守为正兵，独石、偏头乘间设伏为奇兵，悉发京营与诸镇兵，出塞逐北，而犁其王庭，可以得志。于谦曰：&ldquo;报仇雪耻，臣等职也。顾兴兵举事，系社稷安危。即如俊所言，万一我军出塞，贼以偏师缀我，而别遣部落间道乘虚入寇，是自撤藩篱，非万全计，臣愚未见其可。&rdquo;上从谦议。</p>
<p>大同参将许贵请遣使腆币，以款寇兵，而徐为讨伐计。于谦曰：&ldquo;前者固非不遣使。都指挥季铎、指挥岳谦遣，而寇骑已至关口。通政王复、少卿赵荣遣，而不获征太上一信。其狡焉侮我而?我，何似而可言和？况也先不共戴天仇也，理固不可和。万一和而彼遂肆无厌之求，从之则坐弊，不从则生变，势亦不可和。贵介胄之臣，而委靡退怯，法当诛。&rdquo;是时上任谦方专，疏既入，于是边将人人言战守。也先不得挟重相恫喝，抱空名不义之质，始谋归太上矣。</p>
<p>谍报也先逼总兵朱谦于关子口。明日复报追石亨于雁门关。烽火连属，众皆恐，请大发兵援之。于谦策也先大队尚远塞，必张疑兵以胁我。乃上方略，授石亨，使皆坚壁，而令各营秣马厉士，若将大举者。仍遣延绥总兵帅骑渡河，于保德州设伏截杀。从之。已而贼果不至。</p>
<p>于谦以畿辅诸州郡兵力单甚，乃皆宿兵。奏遣都指挥陈旺、石端、王信、王?等分屯涿鹿、真定、保定、易州诸处，而以右都督杨俊帅焉。久之，皆屹然重镇。</p>
<p>五月乙已，巡抚山西都御史朱鉴奏：&ldquo;也先分道入寇，请令关隘守将画地救援。寇犯河曲、保德、岢岚，宜令偏头关策应；犯宁化、静乐、忻州、定襄、太原、清源、交城、文水，宜令山西策应；犯五台、繁峙、崞县，宜令雁门关策应。其石州、宁乡，宜令汾州守备分兵协守。&rdquo;从之。武清侯石亨奏：&ldquo;寇骑六万围代州，官军出战有斩获。又分营雁门关一路，恐侵京师。&rdquo;下廷臣议，&ldquo;黄花镇、鞍口，外卫西北边境，内护陵寝京师，宜益兵守备。&rdquo;从之。仍令兵部稽在京军马数以闻。寇骑犯宣府，总兵都督朱谦等率兵力战，却之，官军阵亡者百四十人。都督江福等兵应援不利，杀伤百余人。</p>
<p>兵部言：&ldquo;通事马云、马青先奉使迤北，许也先细乐伎女，又许与中国结婚，皆出自指挥吴良，致开边衅，请?诸法。&rdquo;诏下锦衣卫鞫之。立京团营操法。初，太宗以北伐故，宿重兵燕中。会承平久，</p>
<p>不能无老弱，公侯中贵人往往役占。土木之难，精锐略尽，虽有五军、神机、三千诸营，然不相统一，每遇调遣，号令纷更，兵将不相识。于谦上言：&ldquo;兵冗不练，遇敌辄败。额四十余万，非尽可用者，徒费大家米。&rdquo;于是即诸营选马步骁悍者十五万，分为十营。每营各以都督领之。五千人为一小营，营以都指挥领之。团操以备警急，是为团营，而以谦总督。列侯石亨、杨洪、柳溥为总兵，太监曹吉祥、刘永诚等监之。余步骑仍归三大营，曰老营。自是兵将相识，每出征即令原管都督领之，故号令归一。洪、亨皆老将宿猾，而亨尤贪纵。谦威令严密，目视指屈口奏，悉合机宜。亨等虽为大帅，进止赏罚一由谦，相顾■首而已。</p>
<p>戮左都督杨俊。俊，杨洪子也，恃勇桀骜不可驯。先备独石、马营等。土木之变，弃城逃归，马营、龙门等入城皆不守。既而命为参将，帅兵巡哨怀来等处，复辄调永宁守备官军于怀来，将永宁城西门砌塞。于谦劾其&ldquo;方命专权，擅作威福&rdquo;。诏宥不问。俊又以私怒都指挥陶忠，杖挞死。父洪惧祸，奏取俊还京，随营操练。既至谦并劾其独石弃城，丧师辱国，及怀来私仇，捶死边将之罪，谓：&ldquo;非诛俊，无以惩戒将来。&rdquo;兵科给事中叶盛等亦劾之。于是逮系法司，议罪，斩于市。</p>
<p>阿刺遣使贡马请和，边臣留之怀来，以闻。是时，鞑靼政事，也先专之，兵最多。脱脱不花虽为汗，兵少。知院阿刺兵又少。君臣鼎立，外亲内忌。其合兵南侵，利多归也先，而弊则均受。及也先欲和，耻屈意，陰使阿刺等来言。于是礼部会议，请遣太常少卿许彬、锦衣都指挥同知马政译来使情伪。彬等言：&ldquo;也先果欲议和罢兵，且奉还上皇。&rdquo;奏至，帝问尚书学士陈循曰：&ldquo;也先可和耶？&rdquo;循曰：&ldquo;遣而备之。&rdquo;上曰：&ldquo;然。&rdquo;乃降玺书厚赐阿刺，数&ldquo;也先挟诈，义不可从。即阿刺必欲和好，待卫刺诸部落北归，议和未晚。不然，朕不惜战也。&rdquo;</p>
<p>六月，吏部尚书王直等言：&ldquo;也先遣使请上皇还京，盖上下神?陰诱其衷，使之悔悟。伏望皇上许其自新，遣使臣前去审察诚伪。如果至诚，特赐俯纳，奉迎上皇以归，不复事天临民。陛下但当尽崇奉之礼，庶天伦厚而天眷益隆。&rdquo;上曰：&ldquo;卿言甚当。然此大位非我所欲，盖天地祖宗宗室文武群臣之所为也。自大兄蒙尘，朕累遣内外官员赍金帛迎请，也先挟诈不肯听。若又使人往，恐假以送驾为名，羁留我使，率众来犯京畿，愈加苍生之患。卿等更加详之，勿遗后患。&rdquo;</p>
<p>上皇驾至大同。先是，也先入寇，声言选战马奉上皇南归。是日至大同，定襄伯郭登设计于城月门里，具朝服以候。潜令人伏城上，俟上皇入，即下城闸板。既及门，寇觉之，遂拥上皇退去。</p>
<p>武清侯石亨言：&ldquo;雁门关一带山口，虽已筑塞，贼犹漫山径过，须断其半山可行之处。京城四面，宜筑墩台以便?望。&rdquo;署都督佥事刘鉴言：&ldquo;京师与怀来止隔一山，请自怀来筑烟墩，直至京师土城。遇事，举火以报。&rdquo;从之。</p>
<p>秋七月，也先屡以和议不成，复俾其知枢密院阿刺为书，遣参政完者脱欢等五人至京师请和。礼部议。尚书胡氵荧等奏奉迎上皇，帝不允。次日，帝御文华殿，召文武群臣谕曰：&ldquo;朝廷因通和坏事，欲与寇绝，而卿等屡以为言，何也？&rdquo;吏部尚书王直对曰：&ldquo;上皇蒙尘，理宜迎复。乞必遣使，勿使有他日悔。&rdquo;帝不怿曰：&ldquo;我非贪此位，而卿等强树焉，今复作纷纭何！&rdquo;众不知所对。于谦从容曰：&ldquo;天位已定，孰敢他议！答使者，冀以舒边患，得为备耳！&rdquo;帝意始释，曰：&ldquo;从汝，从汝。&rdquo;言已，即退。群臣出文华门，太监兴安传呼曰：&ldquo;孰堪使者？有文天祥、富弼乎&rdquo;众未答，王直面赤，厉声曰：&ldquo;是何言！臣等惟皇上使，谁敢勿行者！&rdquo;安语塞，入复。时李实任礼科都给事中，帝命兴安传旨欲遣之，对曰：&ldquo;实不才。然朝廷多事，安敢辞。&rdquo;兴安入复命，遂以李实为礼部右侍郎，充正使，罗绮为大理寺少卿，充副使，马显授指挥使，为通事。上御左顺门召实等面谕曰：&ldquo;尔等见脱脱不花、也先，立言有体。&rdquo;上遗书脱脱不花可汗曰：&ldquo;我国家与可汗，自祖宗来，和好往来，意甚厚。往年奸臣减使臣赏，遂失大义，遮留朕兄。今各边奏报，言汗尚留塞上，杀掠人民。朕欲命将出师，念彼此人民，上天赤子，可汗杀朕之，朕亦杀可汗人，与自杀何异？朕不敢恃中国之大，人民之众，轻于战斗，恐逆天也。近得阿刺使奏言已将各路军马约束回营，是有畏天之意，深合朕心。特遣使赍书币达可汗，其益体朕意，副天心。&rdquo;复降玺书谕也先及阿刺，并遗可汗、也先、阿刺白金文绮。时阁臣及抚部诸臣承上意，止言息兵讲和，不及迎复上皇意。实等遂偕完者脱欢行。以十七日至也先营，地名失八秃儿。既见也先，读玺书毕，乃引见上皇。上皇居伯颜帖木儿营，所居毡义帐服，食饮皆膻酪，牛车一乘，为移营之具。左右惟校尉袁彬暨哈铭侍。实等见上皇泣，上皇亦泣。上皇曰：&ldquo;朕非为游畋而出，所以陷此者，王振也。&rdquo;因问太后、皇上、皇后俱无恙，又问二三大臣。上皇曰：&ldquo;曾将有衣服否？&rdquo;实等对曰：&ldquo;往使至，皆不得见天颜，故此行但拟通问，未将有也。&rdquo;实等乃私以所有糗饵常服献。上皇曰：&ldquo;此亦细故，但与我图大事。也先欲归我，卿归报朝廷，善图之。傥得归，愿为黔首，守祖宗陵墓足矣。&rdquo;言已，俱泣下。实等因问：&ldquo;上居此，亦思旧所享锦衣玉食否？&rdquo;又问：&ldquo;何以宠王振至此，致亡国？&rdquo;上皇曰：&ldquo;朕不能烛奸。然振未败时，群臣无肯言者。今日皆归罪于我。&rdquo;日暮，实等归宿也先营，酌酒相待。也先、伯颜貂裘胡帽，其妻珠绯覆面垂肩。碗酪盂肉，更互弹琵琶，吹{?爻}儿，按拍歌劝酒。也先曰：&ldquo;南朝我之世仇。今天使皇帝入我国，我不敢慢。南朝若获我，肯留至今日乎？&rdquo;又言：&ldquo;皇上在此，吾辈无所用之。每遣使南朝令来迎，竟不至，何也？&rdquo;实等反复譬晓，欲奉迎上皇意。也先曰：&ldquo;南朝遣汝通问，非奉迎也。若归，亟遣大臣来。&rdquo;实等遂辞归。上皇出三书授实，其一上皇太后，其一达于上，其一谕群臣。伯颜帖木儿约实速来成和好，且指也先幼子曰：&ldquo;此与朝廷议姻者。&rdquo;实不敢对。实未至京，会脱脱不花亦遣使皮儿马黑麻请和，右都御史杨善慨然请行。人皆危善，善曰：&ldquo;上皇在沙漠，此为臣者效命之秋也。&rdquo;中书舍人赵荣亦请往，乃遣善、荣及指挥王息、千户汤胤绩，同皮儿马黑麻往。道遇实，实告以故。善曰：&ldquo;得之矣，即敕书所无，可权以集事也。&rdquo;实既还朝，具述也先情，及上皇起居状。诸文武大臣合疏言：&ldquo;李实出塞，道中行，北骑闻欲议和，皆举首加额，及见也先，殊喜，言迎使夕来，大驾朝发。&rdquo;实又具道也先悔过，宜迎复。上曰：&ldquo;也先诈。杨善已去。第以迎复意书敕付也先。&rdquo;使还，大臣言：&ldquo;也先非诈也，臣等询李实详矣。彼使来和，当遣使答。今请迎复，乃不与偕，是轻迎驾重讲和也。不迎驾归何以和为？&rdquo;帝令再议。李实言：&ldquo;也先约臣迎驾，毋出八月五日。臣言须得旨，不敢擅为期。也先言期必不可失，遂令渠长偕罗绮往大同，调还扰边人马。臣还过怀来、宣府，见军民始敢出郊刍牧，诚非空言。伏望陛下俯从群请，脱有虞诈，亦可塞之。若过所期，更欲使臣，亦不敢往。&rdquo;帝竟付迎复于敕书而已，不遣使，曰：&ldquo;待杨善归。&rdquo;监察御史毕銮复言：&ldquo;群臣之情切矣。陛下必待善归。夫中国所恃者信义也，不迎不义，失期非信。就令彼诈，我备在也。&rdquo;翰林邢让亦以为言。帝曰：&ldquo;上皇朕兄，岂有不迎？彼情叵测，正欲探之。情诚而迎，又何暮焉。&rdquo;杨善既出境，也先使所善田民者，为馆伴来迎，且有所探，饮帐中，谓善曰：&ldquo;我亦中国人，被留于此。前者土木之役，六师抑何弱也？&rdquo;善曰：&ldquo;当是时，六师之劲悉南征，而中贵人振欲邀太上幸故里，止扈从，一不为备，故溃。虽然，彼幸而胜，未见为福。今者南征之士悉归，可二十万。又募中外材官技击，得三十万。悉教以神槍、火炮、药弩，射命中，百步之外洞人马，复穿七札。又用言者计，沿边要害，皆隐金椎三尺，所值蹄立穿。刺客林立，夜度营幕若猿猱。而皆已矣，置之无用矣。&rdquo;问：&ldquo;何以言无用？&rdquo;曰：&ldquo;和议成，方且欢饮若兄弟，而又何用也！&rdquo;其人悉以语也先。二十九日，至也先营，值其出猎。八月初二日丁卯，与也先相见，也先问减马价故。善曰：&ldquo;往时外使，不过三十人。今多至三千余人，即稚子亡弗赉者，金帛器服络绎载道，而岂得言薄。&rdquo;也先曰：&ldquo;然则奈何留我使？予我帛，时剪裂幅不足者？&rdquo;善曰：&ldquo;帛有剪裂不足者，通事为之也，事露而诛矣。即所进马有劣弱，而貂皮敝，岂太师意耶？至使臣所从人，为奸盗他所，或遇害，中国留之何用！&rdquo;也先又问市■事，善言：&ldquo;此小民市易，朝廷岂知。&rdquo;善因历述累朝恩遇之厚不可忘。且言天道好生，今纵兵杀掠，上干天怒，反复辨论，数千百言。也先喜。也先问：&ldquo;上皇还，更临御否？&rdquo;善言：&ldquo;天位已定，不得再易。&rdquo;也先问：&ldquo;古尧、舜事如何？&rdquo;善言：&ldquo;尧让位于舜，今日兄让位于弟。&rdquo;也先悦服。平章■吉尔问善：&ldquo;欲迎复，来何操？&rdquo;善言：&ldquo;若操贿来迎，后人以尔贪贿归上皇。今无所操而归，书之史册，后世皆称述。&rdquo;也先然其言，曰：史中好为书也。&ldquo;伯颜帖木儿请留使臣，遣使欲南朝更请上皇临御。也先曰：&rdquo;曩令遣大臣来迎，大臣至矣，不可无信。&rdquo;引善见上皇。明日，也先设宴饯上皇于其营，善侍。也先与妻妾以次起为寿。酒中，令善坐。上皇亦曰：&ldquo;从太师言，坐。&rdquo;善曰：&ldquo;虽草野，不敢失君臣礼。&rdquo;也先顾羡曰：&ldquo;中国有礼。&rdquo;罢酒，送上皇出。明日，宴使臣。又明日，伯颜帖木儿设宴饯上皇。又明日，亦宴使臣。又明日，癸酉，上皇驾行，也先与渠帅送车驾可半日许，下马，解弓箭战裾以进，诸渠帅罗拜哭而去。伯颜帖木儿独送上皇至野狐岭，进酒账房。既毕，屏人语哈铭曰：&ldquo;我也先顺天意，敬事皇帝一年矣。皇帝此来，为天下也，归时还当作皇帝，即我主人，有缓急我可得告?。&rdquo;众皆道傍送驾，进牛羊。善口呼：&ldquo;皇帝行矣！&rdquo;伯颜帖木儿再送驾出野狐岭口，上皇揽辔，慰藉而与之别，伯颜帖木儿大哭归，仍命渠帅率五百骑送至京师。既别去，行数里，复有追骑至，上皇失色。既至，乃其平章昂克出猎得一獐，驰使来献。受之，乃去。驾入关。丁丑，上皇至宣府南城。上遣太常少卿许彬奉迎。工部尚书高谷、给事中刘福等言：&ldquo;奉迎上皇，礼不宜薄。&rdquo;礼部连日会议未定。壬午，上皇至宣府。癸未，千户龚遂荣投书于高谷所。谷袖入，传示文武大臣。王直、胡氵荧谓：&ldquo;礼失而求诸野。&rdquo;欲以上闻，中止。给事中叶盛、程信、于太上疏言：&ldquo;诸大臣持一帖，群立午门傍聚观，议论藉藉，乞宣问之。&rdquo;书言上皇之出，以宗社故，非游猎也。都人闻上皇且还，无不喜跃，迎复礼宜厚，上亦当避位恳辞，然后复位，否则贻讥后世。上诘诸大臣，已而知书出谷所。上曰：&ldquo;朕未尝塞言路，谷大臣，胡不告朕，为匿名书耶？&rdquo;遂荣恐累谷，乃发愤自白。陈循、王文见之恚甚，请治其罪，下锦衣卫狱。然上不深罪也，寻释之。己卯，上皇至怀来。将抵居庸，礼部始得旨，群臣同礼部议迎复仪注，兵部总戎议防变方略，百官集会议所，都御史王文忽厉声曰：&ldquo;孰以为来耶？黠寇不索金帛，必索土地耳！&rdquo;众素畏文，相顾莫敢言。给事中叶盛等造礼部问，时胡氵荧已具仪注送内阁矣。略谓：&ldquo;天宝之乱，玄宗幸蜀，肃宗即位灵武，尊玄宗为太上皇帝。肃宗收复两京，迎还上皇。至咸陽，备法驾望颜楼。上皇在宫南楼，肃宗着紫袍，望楼上，拜舞楼下。上皇降楼，抚肃宗而泣，辞黄袍，自为肃宗著之。肃宗伏地，顿首固辞。上皇曰：&lsquo;天下人心皆归于汝，使朕得保余龄，汝之孝也。&rsquo;肃宗乃受。今备法驾安定门外，诚为太简。&rdquo;帝曰：&ldquo;虑堕狡寇计，故简其礼。大兄入城，朕知尊亲。&rdquo;遂备法驾候安定门外。庚辰，上皇至唐家岭，遣使回京，诏谕避位，免群臣迎。丙戌，百官迎上皇于安定门。上皇自东安门入，上迎拜，上皇答拜，各述授受意，逊让良久。乃送上皇至南宫，群臣就见而退，大赦天下。</p>
<p>命保定伯梁瑶征苗寇，以河间等降丁从征。先是，永乐间，塞北部落来降者，多安置河间、东昌等处，生养蕃息，强悍不可制。方也先入寇，乘机騷动。至是，大发兵征两广、湖、贵苗寇，兵部尚书于谦奏遣之。其有名号者厚赏犒，随军有功则官之。已而更遣其妻子往，自是肘腋无他患。</p>
<p>二年秋九月，也先遣使求通好，固邀我使往报。上从言官议，诏绝之。三年夏四月，命都督同知孙安镇守独石、马营，以兵科都给事中叶盛为山西右参政，协赞军务。</p>
<p>先是，杨洪镇独石、马营等八城。已已失守，残毁未复，议者欲弃之。于谦曰：&ldquo;弃之则不但宣府、怀来难守，京师不免动摇。&rdquo;乃荐安，授以方略，仍命盛赞其军务。盛至，列利害八条以进，次第行之。率兵度龙门关，且战且守，八城完复如旧。盛又请帑金五千两，买牛犊，简戍卒不任战者，俾事耕稼，岁课余粮于官，凡军中买马、修器、劳功、恤孤诸费皆取之。盛在独石五年，军民赖之，边境得安。时土木北狩，浙、闽、三楚、贵、竹盗贼蜂起，前后命将将兵，皆出谦独运，号令明审，动合机宜。虽宿旧勋臣，少不中程律，即请旨切责不贷。片纸行万里，电耀霆击，靡不惴惴效力，毋敢饰虚辞以抵者。以故天下咸服谦，而归上能用人。</p>
<p>谷应泰曰：英宗北狩，战士兵甲死亡略尽，边关守隘望风奔溃，摇足之间，黄河以北非国家有矣。幸而迁都议格，钟ね不惊。然而君父叩关，臣子拒敌，彼出有名，我负不义。狐疑既生，上下瓦解，讲使亟行，责问无已。长安必不可守，英宗必不能归，徒使有贞之辈操星象而笑其后也。嗟乎！南迁不行，然后国存；和议不行，然后君存。两议俱息，君国皆存，而少保之祸不得旋踵矣。当夫北兵四合，守御单寒，虎穴故君，已置度外，围城新主，亦危孤注，身先矢石，义激三军，家置环寺之薪，人守州兵之哭。傲如石亨，怯如孙镗，懦如王通，无不斩将搴旗，缘城血战，追奔逐北，所向披靡。此一役也，军声复振，君臣固守，陵阙盘石矣。然而遣使入朝，动请迎驾，悬师剽掠，辄托回銮。彼直我曲，彼壮我老。也先者，方且挟此奇货，羁制中原。以战不败，以和可成，输币不还，进而割地，割地不归，诱之称臣，中原生灵，自此无安枕矣。而乃兄终弟及，父子之情既割；社稷为重，君臣之义亦轻。至则龙衣糗食，敬输橐饣?之忱；归亦别院闲宫，不过汉家之老。然则挟天子者，挟一匹夫耳！邀利之心懈，而好义之心萌，郭登之言决，而杨善之说行，英皇自此生入玉门矣。</p>
<p>昔太公置鼎，汉祖分羹；徽、钦被执，宋高哀请。一则新丰鸡犬，还老阙庭；一则泪洒冰天，终于舆榇。盖相如碎璧而璧存，贾胡藏珠而珠去，拥空名者视同虚器，居必争者势难瓦全也。夫昭王沈汉，穆满难归；楚怀入秦，顷襄不反。彼此得失，危不间?。故汉高分羹之语，乃孝子之变声；郭登有君之谢，实忠臣之苦节。英宗不感生还，反疑予敌。谦死东曹，登贬南都，忠臣义士所以仰天椎心而泣血也。景帝外倚少保，内信兴安，狡寇危城，不动声色。当时朝右，岂乏汪、黄；建炎践祚，亦有宗、李。相提而论，景诚英主。而乃恋恋神器，则又未闻乎大道者也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88594.html' class='pagedaohang'>【上一篇】<i>:○河决之患</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88592.html' class='pagedaohang'>【下一篇】<i>：○土木之变</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>