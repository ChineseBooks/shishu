<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○胡蓝之狱</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○胡蓝之狱</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88614.html' class='pagedaohang'>【上一篇】<i>:○开国规模</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88612.html' class='pagedaohang'>【下一篇】<i>：○太祖平滇</i></a></span>
</ul>
<div class="articleContent" id="articleContent"> <p>卷十三</p>



<p>○胡蓝之狱</p>
<p>太祖洪武二年冬十月，上欲以杨宪为丞相，问刘基。基素与宪厚，以为不可。上怪之，基曰：&ldquo;宪有相才，无相器。夫宰相者，持心如水，以义理为权衡，而已不与焉者也。今宪不然，能无败乎！&rdquo;</p>
<p>上曰：&ldquo;汪广洋何如？&rdquo;基曰：&ldquo;此褊浅。&rdquo;上曰：&ldquo;胡惟庸何如？&rdquo;基曰：&ldquo;小犊耳，将偾辕而破犁。&rdquo;上曰：&ldquo;吾之相，无?俞于先生。&rdquo;基曰：&ldquo;臣非不自知。臣疾恶太深，又不耐繁剧，为之，且负大恩。天下何患无才，愿明主悉心求之。如目前诸人，臣诚未见其可也。&rdquo;</p>
<p>六年秋七月，以胡惟庸为中书左丞相。八年夏四月，诚意伯刘基卒。初，上既相胡惟庸，基大戚曰：&ldquo;使吾言不验，苍生之福也；；言而验者，其如苍生何！&rdquo;因忧愤增</p>
<p>疾。基尝为上陈瓯、闽事。盖瓯、闽之间，有隙地曰淡洋，其南抵闽界曰三魁，为鹾盗薮，方氏所由乱，基奏于其地立巡检司以控扼之。其奸民弗便也，相率挟逃戍之卒以叛，而大豪复陰持其?。基使子琏上书奏之，而不先白中书省。惟庸故衔基，使刑部尚书吴云劾之，以淡洋踞山海有王气，欲图为墓地，民勿与，则建立司之策以窘其人，致激变。疏入，上下有司，惟庸请加以重辟，又欲逮基子琏狱。上皆不问，而第令移文使基知。基乃驰入朝见上，不敢辨，惟引咎自责而已，亦不敢言归。俄有疾，惟庸觇上念基怠，乃陽为好者，以正月朔，挟医来视疾。基饮之，觉有物积胸中如拳石。间以白上，上不省也。又三月，浸剧。使使问之，知不能起，驿舟护归青田。亡何，竟卒。</p>
<p>十三年春正月，左丞相胡惟庸谋不轨伏诛。自杨宪、汪广洋既败，惟庸总中书政，专生杀黜陟，以恣威福。内外诸司封事入奏，惟庸先取视之，有病已者，辄匿不闻，由是奔竞之徒趋其门下。魏国公徐达深嫉其奸邪，常从容言于上，惟庸衔之。达有阍者福寿，惟庸陰诱致为已用，为福寿所发。惟庸故起家宁国令，时太师李善长秉政，惟庸馈遗善长黄金二百两，遂得召入为太常卿，累迁中书参政，遂与善长深相结，以兄女妻善长从子?，贪贿弄权，益无所忌。一日，其定远旧宅井中忽出竹笋，出水高数尺，谀者争言为丞相瑞应，又言其祖父三世冢上，夜有光烛天，于是惟庸稍自负，有邪谋矣。会惟庸家人为奸利事，道关，榜辱关吏，吏奏之。帝怒，杀家人，惟庸谢不知。帝又究故诚意伯死状，惟庸惧且见发，乃计曰：&ldquo;主上草菅勋旧臣，何有我！死等耳，宁先发，毋为人束手寂寂。&rdquo;而是时吉安侯陆仲亨、平凉侯费聚者，常犯法，帝切责之。二人惧，惟庸陰以权利胁诱之。二人素■勇，又见惟庸用事，因与往来，久之益密。惟庸与御史大夫陈宁坐省中，阅天下军马籍，令都督毛骧取卫士刘遇宝及亡命魏文进等为心膂，曰：&ldquo;吾有用尔也。&rdquo;太仆寺丞李存义，善长之弟，惟庸之?胥父也，以亲故，往来惟庸家，惟庸令存义陰说善长以邪谋。惟庸又使指挥林贤下海招倭军，约期来会，又遣元臣封绩致书，称臣于元，请兵为外应，皆未发。会惟庸子乘马奔入挽辂中，马死，惟庸杀挽辂者。上怒，命偿其死。惟庸逆谋益急。而是时日本贡使适私见惟庸，惟庸约其王，令以舟载精兵千人，伪为贡者，及期，会府中力士掩执帝，度可取取之；不可，则掠库物泛海就日本，有成约。</p>
<p>正月戊戌，惟庸因诡言第中井出醴泉，邀帝临幸，帝许之。驾出西华门，内使云奇冲跸道，勒马衔言状，气方勃，舌??不能达意。太祖怒其不敬，左右挝捶乱下。云奇右臂将折，垂毙，犹指贼臣第，弗为痛缩。上悟，乃登城望其第，藏兵复壁间，刀槊林立。即发羽林掩捕，考掠具状，磔于市，并其党御史大夫陈宁、中丞涂节等皆伏诛，僚属党与凡万五千人，株连甚众。群臣请诛李善长、陆仲亨等，上曰：&ldquo;朕初起兵时，李善长来谒军门曰：&lsquo;有天有日矣。&rsquo;是时朕年二十七，善长年四十一。所言多合吾意，遂命掌书记，赞计划。功成，爵以上公，以女与其子。陆仲亨年十七，父母兄弟俱亡，恐为乱兵所掠，持一升麦藏于草间，朕见之，呼曰：&lsquo;来！&rsquo;遂从朕。既长，以功封侯。此皆吾初起时股肱心膂，吾不忍罪之，其勿问。&rdquo;</p>
<p>癸卯，诏罢中书省，升六部官秩。仿古六卿之制，改大都督府为中、左、右、前、后五军都督府。《祖训》云：&ldquo;自古三公论道，六卿分职，不闻设立丞相。自秦始制丞相，不旋踵而亡。汉、唐、宋虽有贤相，然其中多小人专权乱政。今罢丞相，设五府、六部、都察院、通政司、大理寺等衙门，分理天下庶务，事皆朝廷总之。&rdquo;</p>
<p>十二月，致仕学士承旨宋濂以孙慎坐胡惟庸党被刑，藉其家，械濂至京。上怒，欲诛之，皇后谏曰：&ldquo;民间延一师，尚始终不忘■敬。宋先生亲教太子诸王，岂忍杀之！且宋先生家居，宁知朝廷事耶？&rdquo;上意解，濂得发茂州安置。行至■州，以疾卒。</p>
<p>十四年春二月，有诉浦江郑氏交通胡惟庸者。时四方仇怨相告讦，凡指为胡党，率相收坐重狱。郑氏素以孝义闻，兄弟六人，吏捕之急，诸兄争欲行，其弟郑?曰：&ldquo;弟在，乃使诸兄罹刑辟耶！&rdquo;独诣吏请行。仲兄濂先有事京师，暨弟至，迎谓曰：&ldquo;吾家长，当任罪，弟无与焉。&rdquo;?曰：&ldquo;兄老，吾往辨之。万一不直，弟当伏辜。&rdquo;二人争入狱。上闻，俱召至廷，劳勉之，谓近臣曰：&ldquo;有人如此，而肯从人为非耶！&rdquo;即宥之，擢?为福建布政司参议。</p>
<p>二十三年夏五月乙卯，太师李善长自缢，虞部郎中王国用上书讼冤，略曰：&ldquo;人情之爱其子，必甚于爱其兄弟之子。善长于胡惟庸，侄之亲耳，于陛下，则子之亲也。使善长佐惟庸成事，亦不过勋臣第一而已矣，太师、国公、男尚主，女纳妃而已矣。且善长岂不知天命之不可幸求，当元之季，欲为此者何限？莫不世绝宫污，不保首领，此善长之所熟见也。人年迈，精神意虑鼓舞倦矣。偷安苟容，则善长有之，曾谓有血气之强暴感动其中也哉？且善长子事陛下，托骨肉无纤芥之嫌。凡为此者，必有深仇急变，大不得己，而后父子之间或至相挟以求脱祸，未有平居晏然，都无形迹，而忽起此谋者，此理之所必无也。若谓天象告变，大臣当灾，则杀人以应天象，夫岂上天之意哉！今不幸已失刑，而臣恳恻为陛下明之，犹愿陛下作戒于将来也。天下孰不曰：&lsquo;功如李善长，又何如哉？&rsquo;臣恐四方之解体也。&rdquo;不报。国用疏，解缙代草也。</p>
<p>命刑部以肃清逆党事播告天下，南朝鲜公李善长，列侯胡美、唐胜宗、陆仲亨、费聚，已故侯顾时、陈德、华云龙、王志、杨?、朱亮祖、梅思祖、陆聚、金朝兴、黄彬、薛显，都督毛骧、陈万亮、耿忠、于琥，凡二十人。</p>
<p>二十五年秋八月丙子，靖宁侯叶升坐交通胡惟庸，伏诛。太祖洪武十二年秋八月，命西平侯沐英为征西将军，率都督蓝玉等统兵征西番。玉，开平王常遇春妇弟也，长身?面，有勇略。</p>
<p>从遇春麾下，每战先登■阵，所当无前。遇春素称于上，上亦以遇春故宠异之，累功至都督佥事。至是，同英讨西番，擒其渠瘿脖子，斩获以千计，获马二万余匹，牛羊十余万，还，封永昌侯。</p>
<p>十四年秋九月，命永昌侯蓝玉以征南副将军同颍川侯傅友德讨云南，转战平之。二十年春正月，命永昌侯蓝玉为右副将军，同宋国公冯胜袭金山，纳哈出降之，并降其众十余万。胜以诖误召还，即军中拜玉为</p>
<p>大将军。二十一年夏四月，大将军蓝玉袭捕鱼儿海，获元主次子地保奴、后妃公主百三十余人；吴王朵儿只等将相宫校三十人，男女七万，马驼五万。上大悦，下玺书褒玉，比之卫青、李靖。</p>
<p>秋七月戊寅，大将军蓝玉遣人送元主次子地保奴及后妃公主等至京。既而有言玉私元主妃事，上大怒，曰：&ldquo;玉无礼如此，岂大将军所为哉！&rdquo;元主妃闻之，惶惧自尽。玉还朝，上切责之，戒以率德改行。</p>
<p>十二月壬戌，封永昌侯蓝玉为凉国公。先是，拟封玉梁国公，至是，改封凉，镌其过于券。二十三年春正月，西番蛮人复叛，命凉国公蓝玉率都指挥瞿能</p>
<p>往大渡河邀击之。玉讨平?川、杂道，克散毛峒，擒土目刺惹等万余人，置大水田千户所。进平施南、忠建二宣抚司叛蛮。还，增岁禄，赐黄金、文绮，寻诏还乡。</p>
<p>二十四年冬十月，命凉国公蓝玉往陕西训练军士。二十五年夏四月，凉国公蓝玉捕逃寇祁者孙，遂略西番罕东之地。玉兵入罕东，遣都督宋晟徇阿真州，番众皆远遁。而会蜀故降</p>
<p>月鲁帖木儿反建昌，使玉移师讨之。至则礻卑将瞿能已大破其众，月鲁帖木儿走柏兴。玉以计诱缚其父子，送京师斩之，尽降其余党，便宜请增设诸卫，且请籍民为兵。上报设诸卫，而不许籍民。遂班师。</p>
<p>二十六年春正月乙酉，凉国公蓝玉谋不轨，伏诛。初，胡惟庸之叛，有称玉与其谋者。上以其功大，宥不问。后诸老将多没，乃擢为大将，总兵征伐，甚称上意。尝措置陕西边事，至兰川，坠马微伤，手诏慰劳之，比于中山、开平二王。然玉素不学，性复很愎，见上待之厚，又自恃功伐，专恣横暴。畜庄奴假子数千人，出入乘势渔猎。尝占东昌民田，民讼之。御史按问，玉执御史，捶而逐之。先是，北征还，私其珍宝驼马无算。度喜峰关，吏以夜，不即纳，玉大怒，纵兵毁关而入。上闻之，不乐，并诘责其私元主妃，玉慢不省。尝见上，命坐或侍宴饮，玉动止傲慢，无人臣礼。及总兵在外，擅升降将校，黥刺军士，甚至违诏出师，恣作威福，以胁制其下。至是，征西还，意图升爵。及命为太傅，玉攘袂大言曰：&ldquo;我固不当为太师也！&rdquo;恒怏怏，不乐居宋、颍二公下。间奏事，上不从，玉惧，退语所亲曰：&ldquo;上疑我矣。&rdquo;乃谋反。当是时，鹤庆侯张翼、普定侯陈桓、景川侯曹震、舳舻侯朱寿、东莞伯何荣、都督黄恪、吏部尚书詹徽、侍郎傅友文及诸武臣尝为玉部将者，玉乃遣亲信召之，晨夜会私宅谋议，集士卒及诸家奴，伏甲将为变。约束已定，为锦衣卫指挥蒋?所告。命群臣讯状具实，磔于市，夷三族。彻侯、功臣、文武大吏以至偏礻卑将卒，坐党论死者，可二万人，蔓衍过于胡惟庸。三月辛酉，会宁侯张温、都督萧用、沈陽侯察罕，坐蓝玉党伏诛。</p>
<p>九月，诏：&ldquo;胡党蓝党，除已捕在官者外，其未发，不究。&rdquo;谷应泰曰：昔者太公赐履，南至穆陵，鬻熊论封，奄有江汉。以故土田圭瓒，勒之景钟，而彤弓卢矢，铭之太常，用以分王功臣，</p>
<p>永保厥世，甚盛典也。乃高帝刑马，陈?伏?，阖闾誓国，伍胥属镂，遗介推于绵上，试文种于地下，弓藏鸟尽，良足悲矣。明太祖力战中原，躬擐甲胄，栉风沐雨，赖茅土之爪牙，枕戈</p>
<p>卧鼓，藉苴林之?虎。洪武三年，大告武成，论功行赏，公爵者十人，侯爵者二十八人，铁券丹书，誓诸白水，河带山砺，爰及苗裔，主非无劳之赐，臣亦非无功之奉也。独奈何惟庸复壁藏兵，蓝玉家奴衷甲，张敖不轨，逼汉祖于柏人，宣武称兵，追黄须于姑孰，遂乃爵除五等，祸及三宗。然而推其始初，胡以倾邪升鼎耳，蓝以宠利居成功，不学无术，器小任重，宜其及也。乃论者以光武保全功臣，所封不过大县数四，所加不过特进朝请，故君臣之恩，始终不替，《鹿鸣》、《天保》，若鱼水焉。然予考太祖之分封也，至尊贵者，无过南朝鲜食禄四千石，魏国食禄五千石，未尝裂土自王也。至任用者，出师则本于庙算，还军则归之禁旅，亦未尝得专征伐也。凡此内安外攘，势若犬牙；强干弱枝，何难控御。而乃以一人跋扈，遂疑尾大之图，仓卒启机，傅会难明之事，株连者四万，失侯者二十，周内深文，亦云惨矣！</p>
<p>夫淮陰、陽夏，就令关通，彭越、栾布，罪无相及。而况皂隶之后，渐乃式微；酎金之举，以次削除。宁有朝登盟府，夕系槛车，口血未干，爰书遂拟。以致善长自缢，景濂道亡，萧何三木而就征，望之仰药而自杀。岂尚功之典不设于齐侯，而议功之条不载于《周礼》耶？虽然，高帝晚年，甘露庆云，屡书于册，而醴泉之诈兴，贬爵削封，播告于外，而伏甲之谋起，是则胡、蓝之衅，抑亦凤德之衰也。</p>
<p>至若徐中山之忠志无疵，李岐陽之好学饬行，汤信公之听命唯谨，沐西平之居贵不骄，并皆攀龙鳞而有功，履虎尾而不?。呜呼！与毕、散之徒争烈矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88614.html' class='pagedaohang'>【上一篇】<i>:○开国规模</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88612.html' class='pagedaohang'>【下一篇】<i>：○太祖平滇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>