<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○李自成之乱</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○李自成之乱</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88549.html' class='pagedaohang'>【上一篇】<i>:○甲申之变</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88547.html' class='pagedaohang'>【下一篇】<i>：○张献忠之乱</i></a></span>
</ul>
<div class="articleContent" id="articleContent"> <p>卷七十八</p>



<p>○李自成之乱</p>
<p>怀宗崇祯元年，延安大饥，不沾泥、杨六郎、王嘉胤运等率众掠富家粟，有司捕之急，遂揭竿为盗。米脂人李自成性狡黠，善走，能骑射，家贫为驿书，往投焉。已而参政洪承畴击贼，破之，不沾</p>
<p>泥等相次俘获，自成走匿山泽间，得免。二年冬十月，都城警，诏天下勤王。山西巡抚耿如杞入援，兵溃于涿鹿，叛走秦、晋间山谷。李自成出与之合，旬日间众至万余，</p>
<p>推高迎祥为首，称闯王，转寇山西、河南。贼中称自成为闯将。已而官军击迎祥，斩之，群盗推自成为主。七年，总督洪承畴率总兵曹文诏等先后剿诸贼，斩获甚众，群</p>
<p>贼悉奔入商、雒、兴平大山中。众溃散，李自成与张献忠奔啤Ⅷ杭洹Ａ月，总督陈奇瑜围李自成于汉中车箱峡。会连雨四十日，贼马乏刍，死者过半，弓矢俱脱，贼大窘。自成乃自缚乞降，奇瑜许</p>
<p>之，各给免死票回籍，自是复纵横不可制矣。秋七月，李自成陷澄城，围合陽。闻洪承畴兵至，解围去，转寇平凉、怪荨０嗽拢李自成陷真宁，杀知县赵跻昌。洪承畴兵至，贼弃金帛</p>
<p>饵官兵，竟西遁，屯干州，招之不听。十月，总兵左光先击李自成于高陵、富平间，斩首四百余级。自成佯求抚于监军道刘三顾，真宁知县王家永遽信之，出城招谕，</p>
<p>失其印。三顾逆其诈，即入堡自守。贼走泾原。八年，群贼尽集宛、雒，李自成独留秦中，其众七八万。总督洪承畴邀击，连败之。秦中郡县俱坚壁清野，贼饥疲，东西分窜，</p>
<p>退屯兴平、武功诸县，计穷乞抚以缓兵。陰遣诸贼攻掠山谷堡寨，搜掘巨室，窖藏刍粮，尽为贼有。贼既得食，复连营走汉中。为西兵所挫，东走鼓、环庆，其众渐散。会承畴以宁夏兵变，旋师边镇，自成得收余烬复振，突出潼关，守将艾万年等兵俱溃。</p>
<p>九年春正月，李自成出河南，攻固始，左良玉遇自成于阌乡，相持六日。总兵陈永福援之，败之于朱仙镇，自成走登封、密县。三月，李自成诱别部贼入河南当官兵，而自帅麾下奔汉南，循</p>
<p>南山险厄，遵商、雒而行，复出陕西。官军败绩于罗家山，失亡士马无算。自成自恢葜裂铀纭Ｏ乃脑拢李自成欲往绥德渡河入山西，定边副将张天机力战却</p>
<p>之。贼沿河犯朝邑，将围绥德。延绥总兵俞裣鲆兵逐贼，陷贼伏中，裣霰恢矗绥、延精卒尽安。贼分陷米脂、延安、绥德。贼本延安人，至是再入延安，衣锦绣昼游，衔其亲戚，故从乱者益众。</p>
<p>十年春正月，官军败绩于宝鸡，李自成寇泾陽、三原，西安大震，贼势益炽。冬十月丁酉，李自成同过天星九股陷宁羌，分三道入西川。自成自七盘关度朝天阁。戊戌，至广元。壬寅，陷昭化。癸卯，过剑</p>
<p>阁。甲辰，陷剑州。乙巳，陷梓潼、黎雅。参将罗尚文大败贼于广元，斩首千级。贼自梓潼分为三：一走潼川，一趋绵州，一入江油。遂陷青川、彰明、盘亭诸县，围绵州。庚戌，贼渐逼成都，土寇蚁附之。巡抚王维章次保宁，畏贼不敢出。丙辰，贼焚郫县。诏革维章职，以傅宗龙巡抚四川。</p>
<p>十一年二月，李自成陷泸溪，陕寇尽聚川西，总督洪承畴檄川中诸道兵严守要害，贼因乏食。承畴以川师诱之，陕兵设伏于梓潼。自成率群贼逐川兵，川兵走，伏发，贼大败，斩首千余，几歼之。自成率残众数千走溪南，孑身入楚，依张献忠，不许。至竹溪，献忠谋杀之，自成独乘骡，日行六百里走商、雒，至淅川老回回营，卧疾半年余。老回回授以数百人，仍出剽掠。其同自成入川诸贼，仍出阶、文向陕西。</p>
<p>十二年九月，秦兵大破李自成于函谷，自成众散略尽，其部下相继俱降。自成窜汉南，秦兵蹙之于北，左良玉厄武关以南。自成穷蹙不得他逸，食且尽，自经者数四，养子李双喜救之。自成因令军中尽杀所掠妇女，以五十骑冲围而南。初，诸将困自成崤、函诸山中，断其要害，合围甚密，将坐毙之。督师大学士杨嗣昌曰：&ldquo;围师必缺。不若空武关一路，设伏商、雒、郧、均以待之，可一击而尽也。&rdquo;自成乘隙突走，诸将不能御，遂自武关逃入郧陽，息马深山中。时河南大饥，饥民所在为盗。自成乃自郧、均走伊、雒，饥民从者数万，势复大振。</p>
<p>十二月，自成围永宁，云梯肉薄饱城，陷之，焚杀一空，杀万安王采■。连破四十八寨，土贼一斗[QDXD]等群盗响应，遂陷宜陽，众至数十万。杞县诸生李岩为之谋主。贼每以剽掠所获散济饥民，故所至咸归附之，兵势益盛。</p>
<p>十四年春正月，李自成围河南府，福王募死士逆战，斩获颇多，贼引退。贼以大炮环攻城，城守严不动，及昏而退。总兵王绍禹兵有驰而呼于城上者，外亦呼而应之。绍禹兵即执副使王胤昌于城上，绍禹驰解之。诸军曰：&ldquo;贼已在城下，即总镇其如我何！&rdquo;挥刀杀守陴者数人，守陴者皆惊坠堞。贼缘堞而上，叛兵迎之，贼遂入。贼焚福王府，福王及世子俱缒城走。士民被杀数十万。执副使王胤昌已下各官，皆不死，惟一典史不屈见杀。河南方大饥，通判白尚文坠城死，其尸为饥民所食，顷刻尽。自成发藩邸及巨室米数万石、金钱数十万赈饥民。先是，自成闻福藩最富，为谋已久。适陕西叛兵数百逃至河南，巡抚招至城中御寇。事闻，诏逮其首恶数人，解京正法。叛兵大惧，乃陰勾自成袭河南，为内应，故一夕而陷。</p>
<p>丁酉，自成迹福王所在，执之，并执前兵部尚书吕维祺。维祺遇王于西关，谓王曰：&ldquo;名义甚重，毋自辱！&rdquo;王见自成免怖，泥首乞命。自成责数其失，遂遇害。贼置酒大会，以王为俎，杂鹿肉食之，号&ldquo;福禄酒&rdquo;。维祺骂贼不屈死。世子逸走，遇乱兵劫之，裸而奔于怀庆。是时群盗辐辏，自成自称闯王雄诸贼。变闻，上震怒，逮总兵王绍禹磔之，籍其家。</p>
<p>二月，李自成搜掘河南富室窖藏，席卷子女玉帛，捆载入山。以书办邵时昌为总理官，令守河南府。巡抚李仙风侦贼已去，引兵至城下，时昌闭门拒守。寻开门迎官军，仙风收时昌斩之。</p>
<p>戊午，自成合群盗围开封。开封城为宋汴京，金完颜亮益加增筑，土坚厚五丈。贼以洞车数百，障壮士，多具犁锄斧镢，环传城，凿而穴之，七昼夜不息，凿之深者四丈有奇。巡按高名衡率司道官婴城固守，贼兵炮及城中，杀伤相继。军饷告匮，周王恭枵出库金五十万买米麦，日夜饭屑麦饷守陴者。复悬金募死士，能击死一贼者，予五十金。兵民踊跃共击贼，毙者甚众。贼惧，退数舍。</p>
<p>李仙风督诸将高谦等驰至开封，陈永福逼城而战，一日三捷。贼退，开封解严。仙风与高名衡互相讦奏，诏逮仙风，仙风闻之自缢，遂以高名衡巡抚河南。</p>
<p>壬辰，李自成陷归德。四月甲子，进陕督丁启睿兵部尚书，代杨嗣昌督师讨贼。时嗣昌讨贼无功，饮药死。启睿督秦师至潼关。左良玉自襄陽进击李自成至南陽，自成北出，屯于卢氏、永宁。</p>
<p>卢氏贡士牛金星向有罪当戍边，降于贼，自成以其女为妻。金星荐卜者宋献策善河洛数。献策长不满三尺，见自成献图谶云：&ldquo;十八孩儿当主神器。&rdquo;自成大喜，拜军师。</p>
<p>五月乙亥，贺人龙破李自成于灵峡山中。高名衡屯开封，保武总督杨文岳屯禹州，左良玉屯南陽。张献忠、罗汝才渐北向，思合于自成。猛如虎进厄德安、黄州，疽发背，退屯承大。</p>
<p>癸巳，赦兵部尚书傅宗龙，出之狱，以右侍郎都御史督陕西兵讨贼。罗汝才不合于张献忠，七月自内乡、淅川走邓州，与自成合营。时自成有众五十万，复得汝才军，众益炽。</p>
<p>九月，张献忠众散于南陽，以数百骑奔自成。自成将杀之，汝才以五百骑资献忠，献忠东奔合回、革。丁丑，陕督傅宗龙率兵四万次新蔡，与保督杨文岳之兵会。贺</p>
<p>人龙、李国奇将秦兵，虎大威将保定兵，共结浮桥渡河，合兵趋项城。戊寅，两军毕渡，走龙口。是日，自成、汝才亦结浮桥于上流，将趋汝宁。觇官军至，尽伏精锐松林中，陽驱诸贼自浮桥西渡。人龙使候骑觇贼，还报曰：&ldquo;贼渡河向汝矣。&rdquo;己卯，宗龙、文岳两军并进，次孟家庄。诸将以士马俱疲，请诘朝战。诸军遂弛马甲，散行墟落，以求刍牧。贼觇之，突起林中，搏官军。人龙敛兵不战，国奇迎战不胜，两军俱溃。人龙、大威北奔，国奇从之。贼以步兵攻二督营，以火炮击却之。日暮，贼引去，保定兵宵溃，文岳夜奔项城，宗龙独立营当贼垒。壬午，飞檄人龙、国奇以兵还救，二帅不应，以兵走陈州。宗龙穿堑筑壕以拒贼，贼亦穿壕二重以困之。宗龙兵食尽，乃杀马骡以享军。马骡复尽，杀贼取其尸分啖之。辛卯，营中火器弓矢俱尽。宗龙简卒，尚有六千。夜漏二下，潜勒军突贼营，溃围出，诸军星散。宗龙徒步率散卒，且战且走。壬辰，至项城，贼追之，被执至城下，贼呼于门曰：&ldquo;我秦督官军也，请启门纳秦督。&rdquo;宗龙大呼曰：&ldquo;我秦督也，不幸堕贼手。左右皆贼耳，毋为所绐！&rdquo;贼唾宗龙，宗龙骂曰：&ldquo;我大臣也，杀则杀耳，岂能为贼诈城以缓死！&rdquo;贼抽刃击宗龙，中脑而仆，复厉声骂，贼斫其耳鼻，死城下。人龙、国奇俱归陕，贼获衣甲器械无算，遂陷项城，屠之。分兵屠商水、扶沟，所在土寇蜂起騷动。诏复宗龙兵部尚书、太子太保。</p>
<p>戊戌，督师丁启睿自商城北发，檄左良玉兵共击李自成。杨文岳招集散亡于陈州，兵稍集。自成、汝才合兵陷叶县，杀守将刘国能。初，国能与自成、汝才同为贼，结兄弟。十二年，左良玉大败国能于陈州，国能率众万人降。汝才恨之，誓杀国能。至是，闻国能在叶，乘胜拔其城，执国能，责其负约，杀之。诏赠国能左都督。贼移兵陷泌陽。</p>
<p>十月，张献忠纠回、革、左诸贼自霍、太北行会李自成，河南诸土寇以兵毕赴，自成众逾百万。左良玉兵至临颍，临颍为贼守，良玉攻破屠之，尽获贼所掠。</p>
<p>自成怒，合兵攻良玉。良玉退保郾城，自成、汝才围之，良玉悉兵拒守。败陷襄城。十一月，陕西巡抚汪乔年率马步三万，总兵郑家栋、牛成虎、贺人龙将之趋河南。先是，乔年于陕西发李自成先冢，得小蛇，即</p>
<p>斩蛇以徇，誓师兼程进兵，以轻骑万余抵郏县。时襄城新破，乔年迟疑不敢进。襄城贡士张永祺率邑人出迎官军，屯于城下。自成闻之，解郾城之围来迎战。乔年安营未定，有二将先逃，官军大溃。贼乘之，一军尽安。乔年以数百人入城，居守五日，襄城复陷。乔年自刎，未殊，被执见杀。自成深恨诸生，遂劓刖百九十人。又购永祺，永祺匿免，屠其族人九家。杀守将李万庆，万庆乃降将射塌天也。自成再破秦师，获马二万，降秦兵数万，威镇河、雒。乘胜围南陽，数日城陷，总兵猛如虎死之，唐王遇害。杨文岳屯杞县，丁启睿屯汝宁。太监刘元斌率京军救河南，闻南陽陷，乃拥妇女北去。俄上命御史清军，元斌仓皇悉沈之于河。</p>
<p>十二月，李自成连陷洧州、许州、长葛、鄢陵。鄢陵知县刘振之力诎，衣冠北向再拜，自刭死。自成、汝才合兵陷禹州，徽王遇害。复围开封，巡抚高名衡、总兵陈永福等竭力守御。周王贮库金于城头，禽一贼者予百金，斩一首者五十金，战殁者■其家五十金，伤者以轻重为差，杀贼甚众。永福射中自成左目。自成屯朱仙镇，内乡、镇平、唐县、新野俱降于贼。邓州知州刘振世死焉。</p>
<p>十五年春正月，李自成攻开封益急，洞车附城，凿城砖土而空之，广数尺，实以火药燃之，一烘而裂，曰&ldquo;小放&rdquo;。窟城纵横数丈，实火药燃之，一发震天，曰&ldquo;大放&rdquo;。癸未，贼以精骑数千布围于外，执汴人畚土穴城，为大窟十余，辇火药数万斤，百炬齐燃。贼擐甲持矛，望城崩将拥入。贼穴城，畚其土砾于外，累累成阜。火药一发崩天，砖缶皆飞鸣外向。贼之布围于外者，人马成血糜。城之未穿者，坚如石，犹寻丈。贼骇，解围去，南陷西华。起孙傅庭兵部侍郎，总督陕西兵剿寇。</p>
<p>三月庚午，李自成、罗汝才合群盗八十万围陈州，兵备副使关永杰率士民死守。贼周围四十里，更番进攻。永杰力竭城陷，战死城上。乡绅崔必之、举人王受爵等咸手刃数贼，被执骂贼死。贼怒，屠陈州。辛卯，陷睢州，陷大康，遂围归德府。归德无兵，民自为守。乙未，贼鳞次穴城，城陷。贼乘胜陷宁陵、考城。</p>
<p>夏四月，孙傅庭檄召诸将于西安听令，固原总兵郑家栋、临洮总兵牛成虎、援剿总兵贺人龙各以兵来会。傅庭大集诸将，缚贺人龙坐之旗下而数之曰：&ldquo;尔奉命入川讨寇，开县噪归，猛帅以孤军失利，献贼出柙，职尔之由。尔为大帅，遇寇先溃，致秦督、秦抚委命贼手，一死不足塞责也。&rdquo;因命斩之，诸将莫不动色。因以人龙兵分隶诸将，刻期进讨。人龙，米脂人，初以诸生效用，佐督抚讨贼，屡杀贼有功，总全陕兵。叛将剧贼多归之，人龙推诚以待，往往得其死力。襄城之役，朝廷疑人龙与贼通，密敕傅廷杀之。贼闻人龙死，酌酒相庆曰：&ldquo;贺风子死，取必中如拾芥矣。&rdquo;</p>
<p>癸亥，李自成、罗汝才合群贼复攻开封。先是，贼再攻不克，士马多杀伤，群贼畏葸，日逃亡数千。贼乃申约，围而不攻，以坐困之。五月，李自成分兵陷开、亳。六月，命侯恂以兵部侍郎总督援</p>
<p>剿官兵讨贼，与孙傅庭协力援开封。七月，贼围开封久，守臣告急。诏援剿总兵许定国以山西兵渡河援之。定国兵溃于覃怀。己巳，督师援剿诸军溃于河上。时督师</p>
<p>丁启睿、保督杨文岳合左良玉、虎大威、杨德政、方国安诸军，次于开封朱仙镇，与贼垒相望。启睿督诸军进战，良玉曰：&ldquo;贼锋方锐，未可击也。&rdquo;启睿曰：&ldquo;汴围已急，岂能持久？必击之！&rdquo;诸将咸惧，请诘朝战。良玉以其兵南走襄陽，诸军相次而走，督师营乱。启睿、文岳联骑奔汝宁，贼渡河逐之，追奔四百里，丧马骡七千，兵数万，俱降贼，启睿敕书印剑俱失。事闻，诏逮启睿下狱，文岳革职听勘。</p>
<p>八月，开封久困，食尽，人相食。周王先后捐库金一百二十余万，复捐岁禄万石以养兵，国廪空虚，宫人咸有饥色。诏山东总兵刘泽清援开封。泽清以朱家寨距城八里，提兵五千渡河为营，列水环之，达于大堤，筑甬道以运粮，则救援可济，遂往立营。贼攻之三日，诸兵不至，泽清引兵去。时罗汝才营亦食尽，谋他徙，自成乃分粮以馈之，约破开封，以东隅属之汝才，汝才乃留不去。开封城北十里枕黄河，巡抚高名衡、推官黄澍等城守且不支，恃引河水环濠以自固，更决堤灌贼，可溃也。李自成遣兵攻陷归德，推官王世琰死之。</p>
<p>九月，河决开封。贼先营高处，然移营不及，亦沉其卒万人。河流直冲入城，势如山岳，自北门入，穿东南门出，流入涡水，水骤长二丈，士民溺死数十万。巡抚高名衡、陈永福咸乘小舟至城头。周王府第已没，从后山逸出西城楼，率宫眷及诸王露栖城上雨中七日，督师侯恂以舟迎王。庚寅，总兵卜从善以水师至开封城上，推官黄澍从王乘城夜渡达堤口，诸军列营朱家寨。贼乘高据筏，以矢石击汴人之北渡者。城中遗民尚余数万，贼浮舟入城，尽掠以去。河北诸军以大炮击沉其前锋，夺回子女五千人。旧河故道清浅不盈尺，归德隔断在河北，邳、亳以下皆被其灾。汴梁佳丽甲中州，大堤之上，弦管纷咽，群盗心艳之，前后三攻汴，士马死者无算。贼积恨，矢必拔，久怀灌城之谋。顾以子女珍宝山积，不忍弃之水族，愤其城久不下。河大决，百姓生齿尽属波臣，断垣矗水上，数堞隐见而已。黄澍以守御功，诏授御史。</p>
<p>回、革、左诸贼，北合于李自成。孙傅庭率兵至南陽，李自成、罗汝才西行逆之。傅庭设三覆以待，牛成虎将前军，左浇左，郑嘉栋将右，高杰将中军。成虎陽</p>
<p>北以诱贼，贼奔逐入伏中。成虎还兵而斗，高杰、董学礼突起翼之，左健⒅＜味白笥液峄鳎斩首千余级，贼溃东走。追之，贼尽弃甲仗军资于地。官军争取之，无复步伍。贼觇官军嚣，反兵乘之，左军先溃，诸军继之，丧材官、将校七十有八人，贼倍获其所丧焉。</p>
<p>冬十月，李自成复陷南陽，屠之，回兵屯开封北。孙傅庭以兵败上书自劾，诏傅庭图功自赎。自成、汝才合兵趋汝宁。十一月，孙傅庭治兵于登封，收斩逃帅，进兵汝宁。贼游兵窥</p>
<p>怀庆，欲北渡，刘泽清御却之。闰十一月己酉，李自成合诸贼围汝宁。监军孔贞会以川兵屯城东，杨文岳以保定兵屯城西。贼兵进攻，相距一昼夜，川兵溃，保</p>
<p>定兵不支。庚戌，贼四面环攻，戴扉以障矢石，云梯如墙而立。城上矢石俱下，贼死伤众，而攻不休。一鼓百道并登，执文岳及分巡佥事王世琮于城头。文岳、世琮厉声骂贼，贼怒，缚文岳等以大炮击之，洞胸糜骨以死。世琮初授河南推官，屡却贼，射矢贯耳不动，号王铁耳。贼屠士民数万，燔烧邸舍无遗。丁巳，拔营走确山，向襄陽，掠崇王由贵及世子、诸王、妃嫔以行。</p>
<p>左良玉自朱仙镇南溃，久屯襄陽，诸降卒附之，有众二十万。其饩于官者仅二万五千，余俱因粮村落，襄人不聊生。十二月，李自成、罗汝才合兵四十万由唐县而西。良玉结营襄</p>
<p>陽近郊，大造战舰于樊，将避贼入郢。襄人怨其婬掠，纵火焚之。良玉怒，掠荆、襄巨估舟，载军资妇女其中，而身率诸军营樊城高阜。贼势既盛，襄民咸焚香牛酒以迎。戊辰，贼以数万骑至樊城，良玉乘高飞炮击杀贼千余骑。贼从间道至白马渡，临江欲渡。良玉移营拒之，贼不得渡。良玉拔营而南，贼亦不敢逼。自成切齿于良玉，每战必力。良玉惧，不敢复与争锋，故恒避之。郧抚王永祚跳城走。己巳，襄陽陷，贼分兵陷夷陵、宜城、荆门，向荆州。良玉全师出汉口，遂下武昌，次于金沙洲。贼逼荆州。甲戌，偏沅巡抚陈睿谟弃荆州，奉惠王走湘潭。自成遣贼将马守应据夷陵以犯澧。贺一龙趋德安，窥黄、麻。辛巳，自成至荆州，士民开门迎之。贼入荆州，荆州诸县土寇蜂起。</p>
<p>十六年春正月，李自成围承天，知府开门迎贼。巡抚宋一鹤时守城，下城巷战。将士劝之走，一鹤不听，挥刃击杀贼数人死。锺祥知县萧汉有贤声，贼戒其部曰：&ldquo;杀贤令者死无赦。&rdquo;乃幽之寺中，戒诸僧曰：&ldquo;令若死，当屠尔寺。&rdquo;僧谨视之，汉曰：&ldquo;吾尽吾道，不碍汝法。&rdquo;遂自经。贼改承天府曰扬武州。遂犯显陵。巡按李振声守陵，迎降贼，贼列之上班。振声自以与贼同姓，肩舆出入营中，扬扬自得。自成坐陵殿，大会群贼。钦天监博士杨永裕亦降于自成，自称天文、礼、乐、兵法、地理俱该洽，请贼发显陵。忽大声起山谷，若雷震，贼惧而止。分兵陷潜江、京山诸县。遣贼将攻德安。乙巳，陷云梦。丙午，陷孝感。丁未，自成、汝才至黄陂，知县怀印走。贼设伪令。黄陂士民杀伪官，贼怒，反兵攻黄陂，屠之，夷城垣为平地。戊申，陷景陵。贼别将陷德安。自成驰檄黄州，指斥乘舆，伪托仁义，以诱远近。黄州守将王允成弃城顺流东下，掠江上客舟，大扰江南、北。方国安诸将退屯汉口，贼大队逼汉陽。左良玉自金沙渚东下九江，遂至于芜湖。</p>
<p>初，自成流劫秦、晋、楚、豫，攻剽半天下，然志乐狗盗，所至焚荡屠夷。既而连陷荆、襄、鄢、郢，席卷河南，有众百万，始侈然以为天下莫与争，思据有城邑，擅名号矣。群贼俱奉其号令，推自成为奉天倡义文武大元帅，号汝才曰代天抚民德威大将军。自成据襄陽，号曰襄京，其余所陷郡县，俱改易名号。修襄王宫殿，设官分职，武官有权将军等九品，文官有太师、六政府诸品。封崇王由贵为襄陽伯。邵陵王在城、保宁王绍圯、肃宁王术授俱降贼，改封伯。伪吏政府侍郎喻上猷荐列荆州绅士，贼下檄征之。江陵举人陈万策、李开先在所荐中，伪檄下，万策自经，开先触墙死。杨永裕又劝进，牛金星不可，乃止。</p>
<p>二月庚午，李自成遣贼陷麻城，城空无人，贼回屯德安。自成分兵为四：老回回守承天，罗汝才守襄陽，革里眼往黄州，自将其一。癸未，自成攻郏县，知县李贞率士民坚守一昼夜，杀伤甚众。贼百道环攻，一鼓而拔，纵兵大杀。李贞大声叱贼曰：&ldquo;驱百姓死守者知县耳，妄杀何为！&rdquo;骂贼不已。自成怒，褫其衣，倒悬于树，贞大呼曰：&ldquo;高皇帝有灵，我必诉之上帝以杀贼！&rdquo;贼断其舌，剐之。母乔氏及妻俱死。</p>
<p>三月乙未，澧州土贼勾李自成陷常德。常德富强甲湖南，生齿百万，积粟支十年。巡抚陈睿谟遇贼于郏，先奔，士民无固志，贼遂陷之。自是辰、岳诸府相继俱陷，而云、贵路梗矣。</p>
<p>丁酉，命大学士吴出督师，给五万金旌功。以大理评事万元吉为职方员外郎，仍充督师军前赞画。兵部尚书张国维请随辅臣，躬率六军讨贼，优诏答之。</p>
<p>癸卯，李自成袭杀革里眼、左金王，并其众。甲寅，左良玉引兵自池口西上，屯安庆，传制：&ldquo;襄、承失守，明法具在。左良玉悯其久劳行间，责令图功自赎。方国安、陈可立</p>
<p>革职，充为事官杀贼。&rdquo;夏四月，李自成杀罗汝才，并其众。降将惠登相、王光恩在郧陽，陰使人招汝才所部，多奔降之。自成怒，攻郧陽，登相、光恩</p>
<p>屡败之。自成遂筑长围以困郧。丁酉，陷保康，知县石惟坛死之。辛丑，自成遣贼将以兵十万至禹州，守将杨芬、张朗先期具礼迎贼，贼设伪官之任。</p>
<p>甲申，下诏厉将士讨贼，告谕天下。五月，河南所在擒斩伪官。李自成在襄陽所造宫殿皆倾塌，遂屯移邓州，益兵攻郧陽，王光恩御之，贼屡战不利。孙傅庭复遣高杰以兵援郧陽，击贼，败之。</p>
<p>贼退屯襄陽，拘铁工昼夜造铁钩钉各万余，谋向潼关，俞越山险。戊申，上谕：&ldquo;辅臣奉命督师讨贼，自当星驰受事，乃三月以来，迁延不进。将出都门，筹划不固，若在行间，何以制胜？还宜</p>
<p>在阁佐理，不必督师。&rdquo;诏趋孙傅庭作速剿寇。丙辰，李自成攻袁时中杀之，并其众。巡抚河南秦所式上言：&ldquo;中州大势，闯、曹蹂躏五郡，八十余城</p>
<p>尽为瓦砾。及革、左诸贼由宛、汝跨江、汉，旬日陷数名郡。此流寇之大略也。自永城以至灵、阌，自宛、汝以抵河岸，方千里之内皆土贼。大者数万，小者数千，栖山结寨，日事焚掠。此土贼之大略也。辨贼必须兵。旧抚余兵，不及二千，陈永福余兵，不及四千，合卜从善三千人，亦不满万。此主兵之大略也。用兵必裕饷。河南五郡沦没，河北强半蒿莱。额赋五十万，昨年完不及二十万，抚镇阙饷五月有余。此粮饷之大略也。转饷必须民。自经寇十余载，人烟几断，守城、修河、转运，至于稚子荷旗，老妇鸣柝。此民生之大略也。抚民必须官。按除目则有人，稽地方则无官。或年余不赴，或土团寄命。此官吏之大略也。败坏已极，惟愿皇上速发内帑，亟练精锐，佐以土寨，开荒选牧，庶有济乎！&rdquo;时上召保定巡抚徐标入对，标曰：&ldquo;臣自江、淮来数千里，见城陷处，固荡然一空；即有完城，仅余四壁。蓬蒿满路，鸡犬无音，曾未遇一耕者。土地人民，如今有几？皇上亦何以致治乎？&rdquo;上欷燮下。标又上言屯田及车战诸策，上善之。</p>
<p>是月，给事中吴甘来上言：&ldquo;诸抚臣借名护藩，实弃城走。乞敕谕各藩，并核王永祚等弃城之罪。&rdquo;上不问。六月丁丑，立赏格：购李自成万金，爵通侯。购张献忠五千金，</p>
<p>官极品，世袭锦衣指挥。余各有差。进孙傅庭兵部尚书，总制应、凤、江、皖、豫、楚、川、黔剿寇军务，仍总制三边，铸督师七省之印。李自成大造战舰于荆、襄，遣老回回攻常德。自成谋自王于荆，</p>
<p>其亲信大帅二十九人，分守所陷郡邑。自成自随骑兵五营，营精骑二千，步兵十四哨，哨精卒三千。刘宗敏总步，白旺总骑。每屯，以骑兵一营外围巡徼，昼夜更番，余营以次休息。警候严密，人不得逃逸，逸者追获必磔之。营兵不许多携辎重，兵各携妻孥，生子弃之，不令举。男子十五以上，四十以下，咸掠为养子，为奴隶。故每破一邑，众辄增数万。每一精兵则蓄役人二十余，其■载马骡不与焉。众实五六万，且百万也。虽拔城邑，不听屋居，寝处布幕，弥望若穹庐。其甲缝绵帛数十重，有至百者，轻而韧，矢镞铅丸不能入。每战，一骑兵必二三马，数易骑，终日驰骤而马不疲。严寒则掠茵荐布地，以籍马足，或刳人腹为马槽，实以刍椒饲之。饮马则牵人贯耳，流血杂水中，马习见之，遇人则嘶鸣思饮啖焉。行兵■忽，虽左右不知所往。鸡再鸣，并起蓐食，鞴马以俟。百万之众，惟自成马首是瞻，席卷而趋。遇大川，则囊土壅上流，虽淮、泗诸水，乱流而渡。百万合营，不携粮，随掠而食，饱则弃余，有断食断盐数月者。临阵，铁骑三重，反顾则杀之。战不胜，马兵陽北，官军乘之，步兵拒战，马兵绕而合围，无不胜矣。以牛金星为谋主，日讲经一章、史一通。每有谋画，集众计之，自成不言可否，陰用其长者，人多不测也。其攻城，分画夜为三番，以铁骑布围，■兵肉薄向城。人戴铁胄，蒙铁衣，携椎斧凿城，得一砖甓即还，易人以进。穴城可容一人，则一人匿之，畚土以出，以次相继，遂穿空旁侧。迤四五步留一主柱，巨ㄌ系之。去城十百丈，牵ㄌ倒柱，而城崩矣。望风降者不焚杀，守一二日杀十三四，或五六日不下，则必屠矣。杀人数万，聚尸为燎，名曰&ldquo;打亮&rdquo;。城将陷，以兵周布濠外，缒城者杀之，故城陷必无噍类。掠马骡为上功，次军仗，次币帛衣服，次珍宝。其金银恒散弃之，或以代铅置炮中。屠城则夷其城垣，令后莫与为守。立投顺牌四，凡破城，四向负牌至村落。降者即负牌过别村，否则加兵。牌所至，日蹙千里。性惨酷，断耳、剔目、截指、折足、剖心、锯体，日以为常，谈笑对之。其兄从秦军来，自成获而杀之。性又澹泊，食无兼味。一妻一妾，皆老妪，不蓄奴仆。无子，以李双喜为养子，嗜杀更酷于自成。自成在襄陽，以构殿、铸钱皆不成，斩一谋士。令术士问紫姑，卜之不吉，因立李双喜为太子，改名洪基以厌之。铸洪基年为钱，又不成。七月，闻秦督兵将至，留毛贼守襄陽家口，自成率精锐往河南。</p>
<p>庚子，督师孙傅庭发兵潼关，分道进讨。以总兵牛成虎、副将卢光祖为前锋，会河南总兵卜从善、陈永福，合兵洛陽之下池寨。檄左良玉以兵自九江赴汝宁夹击贼。大营移宛向雒。诏蓟辽总兵白广恩、四川总兵秦翼明入卫，土汉官兵、陕西三镇兵俱随督师进讨。傅庭以副总兵高杰将降丁为中军，命秦翼明出商、雒为犄角，总兵王定、官抚民率绥、夏二镇兵为后劲。</p>
<p>八月辛未，傅庭师次阌乡。自成尽发荆、襄诸贼，俱会于河南。步贼沿河列守，自汜水至荥泽，伐竹木结筏，人佩三葫芦。将渡河，先驱千余贼北渡，总兵刘弘起以兵逐之，复渡南岸。丁丑，牛成虎率诸将前驱，遇贼于洛陽，击破之。再败之河岸，追奔至汝州。成虎以孤军无继，退屯渑池。</p>
<p>九月己亥，傅庭次汝州，伪都尉四天王李养纯率所部来降，知贼并兵守宝丰，傅庭进军宝丰合围，贼坚守不下。壬寅，自成以轻兵来援，战于城东。白广恩、高杰、卢光祖分兵逆战，却之。癸卯，复以精骑数千直攻官军，诸将复击走之。傅庭曰：&ldquo;宝丰不即下，而贼救大至，则腹背受敌矣。&rdquo;亲督诸军，悉力攻城拔之，斩伪州牧陈可新等数千级，遂以大兵捣唐县。时贼家口尽在唐县，贼发精骑来援，官军已入城，尽杀贼家口。贼满营痛哭，誓杀官兵。壬寅，傅庭自朱仙镇而南，大两六日，粮车日行三十里，又道淖未至，士马俱饥。或劝傅庭旋师就运，傅庭曰：&ldquo;军已行，即还亦饥，奚济乎！要当破一县就食耳。&rdquo;甲辰，傅庭破郏县，县俱穷民，集骡羊二百余，顷刻分脔食尽，不足给。己酉，命河北、山西就近饷傅庭军。自成将步骑万余逆战，官军前锋击断自成坐纛，进逐之，贼披靡，贼营逃亡者相属。时傅庭前锋尽收革、左故部，皆致死于贼。而高杰统诸降贼，备悉贼中曲折。自成遣其弟一只虎逆战，三战三北。自成奔襄城，诸军进逼之。自成累败而惧，挑土筑墙自守。已，食匮，贼有饥色。</p>
<p>初，自成在河南，以河、雒、荆、襄四战之地，且荒芜，赤地千里；关中其故乡也，士马强甲天下，据之可以霸，乃谋西向。惮潼关天险，将从淅川间道入陕。如不能，则从楚、豫下淮安，金陵可袭而有也。既至陕州，屡败，尽发河上屯守诸贼以迎官军，驱所掠难民为前锋以诱敌。官军屡胜轻敌，日驰逐数百里。河南所在皆荒，诸军既深入，馈饷不继。丙子，自成书巨牌行至官军，刻期会战。时襄、洛豪杰并起，各保塞以逐贼，大者万人，少者数千。若毛显文、刘弘起、沈万登皆起布衣为将领。潜山宋正奇集乡兵数万扼险隘，贼不敢下。承天方国安以兵复承天。老回回屯夷陵，官军击败之，诸县多恢复。</p>
<p>大雨连旬，傅庭军乏饷。壬子，兵噪于汝州，降盗李际遇陰通贼。癸丑，贼率精骑大至。傅庭问计于诸将，高杰请战，白广恩曰：&ldquo;我师困，宜驻师分据要害，步步为营，以薄贼易耳。&rdquo;傅庭恐贼遁，曰：&ldquo;将军何怯！独不如高将军耶！&rdquo;广恩不怿，引所部八千人先去。贼前锋名&ldquo;三堵墙&rdquo;，一红、一白、一黑，各七千二百人来薄。官军接战，陷贼伏中。贼乘之，官军大败，陷泥淖死者数千人。高杰立岭上望曰：&ldquo;不可支矣。&rdquo;麾众退，诸军尽西走。贼驱大队疾追，一日驰走四百里，至于孟津。官军死亡四万余人，尽丧其军资数万。傅庭与杰收散亡数千骑渡垣曲，走河北。初，贼驱难民诱官军，斩获皆良民也。傅庭不知其诈，奏：&ldquo;贼闻臣名皆惊溃。臣誓肃清楚、豫，不以一贼遗君父。&rdquo;识者忧之，至是果败。贼别将克汝州，杀﹃过当。戊午，自成向潼关，白广恩击破之。孙傅庭亦回军潼关，众尚四万。</p>
<p>十月辛酉朔，副总兵沈万登复汝宁。万登，汝宁大侠也，聚乡勇万余人。李自成伪授威武大将军，不受。凤督马士英承制授副总兵。是日，伪将军马尚志■任，万登潜遣谍入城，因拥众入，诛尚志并诸伪官。</p>
<p>壬戌，一只虎陷阌乡，即自成弟李过也。疾走至潼关，获督师大纛。丙寅，贼以纛绐守关者，乘间突入，潼关陷。李自成间道缘山崖出潼关后夹攻，官军大溃。贼既入关西行，一只虎陷华陰，傅庭及白广恩退屯渭南。贼合众数十万陷渭南，傅庭没于阵，知县杨暄被执不屈死。贼屠渭南，陷华州。戊辰，陷商州，商雒道黄世清不屈死之，贼屠商州。乙丑，陷临潼，关中人心所在瓦解。陕西巡抚冯师孔知寇棘，急入西安收保，俄贼至。辛未，师孔督兵出战，阵陷被执，不屈死之。西安陷，按察使黄炯自尽。长安知县吴从义、指挥崔尔达俱投井死。秦府长史章世炯自经死。绅士死者甚众。右都御史三原焦源溥骂贼磔死。磁州道副使祝万龄至学宫拜先圣，从容自经死。礼部主事南居业骂贼死。宣抚焦源清、参政田时震俱不受伪职死。御史王道纯大骂贼不屈死。解元席增光、举人朱谊泉俱投井死。山东监军佥事王征七日不食死。都司吏丘从周骂贼死。余吏民皆相率降于贼。总兵白广恩逃而追获，降之。</p>
<p>初，自成剽掠十余年，既席卷楚、豫，始有大志。然地四通皆战场，所得郡县，官军旋复之。至是，既入秦，百二山河，遂不可制。自成据秦王府，伪授秦王存枢权将军，世子妃刘氏曰：&ldquo;国破家亡，愿求一死。&rdquo;自成遣归外家。秦藩富甲天下，拥赀千万。贼之犯秦也，户部尚书倪元璐奏曰：&ldquo;天下诸藩，无如秦、晋山险，用武国也。宜谕两藩，能任杀贼，不妨假之以大将之权。如不知兵，宜悉输所有。与其赍盗，何如享军！贼平之后，益封两藩各一子如亲王，亦足以报之。两王独不鉴十一宗之祸乎？贤王忠而熟于计，必知所处矣。&rdquo;书上，不报。至西安陷，秦藩府库尽为贼有。贼分兵徇诸县皆陷，蒲城知县朱一统抱印投井死。</p>
<p>初，自成在楚议所向，牛金星请先取河北，直捣京师。杨承裕欲先据留都，断漕运。独顾君恩曰：&ldquo;否，否！先据留京，势居下流，难济大事，其策失之缓。直捣京师，万一不胜，退无所归，其策失之急。不如先取必中，为元帅桑梓之邦。且秦都百二山河，已得天下三分之二，建国立业。然后旁略三边，资其兵力，攻取山西，后向京师。进退有余，方为全策。&rdquo;贼从其计。先是，贼好杀掠，牛金星劝以不杀，遂严戢其下，民间稍安堵，辄相诳惑，人无斗志。自成遂改西安府为长安，榜掠巨室助饷。</p>
<p>辛未，进白广恩荡寇将军剿贼，时上信广恩，尚未知其降贼也。李自成分兵略弧⒀樱中部知县华堞知城小不支，先令妻妾自缢。一妾年少遣之，其妾亦垂泣投缳，华堞遂经死。</p>
<p>官兵进剿汝宁，一路伪官土寇俱尽，河南稍宁。庚寅，上始闻潼关失守，以兵部侍郎余应桂总督陕西三边，收</p>
<p>拾边兵，相机剿寇。应桂闻命饮泣，陛辞曰：&ldquo;不益兵饷，虽去何济！&rdquo;上默然，发帑金五万给军。应桂迁延河上不进。十一月，总兵王定、高杰自渭南败，各帅所部奔延安。自成命</p>
<p>贼将田斌守西安，自往塞上。甲午，高杰闻贼至，以兵渡河而东入山西，王定奔榆林。自成陷延安，大会群贼，戎马万匹，旌旗数十里，于米脂祭墓。以五百骑按行凤翔，守将诱而歼之。自成怒，亲攻凤翔，陷之，屠其城。壬寅，李自成发金数万，招榆林诸将，以大寇继之。备兵副使都任及故总兵王世显、侯世禄、侯拱极、尤世威、惠显等，敛各堡精锐入镇城，大集将士，谓之曰：&ldquo;若等守乎？降乎？&rdquo;各言&ldquo;效死无二&rdquo;。遂推世威为长，主号令，缮甲兵。贼遣伪官说三日不听，贼怒。乙未，贼四面环攻，城上强弩迭射，贼死尸山积。更发大炮击之，贼稍却。丙午，贼攻宁夏，镇兵逆战，三胜之，杀贼精锐数千。自成归西安，益发贼往宁夏。关中诸贼闻宁夏之败，数万东奔商、雒，出潼关，复散入河南。壬子，自成复往攻宁夏。丁巳，李自成陷榆林。榆林被围，诸将力战杀贼，贼死者万人。贼攻益力，逾旬不克。贼以冲车环城穴之，城崩数十丈，贼拥入，城遂陷。副使都任阖室自经死，总兵尤世威纵火焚其家百口，挥刀突战死。诸将各率所部巷战，杀贼千计。贼大至，杀伤殆尽，无一降者。阖城妇女俱自尽，诸将死事者数百人。榆林为天下劲兵处，频年饷绝，军士饥困，而殚义殉城，志不少挫，阖城男子妇女无一人屈节辱身者。榆林既屠，贼捣宁夏。宁夏总兵官抚民迎降。三边俱没，贼无后顾，长驱而东矣。自成攻庆陽，城中坚守四日，力不支城陷。备兵副使段复兴、董琬，乡绅太常少卿麻禧死之。屠庆陽，执韩王。时贼遣伪王往关东灵、阌诸路，大张伪榜，移檄河南郡县，河南西境贼皆设伪官。官兵守怀庆府。</p>
<p>十二月，李自成遣贼入汉中，不克。高杰在绛州，闻李自成将东渡，分道东走。戊辰，至蒲州。李自成前锋渡河入山西，巡抚蔡懋德先屯平陽，至是以岁暮还太原。庚辰，贼至河津，陷平陽，知府张嶙然走太原，吏民皆降，贼杀西河王等三百人。高杰闻平陽陷，拥兵东下泽州。山西郡县闻贼至，望风迎款。贼遣伪牌辣庑猩轿鳎其辞甚悖。</p>
<p>李自成遣贼陷甘州。先是，凤翔、兰州开门迎贼。贼渡河，庄浪、凉州二卫俱降，遂围甘州，乘夜雪登城。巡抚甘肃林日瑞、总兵郭天吉、同知蓝台等并死之，杀居民四万七千余人。西宁卫尚坚守不下，至明年二月诈降，杀伪官贺锦等。</p>
<p>十七年春正月，李自成称王于西安，僭国号大顺，改元永昌。自成久觊尊号，惧张献忠、老回回相结为患。既入秦，通好献忠。献忠厚币逊词以报之，自成喜，遂僭号。牛金星为丞相，更定六政府尚书等伪官。</p>
<p>三月乙巳，李自成自山西抵京师，环攻九门。丁未，京城陷，帝后崩。丙辰，辽东总兵平西伯吴三桂闻京师陷，帝后殉难，遂缟素发哀，乞师于我大清讨贼，薄山海关，传檄远近。李自成闻之大惊，</p>
<p>胁三桂父襄作书招三桂，令旧将唐通遗三桂书劝降，且言&ldquo;东宫无恙&rdquo;。三桂不答，上书其父，略曰：&ldquo;父既不能为忠臣，桂亦安能为孝子。桂与父诀，请自今日。虽罡付俎旁以诱三桂，不顾也。&rdquo;书至，自成益惧。三桂顿兵山海关，以忠义激将吏，规取京师，唐通不能御，三桂杀贼骑殆尽。初，三桂谕其下曰：&ldquo;吾不忠不孝，何颜立天地间！&rdquo;欲自刎，其下俱曰：&ldquo;将军何至此！吾辈当死战。&rdquo;遂大破贼。己巳，京城外辣庹盼馊桂檄，共约士民缟素复仇，一时都人皆密制素帻。庚午，李自成率兵六万东行，刘宗敏、李过等从之，挟太子、永王、定王、吴襄自随。太子、二王玄帻绿衣，各一兵抱之马上，都人拥观多陨涕。甲戌，李自成向永平。丁丑，吴三桂大破贼于关门。贼初破京师，精锐不过数万，所至虚声胁下，未常经大敌。既饱掠思归，闻边兵劲，无不寒心。自成知成败决于一战，益驱贼连营并进。三桂悉锐出战，无不一当百，奋击杀贼数千人。贼亦贾勇迭进。自成挟太子登高冈，立马观战。贼众三面围三桂兵，三桂兵东西驰突，贼散而复合。我大清兵至，绕出三桂右，所向披靡莫当。自成策马走，诸贼遂大溃，自蹂践死者数万人。诸军分道乘之，杀其大帅五人，夺辎重无算。自成以数千骑急走永平。戊寅，自成遣使赴军中议和，三桂曰：&ldquo;归我太子、二王，速离京城，使锺ね如故，而后罢兵。&rdquo;自成请旋师，如三桂言求和，三桂许之。自成拔营而西。己卯，三桂追贼于永平，又破之。贼奔窜还京师，毁京城外民居数万间，并夷牛马墙，稍迟者杀之，凡数万人。三桂兵压城，自成合兵一十八营以拒战。三桂进攻之，连拔其八寨，斩首二万。自成杀吴襄首，以高竿悬城上，尽杀襄家三十八口。三桂披渥拱翱抻诘兀三军感愤怒，拔刀砍地誓杀贼。</p>
<p>丙戌，李自成自称帝，即位于武英殿，伪磁侯刘宗敏扶创出，平立不拜，曰：&ldquo;尔故我等夷也。&rdquo;伪官皆拜，宗敏不得已，再拜而退。丁亥昧爽，李自成出齐化门西走。先运薪木积宫内，纵火发炮击毁诸宫殿。又烧九门雉楼，火光烛天。先是，三桂知贼将西走，设疑兵于西山，密取酒罂数千，实以石灰，夜埋齐化门道上，上覆浮土。贼万马并驰而出，践罂皆穿，马足惊踣，后骑相压奔，石灰迷目不可视。疑兵远噪以惊之，贼阵大乱。三桂望城中火作，知贼走，绕城而西，追奔三十里。贼马骡俱重载，日行数十里，追兵至，尽弃其辎重妇女。自卢沟至固安百里，盔甲衣服盈路，贼兵散去者又数万。三桂徐收所弃，已逾数百万。贼既得脱西走，三桂复率大兵追贼。至保定，贼还兵而斗，奋击破之。又追破之于定州北，夺其妇女二千，获辎重无算，招降溃贼万余人。自成屯真定，既屡败，愤极，复勒精骑击三桂。三桂兵张两翼以进击，斩其大将三人，首万级。自成大败，还真定，益发兵攻三桂。三桂接战，自晨至晡未决。三桂分兵迭战，自成渐引却。自成中流矢坠马，掖而骑驰还营，即拔营西走，度故关入山西。三桂以兵逐之，及关而止，遂还军京师。</p>
<p>李自成自井陉西行至平陽，分兵守山西诸隘，益发关中兵西攻汉中，陷之。李自成复遣兵出潼关攻掠河南，又遣降贼叛将马科至四川，掠保宁一路。</p>
<p>吴三桂追贼入山西，时西部复攻临洮、甘肃以牵之。自成数战不胜，遂弃山西走西安。我大清兵西伐，李自成合贼数十万，悉锐迎战。铁骑冲坚而入，贼披靡，斩首数万，刘宗敏、田见秀等俱死，贼众大溃，弃西安，走商、雒。丙子，自成弃陕，以兵出潼关，分军为八营，三道俱下，南略地至襄、郏。我大清兵既定三秦，下河南，入楚取荆、襄。李自成南奔辰州，将合张献忠。献忠已入蜀，遂留屯黔陽。部贼亡大半，然尚拥众十余万。乏食，遣贼将四出抄掠，黔陽四境鸡犬皆尽。川湖何腾蛟进攻之。自成营于罗公山，倚险筑堑为久屯计。势弥蹙，食尽，逃者益众。自成自将轻骑抄掠，何腾蛟伏兵邀之，大败，杀伤几尽。自成以数十骑突走村落中求食，村民皆筑堡自守，合围伐鼓共击之。自成麾左右格斗，皆陷于淖。众击之，人马俱毙，村民不知为自成也。截其首献腾蛟，验之左卢伤镞，始知为自成。李过闻自成死，勒兵随赴，仅夺其尸，灭一屯阝而还，结草为首，以衮冕葬之罗公山下。贼诸将奉李过为首，改名李绣，渡湖入险山中，后改名李赤心。群盗俱散亡。</p>
<p>谷应泰曰：国以民为本，民以食为天，故曰积贮者，天下之大命也。史称关中大蹋而三辅寇盗纵横。《周官》荒政十二，而兴大役以业贫民。至若青、徐岁饥，樊崇以起，长垣岁凶，仙芝作乱，盖揭竿之变，往往由于请磬之匮也。况乃汰邮驿，减冗卒，使亡赖奸人无所得衣食，则益煽而为乱，走死地如骛耳。</p>
<p>崇祯之初，锐意恭俭，东南织文，西北游徼，并行裁罢。而李自成以驿胥失职，值饥民不沾泥等倡乱延安，因往从之。又与耿如杞溃兵相合，旬月之间，众至万余，推为闯将。盖溃兵得饥民，则向道既精；饥民得溃兵，则壁垒益厚。又况延绥地连边镇，俗娴弓马，民多犷悍。秦长西陲，雄制列国；唐起灵武，终复两京。揆之自成起事，虽属毛贼，实则劲旅也。此时明察之官，剽锐之将，便当厚集众师，一鼓擒灭。比之唐周上书，马元车裂，宋贤谋乱，鹰扬捕斩，斯为得之。而乃养■坐大，驯致蔓延，此岂非计之失耶！</p>
<p>虽然，自成之起延安也，自秦入豫，由蜀躏楚，转寇关东，僭号襄、邓。十余年之间，曹文诏败之于商、雒，陈奇瑜败之于汉中，左光先败之于富平，左良玉扼之于武关，贺人龙破之于灵、陕，孙傅庭败之于襄城，亦未尝不自缚乞降，投缳引决。而究至狼奔豕突，死灰复燃者，则以号令乖方，韬钤不饬，中朝无良、平之谋，而行间无李、郭之将也。乃者车厢峡之困，自成解甲矣，而更给票免死；兴平、武功之捷，自成计阻矣，而乃缓兵待抚；崤函合围之举，自成坐毙矣，而云&ldquo;围师必缺&rdquo;。又且得臣之猛，按剑行诛，节度之师，同日奔溃，以至嗣昌仰药于前，傅庭阵亡于后，而天下事不可为矣。</p>
<p>自成乃更北攻宁夏，略定三边，东捣居庸，长驱京邑。洎乎禄山陷都，惟事声色；黄巢入篡，大掠赀财。突令言于宜春，坐朱Г于北阙。遂使铜驼榛莽，锺ね灰销。自古潢池之祸，未有若斯之酷者也。</p>
<p>嗟乎！彼自成者，非有殊才绝力，不过狡黠善骑射耳。而谋主牛金星、顾君恩辈，则井窥之智也。孽党刘宗敏、白旺等，则と之猛也。奈何千丈之堤，溃于蚁穴；天府之险，踣于困兽哉！以予论之，假令货贿屏绝，则将必尽材；文法便宜，则权不中制。而又有武侯以兴复自任，晋公以讨贼自效者，即寇虽鸱张，不难一举而扑灭之也。然则颠覆之祸，固当责之庙算欤！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88549.html' class='pagedaohang'>【上一篇】<i>:○甲申之变</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88547.html' class='pagedaohang'>【下一篇】<i>：○张献忠之乱</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>