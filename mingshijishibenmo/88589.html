<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○汪直用事</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○汪直用事</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88590.html' class='pagedaohang'>【上一篇】<i>:○平郧阳盗</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88588.html' class='pagedaohang'>【下一篇】<i>：○曹石之变</i></a></span>
</ul>
<div class="articleContent" id="articleContent"> <p>卷三十七</p>

<p>○汪直用事</p>
<p>宪宗成化十三年春正月，置西厂，命太监汪直讠?刺外事。汪直者，大藤峡瑶种也。瑶贼平，直以幼男入禁中，为昭德宫内使，寻堂御马监事。年少黠谲，上宠之。</p>
<p>先是，妖人李子龙以左道惑众，内使鲍石、郑忠敬信之。夤缘入内府，时引至万岁山观望，谋不轨。锦衣官校发其事，伏诛。自是上锐意欲知外事，乃选锦衣官校善刺事者百余人别置厂于</p>
<p>灵济宫前，号西厂。永乐中，尽﹃建文诸臣，怀疑不自安，始设东厂主刺奸。至是，名西厂，以别东厂也。纵直出入，分命诸校，广刺督责，大政小事，方言巷语，悉采以闻。</p>
<p>二月，籍没福建都指挥杨业家。业少师荣曾孙也。居乡逃罪入京师。锦衣百户韦瑛故无赖，冒内官韦姓者从征延绥，升百户。至是，诣汪直报之，谓业家赀巨万，常杀人，将招纳亡命下海。直喜，发卒捕之。词连兵部主事杨仕伟、中书舍人董?，俱下狱濒死。来竟毙，复遣瑛籍其家。</p>
<p>三月，左都御史李宾奏拟妄报妖言者坐斩。时西厂旗校以捕妖言图官赏。无籍者多为赝书诱愚民。行事者捕之，加以法外之刑，冤死相属，无敢言者，故宾奏之。</p>
<p>夏四月，汪直令韦瑛执左通政方贤、太医院判蒋宗武下西厂狱。礼部郎中乐章、行人张廷网使安南还，刑部郎中武清广西勘事还，浙江布政使刘福起复至京，汪直并令韦瑛执系之。御史黄本云南、贵州清军刷卷还，汪直令韦瑛搜得象笏一，执送锦衣卫，问为民。</p>
<p>五月，罢西厂。时汪直开西厂，罗织数起大狱，臣民悚怵大学士商辂疏言：&ldquo;近日伺察太繁，政令太急，刑网太密，人情疑畏，汹汹不安。盖缘陛下委听断于汪直，而直又寄耳目于群小也。中外騷然，安保其无意外不测之变。往者曹钦之反，皆逯杲有以激之。一旦祸兴，卒难消弥。望陛下断自宸衷，革去西厂，罢汪直以全其身，诛韦瑛以正其罪。&rdquo;疏入，上怒曰：&ldquo;一内竖辄危天下乎！&rdquo;太监怀恩传旨诘责甚厉，辂曰：&ldquo;朝臣无大小，有罪皆请旨收问，直敢擅逮三品以上京官。大同、宣府，北门锁钥，守备不可一日缺，直则一日擒械数人。南京祖宗根本重地，留守大臣，直辄收捕。诸近侍，直辄易置。直不黜，国家安得不危！&rdquo;恩啮指而退，奏上，上立命去西厂。召怀恩数直罪责之，谪韦瑛戍宣府。</p>
<p>兵部尚书项忠削籍为民。初，汪直掌西厂，士大夫无与往还。左都御史王越因西征识韦瑛，遂深相结，日往伺直。吏部尚书尹?偕诸卿贰欲诣直，属越为介。既见直，相率诸卿贰叩头出，直大悦。</p>
<p>一日，项忠途遇直。既过，觉之。追及，下舆谢，忠不为礼。寻辱忠于朝，复遣校卒直上堂，辞色甚厉，忠亦不为礼。而王越谋代忠，又毁短之。直以是衔忠，日掇拾其事，危甚。忠具疏倡九卿劾奏直，令武选郎中姚璧持赴?署名，?曰：&ldquo;本项公所撰，当以兵部为首。&rdquo;璧曰：&ldquo;公六卿长也。&rdquo;?怒曰：&ldquo;今日亦知六卿长乎？&rdquo;即遣人报韦瑛，直愈怒，思有以中忠。</p>
<p>会千户吴绶者，先在楚军挠法，忠逐绶。绶从直营求书记，颇工文词。直喜，得授锦衣副千户。及西厂罢，上有时密召直察外间事，直因以吴绶能文事封进，遂命绶于镇抚司问刑。直乃嗾东厂官校，发江西都指挥刘江、指挥黄宾事诬构忠。给事中郭镗、御史冯?附直，交论忠违法，忠廷辩慷慨不少屈。狱成，竟坐削籍。璧亦降调。璧，故尚书夔子也。</p>
<p>六月，以御史戴缙、王亿言，复西厂，命汪直仍刺事。缙言：&ldquo;近年灾变氵存臻，未闻大臣进何贤，退何不肖。惟太监汪直厘奸剔弊，允合公论。而止以官校韦瑛张皇行事，遂革西厂。伏望推诚任人，命两京大臣自陈去留，断自圣衷。&rdquo;上悦。时缙九年不迁，以觊进，故颂直。其自陈一事，尤直所喜，盖直常恶商辂、李宾难于施行也。亿言：&ldquo;汪直所行，不独可为今日法，且可为万世法。&rdquo;天下闻而唾之。</p>
<p>大学士商辂，尚书薛远、董方，左都御史李宾并致仕，以王越为兵部尚书兼左都御史掌院事。时越附汪直，嗾御史冯瑾排诸大臣。辂既致仕，远等相继自陈去。</p>
<p>十一月，以御史冯?为大理寺丞，戴缙为尚宝司少卿。缙寻擢佥都御史，王亿为湖广按察副使。十四年夏五月，汪直奏请武举设科，乡、会、殿试如进士例。</p>
<p>秋七月，兵部右侍郎马文升抚辽，寻还京。先是，海西兀者都指挥散出哈上书，言开原验放管指挥索其珍珠豹皮。命辽东守臣勘之，管指挥者惧。会散出哈侄产察入贡，指</p>
<p>挥贿之，察乃言其诬。散出哈闻之怒，谋聚众入犯边。守臣乃译番书，招散出哈来广宁面质之。散出哈遂率所部，欲由抚顺关进赴广宁。时参将周俊守开原，恐散出哈至则事泄，遣使驰报广宁守臣，诡云：&ldquo;海西人素不由抚顺进，恐启他日之患。&rdquo;守臣不虞其诈也，即阻之。散出哈已入关，闻之大怒，折矢誓恨去。而辽左诸卫，故有执杀董山之怨，既藉海西之势，遂留散出哈相煽结，合兵入边，势渐炽。汪直惑于王英，谓往抚可邀大功。上欲遣之，怀恩以直年少喜功，同覃昌至南阁，集尚书余子俊、侍郎马文升议，佥言：&ldquo;彼既有使入贡，又屠其家，今若何可以消弭？&rdquo;或言：&ldquo;酬以大官。&rdquo;文升曰：&ldquo;官不足以释其忿。且宋以李继迁为京官，遂至西夏之患。&rdquo;怀恩曰：&ldquo;然则遣大臣同大通事往抚之。&rdquo;众皆曰：&ldquo;诺。&rdquo;既传旨，命马文升、詹升往。直令王英与俱，文升谢之，直深以为恨。</p>
<p>文升疾驰抚顺，纵贡使重陽归谕其众，使知朝廷德意。寻召其部长听宣玺书，慰劳备至。已而海西复纵兵寇掠，文升击败之，旋抚定。事闻，直言：&ldquo;既受抚，何又入寇？&rdquo;终信王英言请自往。诸部闻直声势，久无一人出听抚者。直至开原，文升在抚顺，直不与之接。于是文升所招兀者、野人、堵里吉三百余人皆怒欲归。参将周俊恐败事，谓直曰：&ldquo;不可不请马侍郎来。&rdquo;直乃遣人邀文升。文升驰至，直曰：&ldquo;若之何？&rdquo;文升曰：&ldquo;太监既至，此属即太监招出者也，何间彼此。&rdquo;直揣知事不易，听文升言犒之，遂与文升俱归陽，会闻于上。</p>
<p>秋七月，江西人杨福为称汪直，伏罪。福尝为崇府内使，随入京。既而逃还，过南京，遇所识者，谓其貌酷似直。福乃诈称为直而所识者，即伪为校尉。自芜湖乘传给</p>
<p>廪，历常、苏，由杭州抵四明，有司及市舶官皆屏息奉命，威福大张。既至福州，为镇守太监卢胜所觉，执问如律。十五年夏六月，命汪直同刑部尚书林聪即讯辽东事，逮兵部侍</p>
<p>郎马文升下锦衣狱，谪戍重庆。初，陈钺巡抚辽东，行事乖方。文升更置之，约束不得动。汪直至辽东，钺戎服伏道左，除道饰厨，供帐鲜丽。文升独与直抗礼，颐指左右，左右多誉钺毁文升。钺又乘间讠替之。</p>
<p>会给事中张良劾钺激变属部，逮至京。钺赂直，言：&ldquo;海西皆以文升禁农器，不与交易，故屡寇边。&rdquo;直遂奏文升&ldquo;妄启边衅，擅禁农器&rdquo;。仍遣直同聪往讯。直缪致恭敬，深自结纳于聪，聪上报竟如直言。然文升所禁铁器，非农器也。</p>
<p>秋七月，命汪直行边。冬十月，辽东巡抚陈钺请讨海西，以抚宁侯朱永为总兵，陈钺提督军务，汪直监之。直既至辽东，有头目郎秀等四十人入贡，遇直于广宁，直诬以</p>
<p>窥伺，掩杀之。出塞掩不备，焚其庐帐而还，以大捷闻。论功，加汪直岁禄，监督十二团营。朱永进保国公，陈钺户部尚书。已而海西诸部以复仇为辞，深入云陽、青河等堡，杀掠男妇，</p>
<p>皆支解以徇。边将敛兵不出，钺隐匿不以闻。以太仆少卿王宗彝为佥都御史，巡抚辽东。宗彝故大学士文子也。以郎中督饷辽东，阿汪直，得骤进。</p>
<p>十六年春正月，给事中孙博上言：&ldquo;东、西厂缉事旗校多举细故，中伤大臣。旗校本厕役之徒，大臣乃股肱之任，伤国体，非治世事。&rdquo;疏入，切责。</p>
<p>三月，命太监汪直、保国公朱永、尚书王越率兵出塞，袭敌于威宁，破之，越封威宁伯。夏四月，巡按辽东御史强珍上疏，劾太监汪直、总兵侯谦、巡</p>
<p>抚陈钺前失机隐匿罪。于是都给事中吴原、御史许进等亦以钺为言，比之黄潜善、贾似道。诏罚钺俸，钺因怨王越掌院事纵珍。而汪直适巡边还京，钺郊迎五十里，诉珍承越意旨见劾。直怒，越亦来迓，不见越。巡抚辽东王宗彝遂阿直意，诬珍妄奏，械珍至京，下锦衣卫狱，戌辽东。</p>
<p>秋七月，汪直议征安南。时安南累岁侵扰占城，占城遣使入奏，请讨之，直因献取安南之策。郎中陆容上言：&ldquo;安南臣服中国已久，今事大之礼不失，叛逆之形未著。一旦以兵加之，恐贻祸不细。&rdquo;直意犹未已，传旨索永乐中调军数。时刘大夏在职方，故匿其籍，徐以利害告尚书余子俊，力言沮之，事乃寝。</p>
<p>十七年秋八月，亦思马因寇大同，以威宁伯王越佩征西前将军印镇守，太监汪直监其军。冬十月，巡抚宣府都御史秦?密疏汪直纵旗校扰民，上释之。</p>
<p>?既抵宣府，直以事至，声势ピ赫，他巡抚官率屈礼，?独与抗，直亦不为较。?乃密疏论直。后直还，上问各抚臣贤否，直独称?廉能。上以?疏示直，直叩头伏罪，称?贤不置。</p>
<p>十八年春三月，复罢西厂。先是，有盗越皇城入西内，东厂较尉缉获，太监尚铭以闻，上喜甚，厚赐赉。直闻怒曰：&ldquo;铭吾所用，乃背吾独擅功。&rdquo;思有以倾之。铭惧，潜以直构祸事达于上。上自直行后，李孜省用事，万安结昭德宫，颇揽权，恶直浸婬，上亦渐疏之。于是科道交章奏西厂苛察，非国体。万安亦谓宜罢，刘?不可。上竟罢西厂，中外欣然，?有惭色。</p>
<p>秋八月，调威宁伯王越守延绥，都督许宁代。时万安恐汪直为越所诱，求复用，故有是调。十九年夏六月，调汪直南京御马监。直与总兵许宁不协，巡抚</p>
<p>郭镗以闻，故有是命。方直之贵盛也，车盖所至，有司迎候不及，动遭棰挞，率皆预治具，夙戒以待，使仆从皆醉饱，直然后悦。至是被调，过州县，有司皆避之。直困顿仰卧公馆，孤灯荧然。有知州裴泰者，向供具甚肃具备。适迎谒上官，遇直，直喜求食，曰：&ldquo;吾非复前比矣。吾南行，上意未可测。旦日发，得马夫足矣。&rdquo;泰拱手而立。</p>
<p>秋八月，御史徐镛上疏劾汪直欺罔罪，曰：&ldquo;汪直与王越、陈钺结为腹心，自相表里。肆罗织之文，振威福之势，兵连西北，民困东南，天下之人但知有西厂而不知有朝廷，但知畏汪直而不知畏陛下。渐成羽翼，可为寒心。乞陛下明正典刑，以为奸臣结党怙势之戒。&rdquo;上深纳其言。汪直有罪罢。削王越威宁伯，追夺诰券，编管安陆州。兵部尚书陈钺、工部尚书戴缙、锦衣指挥使吴绶革职为民。起前兵部尚书项忠，复其官。召还马文升，以为左副都御史，巡抚辽东。</p>
<p>初，汪直用事久，势倾中外，天下凛凛。有中官阿丑善诙谐，恒于上前作院本，颇有谲谏风。一日，丑作醉者酗酒状，前遣人佯曰：&ldquo;某官至。&rdquo;酗骂如故。又曰：&ldquo;驾至。&rdquo;酗亦如故。曰：&ldquo;汪太监来。&rdquo;醉者惊迫帖然。旁一人曰：&ldquo;驾至不惧，而惧汪太监何也？&rdquo;曰：&ldquo;吾知有汪太监，不知有天子。&rdquo;又一日，忽效直衣冠，持双斧趋跄而行。或问故，答曰：&ldquo;吾将兵，惟仗此两钺耳！&rdquo;问钺何名，曰：&ldquo;王越、陈钺也。&rdquo;上微哂，自是而直宠衰矣。及其罢斥，中外莫不快之。寻尚铭亦有罪黜，籍其家，得赀数万辇。韦瑛谪万全卫，计要功起用，自撰妖言，诬巫人刘忠兴十余人不轨。会鞫得白，瑛伏诛。</p>
<p>谷应泰曰：有明百余载，海内?安，朝野蒙业，太阿潜移，刑人执柄，中官之祸屡作。至宪宗命汪直设西厂，喟然废书叹曰：嗟呼！法之凉也，国制乱矣。夫千寻之木，必有坏枝；径尺之璧，必有微瑕。故︻纩塞聪，垂旒蔽明，山泽纳污，国君含诟。?鬼张武之金钱，隐河东之酒过。所以匿疵呈瑜，鼓策群力也。</p>
<p>国武好言人过，君子知其见杀；隋文苛细绳下，识者陋其贻谋。乃欲刺事暮夜，讠?人床第，方言巷语，竞入宸聪；瓜蔓枝连，立成大狱。不知竹?钩巨，贤吏薄之，谓其行衰俗恶。况以万乘之尊，行攻讦之智乎？而且委柄匪人，寄权近寺，招致奸民，显行系械。其始也，李膺破柱，将闾呼天。因而权归北寺，狱奏黄门，祸发清流，惨同白马。继也，姜桂皆锄，脂韦成习，呈身宫掖，屈膝私人，中官势成，而主上孤立矣。</p>
<p>宪宗躬法桓、灵，养奸甫、节。卿贰大臣，直皆收问；局司近侍，直得更张。槛车逮治，南署空曹；缇驰行边，北门不守。明世中人，多窃宠灵，亦未有显挈利器，授人断割如宪宗者昔。高皇帝罢锦衣卫狱，焚其械具，垂示子孙，刑人于市，以明大公，勿幽置禁闼，委命奄嬖也。西厂继罢，弊不复革，瑾读直书，魏倾善类。至怀宗手平内乱，晚年东厂，罗捕无遗。商鞅治秦，道无偶语，元济窃蔡，火不夜燃。斯亦酷吏哀痛之风，衰国乱亡之渐也。</p>
<p>彼汪直以大藤瑶贼，幼畜禁中，不思日?宝瑟之忠，妄有禄山赤心之诈。酷好用兵，辄开边衅，海西一役，几激降人。而垂羽北陲，邀功南服，不知南海明珠，寂寥久矣。马文升抚顺推功，刘大夏安南焚籍，大臣之委蛇人国，固如是也。阿丑诙谐悟主，谈笑除奸；覃怀乃心王室，倚毗正人。夫亦寺人女子之流，淳于、优孟之智也与！谈言微中，说人主者又何可不察也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88590.html' class='pagedaohang'>【上一篇】<i>:○平郧阳盗</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88588.html' class='pagedaohang'>【下一篇】<i>：○曹石之变</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>