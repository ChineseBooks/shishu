<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○弘治君臣</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○弘治君臣</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88585.html' class='pagedaohang'>【上一篇】<i>:○刘瑾用事</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88583.html' class='pagedaohang'>【下一篇】<i>：○平固原盗</i></a></span>
</ul>
<div class="articleContent" id="articleContent"> <p>
<p>卷四十二</p>



<p>○弘治君臣</p>
<p>宪宗成化二十三年九月壬寅，皇太子即位，诏赦天下，以明年为弘治元年。妖人李孜省伏诛，妖僧继晓发原籍为民，太常卿道士赵玉芝、</p>
<p>邓常恩谪戍边，番僧国师领占竹等悉革职。斥佞竖梁芳、陈喜等往孝陵司香。先朝妖佞之臣，放斥殆尽。继晓寻伏诛。冬十月，召致仕南京兵部尚书王恕为吏部尚书。初，太监怀恩</p>
<p>以直道屏居凤陽，上素知之，至是召还。恩言大学士万安谀佞，王恕罢方，请上去安而召恕，遂有是命。恕至京，庶吉士邹智往语之曰：&ldquo;三代而下，人臣不得见君，所以事事苟且。公宜先请见君，实时政不善者，历陈上前，庶其有济。一受官职，更无可见时矣。&rdquo;恕善其言。时恕昂重望，其居冢宰，铨政多厘正焉。</p>
<p>十一月，大学士万安罢。先是，安结万贵妃兄弟，进奸僧继晓以固其宠。与李孜省结纳，表里奸弊。上在东宫，稔闻其恶。至是，于内中得一箧，皆密术也。悉署曰&ldquo;臣安进&rdquo;。上遣怀恩持至阁下，曰：&ldquo;是大臣所为乎？&rdquo;安惭汗，不能出一语。已而科道交章论之，遂命罢去。安在道犹夜望三台星，冀复进用。寻卒。</p>
<p>礼部右侍郎丘浚进所著《大学衍义补》，擢礼部尚书。先是，浚以真西山《大学衍义》有资治道，而治国平天下之事缺焉。乃采经、传、子、史有关治国平天下者，分类汇集，附以已意，名曰《大学衍义补》。至是书成，进之。上览之，甚喜，批?曰：&ldquo;卿所纂书，考据精详，论述该博，有辅政治，朕甚嘉之。&rdquo;赐金币，遂进尚书。仍命礼部刊行。十二月，加祀先师孔子笾豆舞佾。</p>
<p>孝宗弘治元年春正月，召南京兵部尚书马文升为左都御史，文升陛见，赐大红织金衣一袭。盖上在东宫时，素知其名故也。文升感殊遇，自奋励，知无不言。</p>
<p>闰正月，诏天下举异才。二月，上耕籍田毕，宴群臣，教坊以杂伎承应，或出亵语。文升厉色曰：&ldquo;新天子当知稼穑艰难，岂宜以此渎乱宸聪！&rdquo;即斥去。</p>
<p>时山陵未毕，而中官郭镛请选妃以广储。谢迁力言不可，文升主之。御史以纠仪下狱，文升谓&ldquo;即位之初，不宜辄罪言官&rdquo;。于是得释，时论伟之。</p>
<p>三月，上视学，释奠先师，吏部尚书王恕请加礼于孔子前，特用币，改太牢。起用谪降主事张吉、王纯，中书舍人丁玑，进士敖毓元、李文祥。先是，五人并以言事远谪，南京吏部主事储?上言：&ldquo;五人者，</p>
<p>既以直言徇国，必不变节辱身。今皆弃之岭海之间，毒雾瘴气，与死为伍，情实可悯。乞取而?之风纪论思之地，则言论风采必有可观。与其旋求敢谏之士，不若先用已试之人。&rdquo;上命吏部皆起用之。</p>
<p>少詹事杨守陈上开讲勤政疏，上嘉之。初开经筵。讲毕，赐讲官程敏政等茶及宴，上皆呼先生而不名。吏部尚书王恕上言：&ldquo;正统以来，每日止一朝，臣下进见，不过</p>
<p>片时。圣主虽聪明，岂能尽察，不过寄聪明于左右。左右之人，与大臣相见者不多，亦岂能尽识大臣贤否。或得之毁誉之言，或出于好恶之私。欲察识之真，必须陛下日御便殿，宣召诸大臣详论治道，谋议政事，或令其专对，或阅其章奏。如此非惟可以识大臣，而随材任使，亦可以启沃圣心而进于高明矣。&rdquo;</p>
<p>马文升条时政十五事，曰选廉能以任风宪，禁摭拾以戒贪官，择人才以典刑狱，申命令以修庶务，逐术士以防扇惑，责成效以革奸弊，择守令以固邦本，严考课以示劝惩，禁公罚以励士风，广储积以足国用，恤土人以防后患，清僧道以杜游食，敦怀柔以安四裔，节费用以苏民困，足兵戎以御外侮。上嘉纳之，悉施行。于内节用一条，云：&ldquo;一应供应之物，陛下量减一分，则民受一分之赐。&rdquo;言尤剀切。</p>
<p>夏四月，右庶子张升劾大学士刘吉，不报。先是，大学士万安、尹直既劾罢，吉附阿科道，建言当超迁，待以不次之位。升遂上疏言：&ldquo;应天之实，以人才为先，人才以辅臣为先。初科道以万安、刘吉、尹直为言，安与直以次罢遣，惟吉独存，遂建言超迁科道。自是无复肯言，而群臣靡然附之。李林甫之密口剑腹，贾似道之牢笼言路，吉实合而为一。请亟遣斥，以应灾异，以回天心。&rdquo;不报。御史魏璋附吉劾升，迁南京工部员外。</p>
<p>六月，王恕上言禁文职夺情起用。上从之。冬十二月，徽州教谕周成进《治安备览》，谓商鞅有见于孔门立信之说，少詹事程敏政摘其狂妄。置不问。</p>
<p>二年春正月，左赞善张元祯上疏，言定圣志，一圣敬，广圣知，劝行王道，反复万言。上嘉纳之。二月，御史汤鼐、寿州知州刘?下狱。先是，万安、刘吉、尹</p>
<p>直在政府尝语鼐：&ldquo;朝廷不欲开言路。&rdquo;鼐即以其言劾之。已而安、直皆免官，鼐与李文祥等以为小人退，则君子进，虽刘吉在，不足虑也。吉使客徐鹏啖御史魏璋以殊擢，使伺鼐。鼐家寿州，知州刘?与书，言梦一人牵牛陷泽中，鼐手提牛角，引之而上。人牵牛，象国姓。此国势濒危，赖鼐复安之兆也。鼐大喜，出书示客。璋以劾之，谓其妖言诽谤。下锦衣狱。辞连庶吉士邹智，智身亲三木，仅余残喘，神色自若，无所曲挠。议者欲处以死。刑部侍郎彭韶辞疾，不为判案。获免，左迁广东石城吏目。大理寺评事夏钅侯上言：&ldquo;主事李文祥、庶吉士邹智、御史汤鼐等皆以言获罪，实大学士刘吉误陛下。岂知刘吉之罪，不减万安、尹直乎？&rdquo;疏留中，钅侯谢病遍。</p>
<p>五月，以刑部侍郎彭韶为吏部左侍郎。王恕为尚书，得韶为贰，皆不避权贵，请谒路绝。六月，京城及通州大雨水，溢坏庐舍，人多溺死。诏求直言，</p>
<p>兵部尚书马文升上疏言：&ldquo;正心谨始，以隆继述。禁奇巧，却珍贡，慎毁誉，重咨询，抑外戚，开言路。&rdquo;所司议行之。三年春三月，中言乞鹰坊、牧马场千顷。户部尚书李敏言：&ldquo;场</p>
<p>止二百余顷，余皆民业，安得夺耕种之地以为飞走之所！&rdquo;上从之。夏四月，定预备仓。冬十一月，有星孛于天津，诏大臣直言时政得失。吏部侍郎彭</p>
<p>韶言：&ldquo;正近侍，慎官爵，厚根本，减役钱。&rdquo;上嘉纳之。礼部尚书耿裕率群臣条时政七事，上谓&ldquo;有防微杜渐之意&rdquo;。左侍郎倪岳上言：&ldquo;当今民日贪，财日匮，宜节俭以为天下先。&rdquo;又言：&ldquo;减斋醮，罢供应，省营缮。&rdquo;上俱采纳焉。</p>
<p>四年春正月，南京国子祭酒谢铎上言修明教化六事：择师儒以重教化之职，慎科贡以清教化之原，正祀典以端教化之本，广载籍以永教化之基，复会馔以严教化之地，均拨历以拯教化之弊。</p>
<p>三月，御史邹鲁诬奏刑部尚书何乔新受馈遗，下狱。先是，乔新每重王恕，不平刘吉，吉衔之。会邹鲁谋升大理寺丞，乔新荐魏绅补之，吉遂嗾鲁有是奏。</p>
<p>礼部尚书耿裕上疏禁自宫，从之。秋八月，吏部尚书王恕恳疏求致仕，不许。恕时有建白，众议谓业已行矣。恕言：&ldquo;天下事苟未得其当，虽十易之不为害。若谓已</p>
<p>行不及改，则古之纳谏如流，岂皆未行乎？&rdquo;恕遇事敢言，有不合，即引疾求退，上每温诏留之。九月，大学士刘吉罢。时上欲封张皇后弟伯爵，吉言必尽封周、</p>
<p>王二太后家乃可。上恶之，使中官至其家，勒令致仕去。初，吉屡被弹章，仍进秩，人呼为&ldquo;刘绵花&rdquo;，谓其愈弹愈起也。或告吉监中老举人为之，吉因奏举人三次不中者，不许会试。至是禁除。</p>
<p>冬十月，命礼部尚书丘浚兼文渊阁大学士。</p>
<p>五年春二月，右谕德王华上疏，略曰：&ldquo;每岁经筵，不过三四御，而日讲或间旬月始一行，则缉熙之功，毋乃或间。虽圣德天健，自能干干不息，而宋儒程颐所谓&lsquo;涵养本源，熏托德性&rsquo;者，必接贤士大夫之时多，宦官宫妾之时少，后可免于一暴十寒之患。&rdquo;上嘉纳之。</p>
<p>三月，巡抚保定都御史史琳奏&ldquo;宦戚假供应夺民园&rdquo;。诏罢还之。夏四月，大学士丘浚上疏言时政之弊，大略言：&ldquo;陛下端身以立本，清心以应务。谨好尚勿流于异端，节财费勿至于耗国，公任用</p>
<p>勿失于偏听，禁私谒以肃内政，明义理以绝奸佞，慎俭德以怀永图，勤政务以弘至治。度可以回天灾，消物异，帝王之治可几也。&rdquo;因拟为二十二条，以为朝廷抑遏奸言，杜塞希求，节财用，重名器之助，凡万余言。上览奏甚悦，以为切中时弊。太监李广以城垣工完，乞恩量加内官俸级，王恕力持不可，止之。</p>
<p>五月，遣廷臣赍内帑银，赈杭、嘉、湖大水。冬十月，中官传旨，以通政经历高禄为本司参议。吏部尚书王恕、侍郎周经执奏止之。十一月，停止生员吏典开纳事例，王恕言：&ldquo;永乐、宣德、正统</p>
<p>间，天下亦有灾伤，各边亦有军马，当时未有开纳事例，粮不闻不足，军民不闻困弊。近年以来，遂以此例为长策。既以财进身，岂能以廉律已。欲他日不贪财害民，何由而得乎？&rdquo;上从之。</p>
<p>六年春正月，诏考察官未及三年被黜者，复其官。从大学士丘浚之言也。三月，亢旱，求直言。吏部左侍郎张悦上弭灾五事，并修德、图治二疏。上嘉纳之。</p>
<p>吏部尚书王恕致仕。时大学士丘浚与恕俱阶太子太保。一日内宴，浚以内阁位恕上，恕以已冢宰，不宜居礼部尚书下，颇有言。会太医院判刘文泰援例求进，事下吏部，格不行。文泰讦奏恕变乱选法及不当令人作《大司马王公传》，详述留中之疏。浚谓恕卖直沽名。恕上疏自劾，乃下文泰狱。恕求去益力，诏允之，命乘传归。于是言官交章劾浚?冒嫉妨贤，上不听。</p>
<p>秋七月，京师大雨雹，礼部尚书倪岳疏弭灾急务，劝上勤圣学，开言路，止无功之赏，停不急之役，黜奸贪，进忠直，上嘉纳之。七年冬十月，西域进狮子，礼部尚书倪岳言：&ldquo;狮者外域之兽，</p>
<p>真伪不可知。使真，非中国宜畜；非真，无为外域所笑。&rdquo;诏还之。</p>
<p>八年三月，中官传旨命内阁撰《三清乐章》。大学士徐溥等上言：&ldquo;三清乃邪妄之说，黩于祭祀，时谓勿钦。且设内阁者，实欲其议政事，论经史，弼正得失，奈何阿顺邪说，以取容悦也！&rdquo;乃止。</p>
<p>十月，诏取番僧领占竹至京，礼部尚书倪岳执奏，给事柴升上言其诞妄，引孟轲、韩愈为证，反复数千言。上读之而悟，诏中止。天下诵之。十二月，倪岳类奏各处灾异，上令诸廷臣同加修省。先是，四</p>
<p>方报灾异，礼部类集，凡岁终一覆，以为故事。岳乃以日月先后，汇分条析，末复援经史，恳切为上言之。户部主事胡?上疏言：&ldquo;灾变异常，皆由奸宦杨鹏、李广所致。&rdquo;不报。</p>
<p>九年闰三月，谕德王华日讲文华殿，讲唐李辅国与张后表里用事。时内侍李广方贵幸，招权纳贿。华讽上，上乐闻之，命中官赐食。六月，兵部尚书马文升请饬武备。</p>
<p>秋八月，大学士徐溥、刘健、李东陽、谢迁疏谏烧炼斋醮。时中官李广以左道被宠，溥等力言其邪妄，引唐宪宗、宋徽宗为戒。上嘉纳之。冬十月，中使取宝坻港银鱼，并取麻峪山银矿，横索害民。顺</p>
<p>天巡抚都御史屠勋疏言不可，诏戒中使，俱止之。十年二月，上屡游后苑，侍讲王鏊侍经筵，讲文王不敢盘于游畋。上悟，纳之。召李广等戒之，曰：&ldquo;今日讲官所指，盖为若辈，</p>
<p>好为之！&rdquo;竟罢游。三月，上御文华殿，召大学士徐溥、刘健、李东陽、谢迁议政事，赐茶而退。东陽谓&ldquo;自天顺末，至今三十余年，尝召内阁，不</p>
<p>过数语即退。是日经筵罢，有此召，因得见帝天姿明睿，庙算周详&rdquo;云。五月，京师风霾，各省地震，诏求直言，祠祭郎中王云凤上言纳忠言，罢左道、斋醮、采办、传奉诸事。上嘉纳之。</p>
<p>秋八月，上欲施恩后家。外戚张氏有河间赐地四百顷，欲并其旁近民田千余顷得之，且乞亩加税银二分。户部尚书周经言：&ldquo;河间地多沮洳。比因久旱，贫民即退滩地耕之，遇潦辄没。即欲加税，将贻无穷之害，不可。&rdquo;疏三四上。后有雄县退滩地，献为东宫庄者，上因经前奏，皆抵之罪。一时贵戚近幸有所陈请，一裁以法，皆敛不得肆。</p>
<p>十一月，诏取太仓银三万两，周经言：&ldquo;皆系小民脂膏。&rdquo;上遂止。十一年秋七月，以浙江大水，户部尚书周经请停织造，从之。九月，清宁宫灾，敕群臣修省。大学士李东陽上疏弊政，上嘉</p>
<p>纳之。以少监莫英等督京、通仓，周经言其弊，不纳。冬十月，太监李广有罪自杀。广以左道见宠任，权倾中外。会幼公主痘殇，太皇太后归罪于广。广惧，饮鸩死。上命搜广家，得</p>
<p>纳贿簿籍，中言&ldquo;某送黄米几百石&rdquo;，&ldquo;某送白米几千石&rdquo;。上曰：&ldquo;广食几何，而多若是？&rdquo;左右曰：&ldquo;黄米，金也。白米，银也。&rdquo;上怒，籍没之。已而太监蔡昭请广祭葬祠额，许之。阁臣言其不可，上命止予祭。</p>
<p>十一月，下诏宽恤天下。议修清宁宫，兵部尚书马文升请发内帑，免征派，停止四川采木之扰。从之。</p>
<p>十二年春正月，给事中杨廉疏：&ldquo;讲书宜用《大学衍义》&rdquo;从之。夏五月，吏部尚书屠镛疏请禁内降，弭灾变，大意言：&ldquo;天下士事诗书而躬案牍，积数十年不可得。而奔竞之士，或缘技艺蒙幸，</p>
<p>如拾芥然，不可以为训。&rdquo;又曰：&ldquo;今日之传奉，即汉所谓西邸之爵，唐所谓斜封之官，宋所谓内批之降。陛下当远宗尧、舜，岂可袭末世之弊辙乎？&rdquo;下所司知之。</p>
<p>六月，刑部侍郎屠勋勘寿宁侯与河间民构田事，直田归民。勋上言：&ldquo;食禄之家不言利，况母后诞毓之乡，而与小民争尺寸地，臣以为不可。&rdquo;上嘉纳从之。</p>
<p>秋九月，南京礼部尚书谢绶因灾异率九卿陈时政二十八事，下所司议行之。冬十一月，清宁宫兴工，诏番僧入宫庆赞，吏部尚书屠镛上疏谏甚剀切，末云：&ldquo;自今以后，乞杜绝僧道，停止斋醮。崇圣贤之正</p>
<p>道，守祖宗之成法。使天下后世有所取则。&rdquo;上悦，从之。十三年春正月，上以法司律例繁多，命刑部尚书白昂会九卿大臣删定画一，颁中外行之。</p>
<p>大学士刘健上言：&ldquo;自古愿治之君，必早朝晏罢，日省万几。祖宗黎明视朝，每日奏事二次。迩者视朝太迟，散归或至昏暮，四方朝贡，奚所瞻观？矧今各边启衅，四方荐灾，尤为可虑。怠荒是戒，励精是图，庶可以回天意，慰人心。&rdquo;上嘉纳之。</p>
<p>二月，命户部侍郎许进往勘河间贵戚田庄。进会巡抚高铨勘之，冤声撼野，至拥州县吏不得行。进遽欲执以复命，铨曰：&ldquo;若是，固为民至意；万一不测，如民重得罪何！请勘实以闻。上雅爱民，必不忍夺其业以利左右。&rdquo;进以为然，遂勘实上疏：&ldquo;系民业，宜予民。&rdquo;上从之。</p>
<p>三月，给事中曾昂上言，以边方调度日烦，请令诸布政司，公帑积贮及均徭羡余，尽输太仓。户部尚书周经言：&ldquo;用不足者，盖以织造、赏赉、斋醮、土木之故。若一切节省，自宜少裕。必欲尽括天下之财，岂藏富于民之意乎？&rdquo;乃止。众皆服其议。</p>
<p>夏五月，吏部尚书屠镛、户部尚书周经各以星变乞致仕，许之。翰林检讨刘瑞上言八事：崇圣德，亲儒臣，严近习，全孝思，旌直言，励士风，畏小民，饬边备。上嘉纳之。</p>
<p>六月，陕西巡抚都御史熊?得玉玺来献。礼部尚书傅瀚言：&ldquo;以史传诸书考之，形制、篆刻皆不类，其为赝作无疑。即使非赝，人主受命在德不在玺。&rdquo;上乃属库藏之。</p>
<p>十四年春正月，陕西地震。南京佥都御史林俊上疏历述汉、晋以来，宫闱内寺柄臣之祸。请减斋醮，清役占，汰冗食，止工作，省暴应，节赏赐，戒逸欲，远佞幸，亲正人。兵部尚书马文升上言：&ldquo;祗畏变异，痛加修省。&rdquo;劝上&ldquo;积金帛以备缓急，罢斋醮以省浪费。止传奉之官，禁奏讨之地。将陕西织造绒褐内臣，早取回京，以苏军民之困。&rdquo;上嘉纳之。礼部尚书傅瀚率九卿疏弭灾、时政三十一事，不报。瀚复言：&ldquo;民心易感，在结之以恩；天意可回，在应之以实。属者所陈，当如拯救，犹恐不及。而侧听弥月，未赐宸断，何以为理？&rdquo;疏入，从之。时南北九卿上疏言事，俱报可。</p>
<p>三月，保定抚臣献白鸦以为瑞，礼部尚书傅瀚劾其不当，奏诏斥遣之。秋九月，诏遣中官王端往武当设像修斋，大学士刘健、吏部尚书倪岳、兵部尚书马文升各疏谏，上遽止。</p>
<p>冬十月，改马文升为吏部尚书。十五年正月，大计天下吏。上召马文升至暖阁，谕之曰：&ldquo;天下</p>
<p>觐吏毕集，卿其用心采访，毋纵毋枉，以彰黜陟。&rdquo;文升顿首曰：&ldquo;陛下图治若此，宗社福也，敢不仰承。&rdquo;乃令中贵人掖之下陛。自是，汰不职者二千余人，皆当。</p>
<p>召两广总督刘大夏为兵部尚书。大夏素以安内攘外为已任，命下，人心翕服。先是，大夏在广东、西，一岁再求去，皆不许。既廷谢，上御帷殿，召问之曰：&ldquo;朕素用卿，而数辞疾何也？&rdquo;大夏对曰：&ldquo;臣老且病，今天下民穷财尽，万一不虞，责在兵部。臣自度力不足办，故辞耳。&rdquo;上默然。居数日，复召问：&ldquo;征敛俱有当，何至今而独言民穷财尽也？&rdquo;大夏对曰：&ldquo;止谓其不尽有常耳，他固未暇论。即臣在广西取铎木，广东市香药，费固以万计。&rdquo;上曰：&ldquo;若向者言之，固已停止矣。其他征敛，可一一议革也。&rdquo;上一日问：&ldquo;诸卫所卒强勇可用否？&rdquo;对曰：&ldquo;向者臣固言民穷，而卒殆甚焉，何以作其锐！&rdquo;上曰：&ldquo;在卫有粮戍征有行粮何乃穷也？&rdquo;对曰：&ldquo;江南困转漕江北困京操他困又不止此，且所谓月粮、行粮者半与其帅共之能无穷耶？&rdquo;上叹息曰：&ldquo;朕在位久不能知何称为人主！&rdquo;乃令九卿大臣，各以其职言军民弊政，而择行之。</p>
<p>二月，吏部尚书马文升上言三事：一曰裁冗官。言近年以来，传奉等官，将有八百余员，每岁?支米不下万石。能减一官，则省一官之俸，宽一分，则民受一分之赐。二曰杜奔竞。言朝觐既已去之，又复留之，故觊觎之徒，干求复进。陛下以此不职之数人可惜，则天下千百万困苦之苍生独不可惜乎？三曰革滥进。边圉多警，许生员纳马入监，有七千余名。川、陕荒歉，守臣又具奏上粮入监，通前共有数万余人。大害选法，人民受害。上皆纳之。</p>
<p>冬十月，上欲于近畿地方团操人马，为左右掖。以问刘大夏，对曰：&ldquo;京西保定地方独设都司，统五卫，仰思祖宗亦即此意。&rdquo;遂将保定两班军万人，发回卫团操。乃有造飞语帖宫门，以诬大夏者。上召大夏示之，曰：&ldquo;宫门岂外人可到？必内臣忿不得私役军为此耳。&rdquo;上又问大夏：&ldquo;兵饷何以常乏？&rdquo;大夏意欲削镇守中贵人，对曰：&ldquo;臣无暇及他镇，即臣在广，而广之会城抚、按、总兵三司，不能敌一中贵人，饷何以不乏？&rdquo;上曰：&ldquo;然。第祖宗来设置此辈已久，安能遽削之。今必令廉如邓原、麦秀者而后补，不然，姑阙焉可也。&rdquo;上复语大夏：&ldquo;诸司言弊政详矣，而不及御马监、光禄寺者何？夫弊莫甚于二曹。&rdquo;大夏曰：&ldquo;上悉之幸甚。在独断而力行之耳！&rdquo;先是，光禄供奉内府，自有常额。成化以来，内员渐繁，常供不足。乃责京师邸户办之，甚苦。至是，大夏因言光禄日办烦费，杀牲数百，既损民财，复亏爱物之仁。上为恻然，即敕兵部侍郎，同给事御史清理裁革。光禄卿艾璞曰：&ldquo;刘东山此奏，岁省扁禄金钱八十余万。古称仁人之言其利溥，此之谓与！&rdquo;然中官因是愈侧目大夏矣。</p>
<p>十六年春二月，敕河南取牡丹三十本，巡抚都御史孙需上疏不可，上命止之。夏五月，京师大旱，兵部尚书刘大夏因言：&ldquo;兵政之弊，未能悉革。&rdquo;乞退，不允，令开陈所言弊端。大夏条上十事，上览奏嘉纳，</p>
<p>命所司一一行之。上又召大夏于便殿，谕之曰：&ldquo;事有不可，每欲召卿议，又以非卿部事而止。今后有当行当罢者，卿可揭帖启朕。&rdquo;大夏对曰：&ldquo;不敢。&rdquo;上问：&ldquo;何也？&rdquo;曰：&ldquo;臣下以揭帖进，朝廷以揭帖行，何异前代斜封墨敕！陛下宜远法帝王，近法祖宗，事之可否，外付府部，内咨阁臣可也。如用揭帖，上下俱有弊，且非后世法，臣不敢效顺。&rdquo;上称善。又尝问：&ldquo;天下何时太平？朕如何得如古帝王？&rdquo;对曰：&ldquo;求治不宜太急，凡用人行政，即召内阁，并执政大臣而议行之，但求顺理以致太平。&rdquo;上曰：&ldquo;刘健尝荐刘宇才堪大用。朕观宇小人，内阁亦岂尽可托？&rdquo;时刑部尚书闵?持法忤旨，上与大夏语及之而怒，大夏曰：&ldquo;人臣执法，不过效忠朝廷，?所为无足异。&rdquo;上曰：&ldquo;古亦有之乎？&rdquo;对曰：&ldquo;舜为天子，皋陶为士，执之而已。&rdquo;上默然，徐曰：&ldquo;?第执之过耳，老成人何可轻弃。&rdquo;竟允?请。一日，上召大夏入御榻前，上左右顾，近侍内臣退避去。奏事毕，复来。大夏对久，欲起不能，上命太监李荣掖大夏出。</p>
<p>十七年春正月，内旨修延寿塔于朝陽门外，大学士刘健疏谏止之。三月，内旨行河南取乐工，巡抚都御史韩邦问疏谏止之。夏五月，敕吏部都察院：&ldquo;比年考察朝觐官，据抚按语多失实。</p>
<p>务备细参访，精白一心，秉持公道。庶几泽被生民，上回天意。其钦承之！&rdquo;六月，小王子寇宣府，刘大夏请屯兵喜峰口、燕河营以备之。</p>
<p>太监{艹由}逵谋帅师捣其营，上召大夏问以王越威宁之捷，大夏曰：&ldquo;臣闻之从征将士，当时所俘获妇稚十数耳。幸而大寇方深入，不相值，值之则无噍类矣。&rdquo;上曰：&ldquo;即尔，太宗何以屡得志？&rdquo;大夏曰：&ldquo;陛下神武故不后太宗，而将领人马，不能什二三拟也。且其时淇国公一小违节制，而举十万众悉委之沙漠，奈何易言之！度今上策，惟有守耳。&rdquo;而戴珊亦从旁赞其语。上遽曰：&ldquo;微二人，吾几为人误。&rdquo;事遂止。珊亦以材见知。上御文华，有所召对，必大夏，再宣必及珊。</p>
<p>秋九月，清宁宫未完，旨下兵部拨军工万人。刘大夏知工少人多，中官有所利为此也，上言减去十分之五。督工者诉于上，上令内阁拟旨切责之。大学士刘健曰：&ldquo;爱惜军人，兵部职也。大夏每以老辞位，温旨勉留，犹未已。若切责旨下，彼将以不职辞。&rdquo;上欣然纳之，用军夫卒如所裁之数。</p>
<p>召大学士刘健等议日讲事，上曰：&ldquo;讲书须推明圣贤之旨，直言无讳。若恐伤时，过为隐覆不尽，虽日进讲，亦何益乎！且先生辈与翰林诸官，是辅导之职，皆所当言。&rdquo;健对曰：&ldquo;臣等若不敢言，则其余百官无复敢言者矣。&rdquo;上曰：&ldquo;然。&rdquo;谢迁曰：&ldquo;圣明如此，臣等敢不尽心。&rdquo;诸臣叩头出。</p>
<p>十一月，巡抚保定都御史王?奏请免立皇庄等六事，上纳之。十八年春正月，上召兵部尚书刘大夏、左都御史戴珊面议政事。议毕，上曰：&ldquo;述职者集矣，大臣皆杜门。若二卿，虽开门延客，谁</p>
<p>复以贿赂通也。&rdquo;因各手白金一定赐之，曰：&ldquo;小佐尔廉。&rdquo;且属&ldquo;无廷谢，恐他人或觖望&rdquo;。一日，欲有召，大夏在班，而上不之见。次日，谕大夏：&ldquo;吾欲</p>
<p>召卿，卿不在班。恐不免御史纠，故已之。&rdquo;珊尝以老病乞骸鼻，不允。属大夏一从臾，上谓：&ldquo;卿珊何亟求</p>
<p>去？&rdquo;珊不敢对，大夏为言：&ldquo;珊实病。&rdquo;上曰：&ldquo;主人留客坚，客且为强留，独不能为朕留耶？且天下尚未平，何忍舍朕！&rdquo;已，泫然者久之，珊与大夏皆叩首泣。珊出而语大夏曰：&ldquo;死此官矣。&rdquo;</p>
<p>巡抚保定都御史王?疏乞罢诸内?田，尽遍之民。下部知之。二月，上谕各司大小诸臣曰：&ldquo;朕方图新理政，乐闻谠言。除祖宗成宪定规不可纷更，其余事关军民利病，切于治体，但有可行者，</p>
<p>诸臣悉心开具以闻。&rdquo;三月，户部主事李梦陽上书指斥弊政，反复数万言，内指外戚寿宁侯尤切至。疏入，皇后母金夫人及张鹤龄深恨之，日泣诉于上</p>
<p>前。上不得已，下梦陽狱。科道交章论救，金夫人犹在上前泣涕，求加重刑。上怒，推案起。既而法司具狱词以请，上径批&ldquo;梦陽复职，罚俸三月。&rdquo;他日，上游南宫，二张夜入侍酒，皇后、金夫人亦在。上独召大张膝语，左右莫闻知。第遥见大张免冠触地，盖因梦陽言罪寿宁也。既而刘大夏被召便殿，奏事毕，上曰：&ldquo;近日外议若何？&rdquo;大夏曰：&ldquo;近释李梦陽，中外欢呼，至德如天地。&rdquo;上曰：&ldquo;梦陽疏内&lsquo;张氏&rsquo;二字，左右谓其语涉皇后，朕不得已下之狱。比法司奏上，朕试问左右作何批行。一人曰：&lsquo;此人狂妄，宜杖释之。&rsquo;朕揣知此辈欲重责梦陽致死，以快宫中之忿。朕所以即释复职，更不令法司拟罪也。&rdquo;大夏顿首谢曰：&ldquo;陛下行此一事，尧、舜之仁也。&rdquo;</p>
<p>太常寺卿张元祯上疏，劝经筵讲《太极图》、《西铭》性理诸书，上急索《太极图》以观，曰：&ldquo;天生斯人，以开朕也！&rdquo;五月，帝不豫。庚寅，召大学士刘健等受顾命。健等入干清宫，</p>
<p>至寝殿，上便服坐榻中，健等叩头，上令近前。健等直叩榻下，上曰：&ldquo;朕承祖宗大统，在位十八年，三十六岁矣。乃得此疾，殆不能兴，故与诸先生相见时少。&rdquo;健等曰：&ldquo;陛下万寿无疆，安得遽为此言？&rdquo;上曰：&ldquo;朕自知之，亦有天命，不可强也。&rdquo;因呼水氵敕口。掌御药太监张愉劝上进药，不答。上又曰：&ldquo;朕为宗祖守法度，不敢怠荒，然亦诸先生辅助之力。&rdquo;因执健手，若将永诀者。上又曰：&ldquo;朕蒙皇考厚恩，选张氏为皇后，生东宫，今十五岁矣，尚未选婚。社稷事重，可即令礼部举行。&rdquo;皆应曰：&ldquo;诺。&rdquo;时诸内臣罗跪榻外，上曰：&ldquo;受遗旨。&rdquo;太监陈宽扶案，季璋捧笔砚，戴义就前书之。上曰：&ldquo;东宫聪明，但年幼，好逸乐，诸先生须辅之以正道，俾为令主。&rdquo;健等皆叩首曰：&ldquo;臣等敢不尽力。&rdquo;诸臣出。翼日，上崩。</p>
<p>谷应泰曰：三代而上，成、康、启、甲尚矣。降是，其汉文、宋仁乎？乃予所闻，于明之孝宗近是。人主在襁褓，则有阿姆之臣；稍长，则有戏弄之臣；成人，则有嬖幸之臣；即位，则有面谀之臣。千金之子，性习骄佚，万乘之尊，求适意快志，恶闻已过，宜也！汉文止辇受言，张释之、冯唐皆以片言悟主；宋仁开天章阁图治，韩、范、富、欧无不先后登朝。</p>
<p>孝宗之世，明有天下百余年矣。海内?安，户口繁多，兵革休息，盗贼不作，可谓和乐者乎！而孝宗恭俭仁明，勤求治理，置亮弼之辅，召敢言之臣，求方正之士，绝嬖幸之门。却珍奇，放鹰犬，抑外戚，裁中官，平台暖阁，经筵午朝，无不访问疾苦，旁求治安。非如曲江兴庆，赏花钓鱼，歌凤凰于卷阿，醉丰草于湛露，流连清燕，拟迹成周，恣咏太平，比踪虞德者也。当是时，冰鉴则有王恕、彭韶；练达则有马文升、刘大夏；老成则有刘健、谢迁；文章则有王鏊、丘浚；刑宪则有闵?、戴珊。夫孔甲好龙，真龙降豢；孝武好马，天马西来。上所好者，下有甚焉。延揽之门开，外吏封还诰敕；诽谤之禁疏，小臣执奏椒姻。黄钟大吕，能生瓦石之音；帝室皇居，不弃栌?延之器。雍雍济济，斯为盛矣！</p>
<p>然而郭镛、李广以中宫进，寿宁、二张以外戚进，烧炼斋醮以方士进，番僧庆赞以沙门进。夫弘恭、石显，已在病已之朝；廖光、防骘，不绝马、邓之世。牛腹玉杯，能号后元；译书天竺，进自永平。盖盛陽之月，必有伏陰，舜、禹之朝，不无共、鲧。得志则虎变，失志则鼠伏，用之则风生，不用则泥蟠。是故管隰在朝，刁开难乱；孔明作相，黄皓无权。世岂有无小人之日哉？人君进贤退不肖之间，安危倚伏不可不审也。</p>
<p>闻帝与张后情好甚笃，终身鲜近嫔御。琴瑟专一，出自掖庭，玄鸟呈祥，遂在中宫，尤舌今仅事云。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88585.html' class='pagedaohang'>【上一篇】<i>:○刘瑾用事</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88583.html' class='pagedaohang'>【下一篇】<i>：○平固原盗</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>