<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○故元遗兵</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○故元遗兵</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88617.html' class='pagedaohang'>【上一篇】<i>:○太祖平夏</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88615.html' class='pagedaohang'>【下一篇】<i>：○略定秦晋</i></a></span>
</ul>
<div class="articleContent" id="articleContent"> <p>
<p>卷十</p>



<p>○故元遗兵</p>
<p>太祖洪武三年春正月癸巳，上以王保保为西北边患，命右丞相信国公徐达为征虏大将军，浙江行省平章李文忠为左副将军，都督冯胜为右副将军，御史大夫邓愈为左副将军，汤和为右副将军，往
征沙漠。上问诸将曰：&ldquo;元主迟留塞外，王保保近以孤军犯我兰州，其志欲侥幸尺寸之利，不灭不已。卿等出师，当何先？&rdquo;诸将皆曰：&ldquo;保保之寇边者，以元主之犹在也。若以师直取元主，则保保失势，可不战而降。&rdquo;上曰：&ldquo;王保保方以兵临边，今舍彼而取元主，是忘近而趋远，失缓急之宜，非计之善。吾意欲分兵二道：一令大将军自潼关出西安，捣定西，以取王保保；一令左副将军出居庸，入沙漠，以追元主，使彼此自救，不暇应援。元主远居沙漠，不意吾师之至，如狐豚之遇猛虎，取之必矣。事有一举而两得者，此是也。&rdquo;诸将皆曰：&ldquo;善。&rdquo;遂受命而行。</p>
<p>二月，北平守御华云龙克云州，获元平章火儿忽答、右丞哈海等。大同指挥金朝兴克东胜州，获元平章荆麟等。大同都督同知汪兴祖克武州、朔州，获元知院马广等。</p>
<p>夏四月，大将军徐达率师出安定。初，达师至平西，王保保退屯车道岘，达遣左副将军邓愈立栅逼之。至是，出安定，驻沈儿峪口，与王保保隔深沟而垒，一日数战。王保保发兵千余人，出间道，从东山下，潜劫东南垒，一军皆惊。左丞胡德济仓卒不知所出，达率亲兵击之，斩东南垒赵指挥及将校数人以徇，军中股栗。明日，整众出战，诸军争奋，遂大败保保兵于川北乱冢间，擒元郯王、文济王及国公阎思孝、平章韩札儿、虎林赤、严奉先、李景昌、察罕不花等官一千八百六十五人，将校士卒八万四千五百余人，获马万五千二百八十余匹，骆驼驴骡杂畜称是。保保仅与其妻子数人从古城北遁去，至黄河，得流木以渡，遂由宁夏奔和林。都督郭英追至宁夏，不及而还。保保至和林，元嗣主爱猷识理达腊复任以事。徐达以胡德济失律，械送京师，上念其旧劳，特赦之。仍遣使谕达曰：&ldquo;将军欲效卫青不斩苏建，独不见穰苴之待庄贾乎？胡左丞失律，正当就军中戮之。今归之朝廷，朝廷必议其功过。彼常守信州，救诸全，皆有功，不忍即加诛。惧将军缘此缓其军法，是用遣使即军中谕意。&rdquo;</p>
<p>五月丁酉，左副将军李文忠、左丞赵庸师出野狐岭，擒元平章祝真，进败元太尉蛮子、平章沙不丁朵耳只八刺等于白海之骆驼山。遂次开平，元平章尚都罕等降。都督孙兴祖率燕山右卫指挥平定、大兴左卫指挥庞?，兵次三不刺川，遇元兵力战，皆没于五郎口。海宁卫指挥副使孙虎率兵至落马河，及元太尉买驴战，死之。</p>
<p>癸卯，李文忠克应昌。文忠率师趋应昌，未至百余里，获元骑问之，知四月二十八日庚申君已殂。文忠督兵兼程而进，遇元兵，一战败之。追至应昌，围其城，获元主孙买的里八刺并后、妃、宫人、诸王、省院达官、士卒等，宋代玉玺、金宝一十五，宣和殿玉图书一、玉册二，镇国玉带、玉斧各一，及驼马牛羊无算，惟太子爱猷识理达腊与数十骑遁去。文忠率精骑追之，至北庆州，不及而还。道兴州，降其兵民三万七千人，至红罗山，又降其兵民万六千余人。捷闻至京师，百官称贺，上命礼部榜示，凡经仕元者不与。又以庚申君不战而奔，克知天命，谥曰顺帝。上又自为祭文曰：&ldquo;生死废兴，非一时之偶然，乃天地之定数。古之圣贤，于是四者一或临之，不为之变，何也？盖知天命而不惑者也。君之祖宗，昔起沙漠，弯弓矢，入我中国，横行天下，九彝八蛮，尽皆归之，非天命不至此。及君之父子，正当垂衣守成之时，而盗生汝、颍，华夏騷然，号令不行，以致失国。此人事欤？天道欤？朕于其时，非有三军六师以威天下，乃代君家而为民主，亦莫非天命也。曩者，君王沙漠，朕主中国。君与群臣乃固执不移，致边警数兴。今闻君没于沙漠，朕用恻然。特遣人致吊，奠以牲醴，以享尔灵，尔其鉴之！&rdquo;</p>
<p>六月，李文忠遣人送俘获元诸王买的里八刺等及其宝册至京师，省臣杨宪等请以买的里八刺献俘于庙，宝册令百官具朝服进。上曰：&ldquo;宝册贮之库，不必进也。古者虽有献俘之礼，武王伐殷，曾用之乎？&rdquo;宪对曰：&ldquo;武王事殆不可知，唐太宗尝行之。&rdquo;上曰：&ldquo;太宗是待王世充，若遇隋之子孙，恐不行此礼。元人入主中国，百年之内，生齿甚繁，家给人足，朕之祖先亦预享其太平。虽古有献俘之礼，不忍加之，只令服本俗衣以朝。朝毕，赐以中国衣冠，就令谢恩。&rdquo;复谓宪曰：&ldquo;故国之妃，朝于君者，元有此礼，不必效之，亦令衣本俗衣，于中宫朝见。见毕，赐中国之服，亦令谢恩。&rdquo;乙亥，买的里八刺朝见奉天殿，其母及妃朝见坤宁宫，俱赐以中国服，及赐第宅于龙山，封买的里八刺为崇礼侯。丁丑，颁平定沙漠诏于天下，仍遣使赍诏谕安南、高丽、占城。是日，百官表贺，上谕之曰：&ldquo;当元之季，君则晏安，臣则■扈，国用不经，征敛日促，天怒人怨，盗贼蜂起，天下己非元有矣。朕取天下于群雄，非取天下于元氏。向使元君克畏天命，不自暇逸，其臣各尽乃职，罔敢骄奢，天下豪杰其得乘隙而起耶！&rdquo;遣使诏谕元宗室部落臣民。</p>
<p>元宗室四大王初遁入静乐岢岚山中，结寨自固。至是，率众寇武州，太原指挥程桂等击败之。追至龙尾庄，四大王遁走，获其三大王脱忽的帖木儿送京师。</p>
<p>乙酉，左副将军邓愈招谕吐番，元陕西行省吐番宣慰使何锁南普诣军门降，镇西武靖王卜纳刺亦以吐番诸部来降。追元豫王至西黄河，抵黑松林，杀阿撒秃干。于是河州以西，甘朵、乌思藏等部皆来归，征哨极甘肃西北数千里始还。九月，命指挥韦正守河州。正初至河州，城邑空虚，人骨山积，将士见之，咸欲弃去。正语之曰：&ldquo;正受命率公等出镇边陲，当不避艰险，报国恩。今既至此，无故弃去，一旦遂生戎心，其谁御之？吾与若等死亡无地，妻孥不得相保，毋宁死于王事乎！&rdquo;于是众感激如命。正日夜抚循军民，河州遂为乐土。</p>
<p>冬十一月壬辰，大将军徐达、左副将军李文忠等还至龙江，车驾出劳于江上。四年春正月，命魏国公徐达往北平训练军士，缮治城池，给守边将士衣。</p>
<p>二月甲戌，元辽陽守将平章刘益降。先是，遣断事黄俦诏谕辽陽诸处官民帅众归附，益遂以辽东州郡地图并籍兵马钱粮之数，遣右丞董遵、佥院杨贤奉表来降。诏置辽东卫指挥使司，以益为指挥同知。未几，元平章洪保保、马彦?共谋杀益。张良佐、房?复擒彦?杀之，保保走纳哈出营，辽东之众因推良佐、?权卫事。至是，良佐以闻，并遣使贡马，上元所授印章、宣敕、金牌，献贼杀刘益逆党，仍上其事于中书省曰：&ldquo;本卫地方辽远，僻处海隅。肘腋之间，皆为敌境。元平章高家奴固守辽陽山寨，知院哈刺张屯驻沈陽古城。开元则有丞相也速之兵，金山则有太尉纳哈出之众，彼此相依，互为声援。今洪保保逃往其营，必有构兵之衅。乞留断事吴立镇抚军民，先将逆党八丹、知院僧儿械送京师。&rdquo;诏以良佐、?为辽东卫指挥佥事。</p>
<p>魏国公徐达徙北平山后之民三万五千八百户散处卫府，籍为军者给衣食，籍为民者给田以耕，凡已降而内徙者三万四千五十六户。寻命达自北平往山西操练士马。</p>
<p>秋七月，辽东卫奏元纳哈出据金山为边患，遣黄俦赍书谕之曰：&ldquo;比者元纲解纽，红巾起于汝、颍，群盗?扁于中原，僭名号者继出。小明王称帝于亳，徐真一称帝于蕲，陈友谅称帝于九江，张士诚称王于姑苏，明玉珍称帝于西蜀。拥兵数万，割据中原，垂二十年。朕本淮民，为群雄所逼，集众渡江，与将军会于太平，比待他俘，特加礼遇。且知将军为名家，特释北归，今又十七年矣。朕见群雄无成，遣兵四出，北平中原，南定闽、粤，东取方氏，西收巴蜀，四帝一王，皆为俘馘，元君奔亡，华夏悉定，此天命非人力也。近闻将军居金山，大张威令。吾兵亦守辽左，与将军旌旗相望。将军若能遣使通问贡献，姑容就彼顺其水草，自守一方。不然，大厦将倾，非一木可支，衅之后先，惟将军自思之。&rdquo;俦至金山，纳哈出拘留不还。</p>
<p>置辽东都指挥使司，以马云、叶旺为都指挥使，吴泉、冯祥为同知，王德为佥事，总辖辽东诸卫军马。上以刘益之变，纳哈出未附，特命云等镇之。云等由登莱渡海，驻兵金州，招降元参政叶廷秀，攻走平章高家奴，遂进至辽东，完城缮兵，一方遂安。命靖海侯吴祯帅舟师运饷辽东。</p>
<p>淮安侯华云龙统兵至云州，谍知元平章僧家奴营于牙头，夜遣精兵袭之，突入其营，擒僧家奴，尽俘其众，获驼马四百余匹。进至上都大石岸，攻破刘学士寨，击败驴儿国公于高州武平，悉众北奔。又遣指挥孙恭等帅兵口北，招谕惠王伯都不花、储王伯颜不花、宗王子蛮伯帖木儿等。冬十二月丙戌，遣人送伯都不花等至京，上命赐第宅、袭衣、什器等物，仍月给钱米有差。</p>
<p>五年春正月乙丑，诏赐魏国公徐达、曹国公李文忠、宋国公冯胜交趾弓五十、彤弓百。庚午，命达为征虏大将军，出中路，文忠为左副将军，出东路，胜为右副将军，出西路，三道并进，以清沙漠。中路由雁门趋和林，东路由居庸出应昌，西路由金兰趋甘肃。</p>
<p>三月，徐达抵山西境，都督蓝玉为前锋，败保保游骑于野马川。丁卯，复败保保于土刺河，保保遁，与贺宗哲合，而拒我师于岭北。时师数发，■而心轻敌，骤与之战，不利，死者万余人。达固垒而救之，故彻侯功臣无死者，保保亦不敢入塞。偏将军汤和遇别部于断头山，亦败。</p>
<p>冯胜师次兰州，傅友德率骁骑五千为前锋，直趋西凉，遇元沙实罕兵，击败之。追至永昌，又败元太尉朵儿只巴于忽刺罕口，大获其辎重牛马。进至扫林山，胜等师亦至，共击元兵，走之。友德手射死其平章卜花，追斩四百余人，降太尉锁纳儿加、平章管著等。</p>
<p>夏六月戊寅，元将上都驴知大军至，率所部吏民八百三十余户迎降。胜抚辑其民，留兵守之。进至亦集乃路，守将卜颜帖木儿全城降。师至别驾山，元岐王朵儿只班遁去，追获其平章长家奴等二十七人及马驼牛羊十余万。友德复引兵至瓜沙州，又败其兵，获金银印、马驼牛羊二万而还。</p>
<p>李文忠率都督何文辉等兵至口温，敌闻之，夜弃营遁，获其牛马辎重无算。遂进至合刺莽来，敌部落惊溃。复进至胪朐河，文忠下令曰：&ldquo;兵贵神速，千里袭人，难以负重。&rdquo;乃留辎重胪朐河，令部将韩政等守之，士卒人持二十日粮，兼程而进。至土刺河，元太师合刺章蛮子悉众渡河，留其妻子北向，而严骑以待。文忠督兵力战，战数合，敌稍却。复进至阿鲁浑河，敌兵益众，搏战不已。文忠马中流矢，急下马持短兵接战。从者刘义直前奋击，以身蔽文忠。指挥李荣见事急，以所乘马授文忠，自夺敌骑乘之。文忠得马，气益厉，据鞍横槊，麾众更进。于是士卒鼓勇，皆殊死战，敌败走。逐北至骋海，敌兵益大集，文忠乃勒兵据险自固，而多张疑兵，纵所获马畜于野，示以闲暇。居三日，敌疑有伏，不敢逼，稍稍引去，文忠亦解而归。迷失道，至桑哥儿麻，乏水，渴死者甚众，文忠患之。忽所乘马跑地长鸣，泉水涌出，士马赖以俱济。是役也，顾时与文忠分道入沙漠，粮且尽，遇元兵，士卒疲乏不能战。时奋勇独引麾下数百人，跃马大呼，击败之，掠其辎重牛马还，军复大振。曹良臣至阿鲁浑河，孤军深入，败没，骁骑卫指挥使周显、振武卫指挥同知常荣、神策卫指挥使张耀俱死焉。秋七月乙未，文忠以所获故元官属子孙及军士家属一千八百四十余人送至京师。</p>
<p>九月丁巳，吴祯遣送辽东元平章高家奴，知枢密院高大方，同佥高世举、张海马，辽陽路总管高赋等至京师。冬十一月壬申，命赏甘肃京卫军士。时冯胜等以匿所获马骡牛</p>
<p>羊不赏，上曰：&ldquo;祭遵为将，忧国奉公，曹彬平江南，所载惟图书。汝等当法古人，省豹以补过。&rdquo;诸将叩头谢。十二月壬寅，遣使赍书与元幼主。又与元臣刘仲德、朱彦德书</p>
<p>曰：&ldquo;人臣致身于君，贵有终始。至正之君，蒙尘而崩，幼主初立，朝之大臣无不叛去，独二生竭力事之，诚可嘉尚。今特遣使者谕君数事，且令取其子买的里八刺拉归。二生宜察之，母教人以倔强绝父子之道，尔君宗祀不绝，二生家族亦可长保。如其不然，六军出讨，旌旗蔽塞于陰山，二生身膏草野，固奇男子事也，或不能徇国，偷生免死，何面目与朕相见！惟熟虑之。&rdquo;</p>
<p>六年春正月壬子，命魏国公徐达、曹国公李文忠往山西、北平练兵防边。夏四月，华云龙奏上诸关防守事宜：&ldquo;东自永平、蓟州、密云西至五灰岭外隘口，通一百二十一处，相去约二千二百里。其王平口</p>
<p>至官坐岭关隘有九，约去五百余里，俱冲要之地，并宜设兵守之。紫荆关及芦花山岭尤为要路，宜设千户所御守。&rdquo;从之。六月甲申，武、朔等州边警。时大将军徐达驻师临清，报至，</p>
<p>遣临江侯陈德、巩昌侯郭兴将兵击之。秋八月丙子，河州土门峡边警，千户王才战死。陈德、郭兴兵至达答刺海子口遇敌骑，击败之，生擒其同佥实</p>
<p>都等，斩首六百级，获驼马牛羊千头，余众溃去。冬十月，凉州屡有边患，都指挥宋晟率兵讨之，追至亦集之地，斩其渠帅也速儿，杀获甚众，又招降其国公吴把都等。</p>
<p>十一月壬子，徐达等击元兵于怀柔三角村，擒其平章康同佥。李文忠出朔州，擒元太尉伯颜不花。七年春正月，曹国公李文忠败敌于白登，俘其国公孛罗帖木儿。</p>
<p>文忠驻代县，遣将各出，擒平章陈安礼、木厝飞于三不刺，斩其将珍珠骡于顺宁陽门。二月癸亥，临江侯陈德获鞑靼秃鲁迷失等九十七人于会宁诸处，</p>
<p>六安侯王志获鞑靼一百余人于朔州诸处，俱送京。三月丁卯，敕大将军徐达分布六安侯王志、南雄侯赵庸驻山西，荣陽侯杨?、汝南侯梅思祖驻北平屯种。达与李文忠、冯胜还京师。</p>
<p>乙亥，兰州八里麻民郭买的叛，诱番兵入寇，诏立赏格购捕之。兰州卫遣其兄着沙与其弟火石歹往招之，郭买的不从，着沙、火石歹夜斩其首以归。事闻，上曰：&ldquo;买的罪固当死，然为兄弟者，告之不从，执之而已，手自刃之，有乖大伦，若赏之，非所以令天下也。但以所获牛马给之。&rdquo;</p>
<p>夏四月己亥，都督佥事蓝玉率兵攻兴和，元将脱因帖木儿弃城走。丙辰，命宋国公冯胜、卫国公邓愈、中山侯汤和、巩昌侯郭兴复镇北边。戊午，都督佥事金朝兴等获元太尉卢伯颜不花、平章帖木儿不花等于黑城子等处。河南都指挥使缪道获元参政等官于圣山儿等处而还。</p>
<p>秋七月，曹国公李文忠督兵攻大宁高州火石崖，克之，斩元宗王朵朵失里，擒承旨百家奴。八月丙辰，追击之于丰州，擒其帅十二人，部众百余人，马驼牛羊万计。鲁王败走，追斩之，获其妃蒙哥及其印，并斩其司徒答俊海、平章把都、知院忽都等。</p>
<p>九月丁丑，遣崇礼侯买的里八刺北还。上谓廷臣曰：&ldquo;崇礼侯买的里八刺南来五载，能无父母乡土之情！&rdquo;于是厚礼而归之，选老成宦者二人送行。复遗其父爱猷识理达腊织文金绮锦衣各一袭。辞行，上谕之曰：&ldquo;尔本元君子孙，国亡就俘。曩即欲遣归，以尔年幼，道里辽远，恐不能达。今既长成，朕不忍令尔久客于此，故特遣归，见尔父母，以全骨肉之恩。&rdquo;又谕二宦者曰：&ldquo;此尔君之嗣也，不幸至此，长途跋涉，尔善视之。&rdquo;因遗书谕元主爱猷识理达腊。</p>
<p>八年夏五月，诏永嘉侯朱亮祖同颍川侯傅友德率师往北平备边。八月，故元王保保卒。保保自定西之败走和林，元嗣主复任以政，后从徙金山之北。至是，卒于合刺那海之衙庭，其妻毛氏亦自</p>
<p>缢死。上一日宴，谓群臣曰：&ldquo;天下谁为男子者？&rdquo;皆对曰：&ldquo;无如常国公，所将不过万人，而横行无留阵。&rdquo;上乃拊髀叹曰：&ldquo;是遇春耶！我得而臣之。我竟无以臣王保保，真男子也。&rdquo;竟册其妹为秦王妃。</p>
<p>冬十二月癸巳，元太尉纳哈出寇辽东，守将马云、叶旺击败之。先是，上敕辽东都司曰：&ldquo;今天寒冰结，敌必乘时入寇，宜坚壁清野以待之，慎勿与战，使其进无可得，退有后虑。伏兵险阻，扼其归路，可坐而致也。&rdquo;至是，果入寇。都指挥使马云等探知纳哈出将至，命盖州卫指挥吴立、张良佐等严兵城守，敌至，坚壁勿战。及纳哈出至，见城中备御严，不敢攻，乃越盖州城径趋金州。时金州城垣未完，军士寡少，指挥韦富、王胜等闻寇至，督励士卒，分守诸城门，选精锐登城以御之。纳哈出礻卑将乃刺吾自恃其骁勇，率数百骑径至城下挑战。城上发弩射之，乃刺吾被伤闷绝，遂获之，寇势大阻。富等复纵兵出击，纳哈出不利，虑援兵且至，引兵退走。以盖州有备，不敢经其城，乃由城南十里外沿祚河道归。都指挥叶旺策其将退，先引兵趋祚河。自连云岛至窟驼塞十余里，缘河叠冰为墙，以水淋之，经宿，皆凝冱，隐然如城。藏钉板于沙中，设■马?于平地，伏兵以待之。命老弱卷旗登两山间，戒以闻炮即■旗。马云于城中亦立大旗。令定辽前卫指挥周鹗及吴立等各严兵以候，四顾寂若无人。已而敌骑至，旺等俟其过城南，炮发，伏兵四起，两山旌旗蔽空，鼓声雷动，矢石雨下。纳哈出仓皇北奔，趋连云岛，遇冰城，马不能前，皆■入?中，遂大溃。云于城中亦出兵追击，至将军山必栗河，斩戮及冻死者甚众。旺等复乘胜追至猪儿峪，获其士马无算，纳哈出仅以身免。</p>
<p>九年春正月，擢马云、叶旺都督佥事。命中山侯汤和、颍川侯傅友德帅师往延安防边，谕曰：&ldquo;自古重边防，边安则中国无事，而四裔可以坐制。今延安地控西北，元骑聚散不常，若待其入寇而后防之，则塞上之民必将受害。卿等至边上，当严为之备，虽不见敌，常若临敌。&rdquo;三月，汤和等至延安，元伯颜帖木儿遣人请和。上闻之，召诸将悉还，独留傅友德屯边以备之。敕谕友德曰：&ldquo;无事而请降，兵法所戒，尔其慎之！&rdquo;四月，伯颜帖木儿果乘间犯边，傅友德设伏大败之，俘其众，获马畜辎重无算，元平章兀纳歹遂执伯颜帖木儿以降。</p>
<p>十一月，吐番所部川藏邀阻乌思藏使者，掠其辎重。命卫国公邓愈为征西将军，都督沐英为副将军，率兵讨之。十年夏四月，邓愈、沐英等至西番，分兵为三道，并力齐入番</p>
<p>部川藏，覆其巢穴，穷追至昆仑山，斩首无算，俘男女一万，获马五千牛，羊十三万。十一月，都督濮贞征高丽，被执不屈，死之。已而高丽龙川、</p>
<p>郑白等来降，敕辽东守将潘敬、叶旺勿纳，以破其奸。十一年春正月，北平警。五月，元嗣君爱猷识理达腊殂，子脱古思帖木儿立。秋八月，西番、洮州等处戎寇乱，命西平侯沐英为征西将军，</p>
<p>率都督蓝玉等统兵征之。首取笆朵，降其万户乞达迦，平其部落，俘获无算。洮州十八族番酋据纳麟七站之地，英进兵击之。十二年春二月戊戌，命曹国公李文忠往河州、岷州、临洮诸处</p>
<p>督理军务。西平侯沐英兵至洮州，番寇三副史阿卜商等率众遁去。我军追击之，获碛石州叛逃土官阿昌、七站土官失纳等，斩之，遂于东陇山南川度地势筑城戍守。遣使请事宜，上曰：&ldquo;洮州，西番门户，今筑城戍守，是扼其咽喉也。&rdquo;遂命置洮州卫，设官领兵守之。英进击西番，擒三副使瘿子等，班师。</p>
<p>夏六月，命都督马云率兵征大宁。十三年春三月，元国公火脱赤、知院爱足屯和林，为边患，命西平侯沐英总陕西兵讨之。由亦集乃渡黄河，历贺兰山，涉流沙，</p>
<p>至其境。去营五十里，英下令分军为四，一袭其背，一掩其左、右，英率骁骑当其前，夜衔枚以进，合而围之。火脱赤等骇惑不知所措，皆俯首就擒，获其全部以归。</p>
<p>十四年春正月戊子，元平章乃儿不花等寇边，命大将军徐，达左右副将军汤和、傅友德率师讨之。夏四月，达率诸将出塞，友德为前锋。军至北黄河，敌骇遁。友德选轻骑夜袭灰山，克之，擒其平章孛罗不花、太史文通等。沐英领兵出古北口，独当一面，捣高州、嵩州、全宁诸部，过驴驹河，获知院李宣并其部众而还。</p>
<p>十五年五月，上闻士卒海运多溺死者，命群臣议辽东屯田。</p>
<p>十八年二月，国子监祭酒宋讷献守边策，大略谓：&ldquo;备边在足兵，足兵在屯田。宜选诸将军智谋勇略者数人，每将以东西五百里为制。随其高下，立法分屯，布列缘边之地，远近相望，首尾相应，遇敌则战，寇去则耕，此长久之法也！&rdquo;上嘉纳之。</p>
<p>二十年春正月壬子朔，命宋国公冯胜为大将军，颍国公傅友德为左副将军，永昌侯蓝玉为右副将军，南雄侯赵庸、定远侯王弼为左参将，东川侯胡海、武定侯郭英为右参将，率师北征纳哈出。上谕胜等曰：&ldquo;纳哈出诡诈，未易得其虚实。尔等且驻师通州，遣人觇其出没。彼若在庆州，宜以轻骑掩其不备。既克庆州，则以全师径捣金山，出纳哈出不意，必可擒矣。&rdquo;既而复遣前所获乃刺吾北还，以书谕纳哈出等。</p>
<p>二月甲申，冯胜等兵至通州，遣逻骑出松亭关，闻敌骑有屯庆州者，遣右副将军蓝玉将轻兵出关袭之，杀其平章果来，擒其子不兰奚，获人马而还。</p>
<p>三月辛未，冯胜等率师出松亭关筑大宁、宽河、会州、富峪四城遂驻兵大宁。夏六月庚午，冯胜留兵五万守大宁，率大军趋金山。辛未，上敕谕胜等：&ldquo;纳哈出去金山未远，以兵促之，势必来降且元主谓我得志，无意穷追，必顺逐水草，往来黑山、鱼海之间，掩其无备，彼众可尽获也。&rdquo;丁酉，胜等至辽河东获纳哈出屯卒三百人，马四百余匹，遂进师驻金山之西。时乃刺吾还至松花河，纳哈出见之大惊，相劳问，乃刺吾因谕以朝廷送还之意。纳哈出喜，即遣其左丞刘探马赤、参政张德裕至军门献马，且因以觇我。胜遣人送赴京师。乃刺吾复备以抚恤之恩语其众，由是部落多有降意。时临江侯陈镛所部与大将军异道相失，陷敌，死之。丁未，胜等率师?俞金山至女直若屯，纳哈出部将全国公观童来降。初，纳哈出分兵为三营：一曰榆林深处，一曰养鹅庄，一曰龙安一秃河。辎重富厚，畜牧蕃息，元主数招之不往。至是，大将军逼之，纳哈出计穷，乃刺吾因劝之降。纳哈出犹豫未决，胜遣马指挥往谕之。纳哈出乃遣使至大将军营，陽为纳款，而更觇兵势。胜即遣蓝玉往一秃河受之，使还报，纳哈出指天啧啧曰：&ldquo;天不复与我有此众矣！&rdquo;遂率数百骑诣蓝玉降。玉大喜，出酒与之饮，甚相欢。纳哈出酌酒酬玉，玉解衣以衣之，谓曰：&ldquo;请服此而后饮。&rdquo;纳哈出不肯服，玉亦持酒不饮。争让久之，纳哈出取酒浇地，顾其下咄咄语，将脱去。时郑国公常茂在座，其麾下赵指挥者，解胡语，以告茂，茂直前搏之，纳哈出大惊，起就马，茂拔刀砍之，伤臂不得去，耿忠遂以众拥之见胜。纳哈出所部妻子将士凡十余万，在松花河北，闻纳哈出被伤，遂惊溃。余众欲来追，胜遣前降将观童往谕之，于是其众悉降，凡四万余，羊马驼驴辎重亘百余里。纳哈出有二侄不肯降，胜遣人谕之，乃折弓矢于地，亦来降。胜以礼谕纳哈出，加慰谕，令耿忠与同寝食，遣使奏捷，奏常茂惊溃降众，遂班师。悉以纳哈出来降将卒妻子及其辎重俱南行。仍以都督濮英将骑兵三千为殿。初，纳哈出之降也，余众惊溃者皆窜匿，及闻大军还，以其降众俱行，甚恨之，乃设伏于途，候大军过而邀之。英等后至，伏发，猝为所乘，众寡不敌，英马蹶被执。英绝食不言，乘间剖腹而死。</p>
<p>秋七月丁酉，纳哈出所部营王失刺八秃等来降。八月壬子，上闻冯胜等在军中多不律，遣使戒谕之。癸酉，冯胜械常茂至京。茂，胜之?胥也。胜每于众中卑折之，茂不能堪，出不逊语，胜衔之。及纳哈出降而众惊溃，胜乃归咎于茂，奏之。茂至，陈所以降纳哈出之故。上曰：&ldquo;如尔言，胜亦不得无罪。&rdquo;命收其总兵印，召胜还，令永昌侯蓝玉总兵代之。</p>
<p>九月戊寅，纳哈出至京，封为海西侯。诏左副将军傅友德编集新附军士，驻兵大宁防寇。丁未，以永昌侯蓝玉为大将军，延平侯唐胜宗、武定侯郭英为</p>
<p>左、右副将军，都督佥事耿忠、孙恪为左、右参将，率兵讨残元，肃清沙漠。冬十一月甲午，蓝玉奏&ldquo;元丞相哈刺章、乃儿不花遁入和林，乞进兵剿灭。&rdquo;许之。</p>
<p>二十一年夏四月，蓝玉率师自大宁进至庆州，闻元主脱古思帖木儿在捕鱼儿海，间道兼程而进。乙卯，师至百眼井，去捕鱼儿海四十余里，哨不见敌，玉欲引兵还。王弼曰：&ldquo;吾等提十万众，深入沙漠，未见敌而班师，何以复命！&rdquo;玉然之。弼复请戒诸军，皆穴地而爨，毋令敌望见烟火，师遂进丙辰，至捕鱼儿海南饮马，侦知元主营在海东北八十余里。玉以弼为前锋，直薄其营。敌始谓我军乏水草，不能深入，不设备。又大风扬沙画晦，军行皆不知。元主方欲北行，整军马皆北向。忽大军至，其太尉蛮子仓卒拒战，击败之，杀蛮子，其众遂降。元主脱古思帖木儿与其太子天保奴、知院＊怯来、丞相失烈门数十骑遁去。玉率精骑追之，不及，获其次子地保奴等六十四人，及故太子必里秃妃并公主等五十九人，其詹事院同知脱因帖木儿将逃，失马窜草间，擒之，及追获吴王＊儿只、代王达里麻、平章八兰等二千九百九十四人，军士男女七万七千三十七口，得宝玺、图书、金银印章、马驼牛羊车辆，各籍数入奏。聚其甲兵悉焚之，遂班师。</p>
<p>二十二年夏五月癸巳，置太宁、福余、■颜三卫于兀良哈，以故元归附阿礼失里为泰宁卫指挥使，塔宾帖木儿为指挥同知，海撒奚为福余卫指挥同知，脱鲁忽察儿为为＊颜卫指挥同知各领所部以安畜牧。</p>
<p>秋七月，元也速迭儿弑其主脱古思帖木儿，立坤帖木儿。其部属皆奔散，元裔日微。二十三年春正月，命傅友德为大将军，率列侯赵庸、曹兴、王弼、孙恪等赴北平，训练军马，听燕王节制，出征沙漠。敕王弼以</p>
<p>山西听晋王节制。三月，燕王率傅友德等出古北口，哨得乃尔不花等驻牧迤都，遂进兵。适大雪，诸将欲止，燕王曰：&ldquo;天雨雪，彼不虞我至，宜乘</p>
<p>雪速进。&rdquo;癸巳，遂抵迤都，隔一碛，敌不知也。乃先遣指挥观童径诣其营。观童与乃儿不花有旧，至则相抱持泣。仓卒之顷，我师已压其营。众大惊，乃儿不花等欲上马走，观童谕以燕王至，毋恐。乃儿不花与俱诣军门降，燕王降辞色待之，赐之酒，慰谕遣还。乃儿不花大喜过望，于是悉收其部落、马驼牛羊而还。报捷京师，上大喜曰：&ldquo;肃清沙漠者，燕王也！&rdquo;</p>
<p>二十四年春三月，元辽王阿札失理寇边，命颍国公傅友德率列侯郭英等讨之。五月，至哈者舍利王道，友德遽下令班师，敌闻，信之。越二日，忽趋师深入。六月，至黑岭、鸦山等处洮儿河，获人口马匹，驻师金鞍子山。七月，复征黑岭、寒山，至磨钅兼子海、兰尖山，追其渠札都，深入黑松林之地野人所居熊皮山。追达达兀刺罕，掩袭其众，大获而还。</p>
<p>八月哈密寇边，命都督宋晟、刘真率师讨之。九月，晟等破哈密，擒其王子别别怯、豳王桑里失哥、知院岳山等，杀其国公阿■只，俘众一千三百人。</p>
<p>二十五年夏四月，凉国公蓝玉率将士追逃寇祁者孙，遂进征西番罕东之地。五月，蓝玉兵至罕东，遣都督宋晟等徇阿真州，土渠合咎等遁去。寻奉诏移兵，讨建昌叛帅月鲁帖木儿。秋七月癸未，四川都指挥使瞿能率兵至双狼寨，攻破之，擒伪千户段太平等，其众大溃。月鲁帖木儿遁去，能督兵追捕，进攻托落等寨，拔之。月鲁帖木儿复遁，能转战而前，破水寨关及上匾寨，进至打冲河三里所，与月鲁帖木儿遇，大战，破走之，俘其众五百余人，溺死者千计，获牛马无算。官军入德昌，知府安德渡打冲河遁去，能遂调都指挥同知陶凯分兵入普济州搜捕之，获。驾桥于打冲河，遣指挥李华引兵追托落寨余孽。进至水西，斩月鲁帖木儿把事七人，其截路寨土渠长沙纳的等皆中矢死。能还攻天星、卧漂诸寨，皆克之，先后俘杀千八百余人。月鲁帖木儿复遁入柏兴州，九月，罕西西番叛入寇，命都督宋晟总兵讨平之。十一月甲午，蓝玉兵次柏兴州，遣百户毛海以计诱致月鲁帖木儿并其子胖，其众悉降。送月鲁帖木儿至京师，伏诛。玉奏：&ldquo;四川之境，地旷山险，控扼西番，宜增置屯卫。顺庆府镇御巴梁、大行诸县，其保宁千户所，北通连云栈，宜改为卫。汉州、灌县西连松、茂、硐黎，当土番出入之地；眉州控制马湖、建昌、嘉定，接山都、长九寨，俱为要道，皆宜置军卫。&rdquo;下群臣议，行之。</p>
<p>都督周兴帅兵讨元逆臣也速迭儿。兴追至彻彻儿山，破之。十二月壬申，冯胜等奉命率列侯籍太原、平陽民为兵伍，置卫屯田。东胜立五卫，大同立五卫，大同迤东立五卫。卫五千六百人。</p>
<p>二十九年春三月，宁王权言：&ldquo;骑兵巡塞，见有脱辐遗道上，恐敌兵往来，有盗边之举。&rdquo;上曰：&ldquo;狡寇多奸，此必示弱，诱我军耳。&rdquo;于是敕燕王选精卒抵大宁，沿河南北觇北兵所在，随宜掩击。甲子，燕王率诸军北至彻彻儿山，遇元兵，与战，擒其将索林帖木儿等数十人。追至兀良哈秃城，遇兀刺兀海，战败之。</p>
<p>三十年春正月，命耿炳文、郭英巡西北备边。五月己巳，敕晋、燕、代、辽、宁、谷六王勒兵备边，戒勿轻战，俟敌分散骄怠，邀截要路击之。三十一年夏四月，命燕王率诸王防边。敕曰：&ldquo;北骑南行，不寇</p>
<p>大宁，即袭开平。可召西凉都指挥张文杰、庄得，开平都督宋真、宋晟，辽东武定侯郭英等，皆以兵会。辽王以护卫军悉数北出，山西、北平亦然。令郭英、宋真、宋晟翼于左，庄得、张文杰翼于右，尔与代、辽、宁、谷五王居其中，彼此相护，首尾相救。兵法：&lsquo;示饥而实饱，外钝而内精。&rsquo;尔其察之。&rdquo;五月戊午，敕左军都督杨文往北平，并燕、谷、宁三府精锐往开平，从燕王防边。敕郭英总兵往辽东，随辽王屯开平迤北险要防边，仍听燕王节制。乙亥，命燕王总帅诸王防边。敕曰：&ldquo;朕观成周之时，天下治矣。周公告成王曰：&lsquo;诘尔戎兵。&rsquo;安不忘危之道也。朕之诸子，汝独才智，秦、晋已薨，汝实为长，攘外安内，非汝而谁？尔其总率诸王，相机度势，用防边患，奠安黎民，以答上天之心，以副吾付托之意。其敬慎之，毋怠。&rdquo;</p>
<p>谷应泰曰：塞下之险，东起开、铁，北历喜峰，西亘偏头、五灰，相距二千二百里而遥，乃欲阻长城而堵之，列亭障而蔽之，设险守国，盖其难哉。</p>
<p>若夫高皇之定天下也，与汉、唐异。汉、唐之主，所称胜国之孽者，悉中原之人耳。干符一御，丑类尽歼，宝?攸归，余胤革面。然而汉围白登，唐苦突厥，内地既辑，边患乘之，强弩之末，殊未可以易视也。又况顺帝北出渔陽，旋舆大漠，整复故都，不失旧物，元亡而实未始亡耳。于时忽答一军驻云州，王保保一军驻沈儿塔，纳哈出一军驻金山，失喇罕一军驻西凉，引弓之士，不下百万众也，归附之部落，不下数千里也，资装铠仗，尚赖而用也，驼马牛羊，尚全而有也。假令?带林祭纛，大举报仇，田单一鼓而下齐，申胥七日而救楚，岂得云惰归之气，没世不复欤！</p>
<p>然而太祖之攻之也，分兵二道。一出西安以捣定西，一出居庸以捣沙漠，则云中、雁门之势断矣。及其再举也，分兵三路。徐达出中路，李文忠出东路，冯胜出西路，则卢龙、榆关之援又绝矣。而且筑东胜之险，是南仲之城朔方也，设屯田之利，是充国之守金城也，宜乎左丞右帅，东底开平，邓愈、沐英，西临弱水，虽贰师之入大宛，张骞之通属国，其长驾远驭，未有若斯之极也。厥后应昌之捷，买的就俘，武平之战，惠储归命，于是犁幕南而无庭，过陰山而恸哭，元氏旧墟，几乎尽矣。至于设伏马陵，扬水疏勒，则桑哥儿之跑地，橐驼塞之冰城，似有神助，功亦烂焉。</p>
<p>若夫燕、云割弃四百余年，石晋以来，复还版图，岂景纯定限，南北更合，将卫、霍树绩，王者无外耶！</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88617.html' class='pagedaohang'>【上一篇】<i>:○太祖平夏</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88615.html' class='pagedaohang'>【下一篇】<i>：○略定秦晋</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>