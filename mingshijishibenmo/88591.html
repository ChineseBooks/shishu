<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○南宫复辟</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○南宫复辟</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88592.html' class='pagedaohang'>【上一篇】<i>:○曹石之变</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88590.html' class='pagedaohang'>【下一篇】<i>：○河决之患</i></a></span>
</ul>
<div class="articleContent" id="articleContent"> <p>
<p>卷三十五</p>



<p>○南宫复辟(易储附 )</p>
<p>景帝景泰元年八月丙戌，上皇至自迤北，入居南宫。群臣朝见而退，大赦天下。冬十月，命靖远伯王骥守备南宫。</p>
<p>十一月，上皇在南宫。万寿圣节，礼部尚书胡氵荧请群臣朝贺，不许。既又请明年正旦百官朝上皇于延安门，亦不许。荆王瞻?冈表请朝上皇，有诏止之。</p>
<p>三年五月甲戌，废上皇长子皇太子见深为沂王，出就沂邸。立皇子见济为皇太子。先是，上欲易储，语太监金英曰：&ldquo;七月初二日，东宫生日也。&rdquo;英顿首对曰：&ldquo;东宫生日是十一月初二日。&rdquo;上默然。至是，上意既定，恐文武大臣不从，乃分赐内阁诸学士金五十两，银倍之，陈循、王文等遂以太子为可易。</p>
<p>时有广西浔州守备都指挥黄■者，思明土知府■庶兄也。■老，子钧袭知府。■欲谋夺之，与其子矫军门令征兵思明，率骁悍数千人，夜驰入■家，支解■父子，纳瓮中，瘗后圃。■仆福童潜走宪司，诉■父子杀■父子状。总兵武毅知之，疏闻于朝。■惧，乃谋为逃死计，遣千户袁洪走京师，上疏请易太子。上大喜曰：&ldquo;万里外有此忠臣。&rdquo;亟下廷臣集议，且令释■罪，予官都督。尚书胡氵荧、侍郎薛琦、邹干会廷议，王直、于谦相顾眙愕。久之，司礼监太监兴安厉声曰：&ldquo;此事不可已，即以为不可者勿署名，无得首鼠持两端。&rdquo;群臣皆唯唯署议。</p>
<p>于是礼部尚书胡氵荧等上言：&ldquo;陛下膺明命，中兴邦家，统绪之传，宜归圣子。黄■奏是。&rdquo;诏从之。王直得所赐金，扣案顿足曰：&ldquo;此何等事，吾辈愧死矣！&rdquo;</p>
<p>秋七月，杀太监阮浪、王尧。时浪侍上皇南宫，浪门下内竖王尧者，往监卢沟桥，浪以上皇所赐镀金绣袋及束刀贻之。尧偶饮锦衣卫指挥卢忠家，解衣蹴リ。忠见刀袋非常制，命妻进酒醉之，解其袋刀入告变，谓&ldquo;南宫谋复皇储，遗刀求外应&rdquo;。上怒杀浪、尧，犹欲穷治不已。</p>
<p>忠屏人诣卜者仝寅筮之，寅以大义叱之曰：&ldquo;是大凶兆，死不足赎。&rdquo;忠惧，乃佯狂。学士商辂与司礼监太监王诚言：&ldquo;卢忠狂言不可信，坏大体，伤至性，所关不小。&rdquo;事得寝。后英宗复辟，忠果伏诛。</p>
<p>寅，山西安邑人。少瞽，性聪铭，学京房《易》，占断多奇中，四方争传之。正统中，客游大同。上皇既北狩，陰遣使谕镇守太监裴富，富私问寅，寅筮得《干》之初九，附奏曰：&ldquo;大吉可以贺矣。龙，君象也。四，初之应也。龙潜跃必以秋，应以壬午，浃岁而更。龙，变化之物也。庚者，更也。庚午中秋，车驾其还乎。还则必幽，勿用故也。或跃应焉，或之者疑之也，计七八年，当必复辟。午，火德之王也。丁者，壬之合也。其岁丁丑，月壬寅，日壬午乎。自今岁数更九，跃则必飞。九者，干之用也。南面，子冲午也。其君位乎。故曰大吉。&rdquo;也先欲奉上皇南还，朝廷率以为诈，寅力言于石亨，亨与于谦协议，奉迎而归。及后复辟，其言皆验。</p>
<p>四年春正月，吏部尚书何文渊罢。时言官劾文渊贪纵，下狱。文渊自言易储有功，诏书所云&ldquo;天佑下民作之君，父有天下传之子&rdquo;，已所属对也。乃令致仕。</p>
<p>十一月，皇太子见济卒。五年夏四月，御史锺同上疏请复储。先是，同尝因待漏，与仪制郎中章纶论易储事，继之以泣。至是，遂上疏言：&ldquo;宗社之本在储</p>
<p>位，宜复不宜缓。&rdquo;闻者韪之。五月，下礼部仪制郎中章纶、御史锺同于狱。纶上修德弭灾十四事，又曰：&ldquo;太上皇帝君临天下十四年，陛下尝亲受册封为臣子，</p>
<p>是天下之父也。陛下宜率群臣每月朔望及岁时节旦，朝见于廷安门，以极尊崇之道。而又复皇后于中宫，以正天下之母仪；复皇储于东宫，以定天下之大本。&rdquo;疏上，下锦衣狱鞫讯，体无完肤。御史锺同先有言，故并逮之。</p>
<p>以进士杨集为六安州知州。集上书于谦曰：&ldquo;奸人黄■进易储之说，以迎合上意，本逃死之计耳。公等国家柱石，乃恋官僚之赏，而不思所以善后乎？脱章纶、锺同死狱下，而公坐享崇高，如清议何！&rdquo;谦以示王文，文曰：&ldquo;书生不知朝廷法度，然有胆，当进一级处之。&rdquo;进士选知州始此。</p>
<p>谪给事中徐正戍铁岭卫。正密请召见便殿，屏左右言：&ldquo;今日臣民有望上皇复位者，有望废太子沂王嗣位者，陛下不可不虑。宜出沂王于沂州，增高南城数尺，伐去城边高树，宫门之锁亦宜灌铁，以备非常。&rdquo;上怒，谪戍。御史高平亦言城南多树，事叵测，遂尽伐之。时盛暑，上皇尝倚树憩息。及树伐，得其故，大惧。复辟后，正、平皆伏诛。</p>
<p>南京大理少卿廖庄上言：&ldquo;宜笃亲亲之谊，时朝见上皇于南宫。上皇诸子，皇上之犹子也。亦宜令亲近儒臣，以待皇嗣之生，使天下晓然知皇上公天下之心。&rdquo;不报。</p>
<p>六年八月，杖大理寺少卿廖庄、礼部郎中章纶、御史锺同于阙。同死杖下，纶仍诏狱，谪庄定羌驿丞。先是，庄上疏忤旨。至是，赴京陛见，上念及，命杖之。</p>
<p>英宗天顺元年春正月壬午，武清侯石亨、副都御史徐有贞等迎上皇复位。先是，景帝不豫，以储位未定，中外忧惧。兵部尚书于谦日与廷臣疏请立东宫，盖谓复宪宗也。中外藉藉，谓大学士王文与太监</p>
<p>王诚谋白太后，迎取襄王世子。十有一日，都御史萧维桢同百官问安于左顺门外，太监兴安自内出，曰：&ldquo;若皆朝廷大臣，不能为社稷计，徒问安耶？&rdquo;即日，维桢集御史议曰：&ldquo;今日兴安之言，若皆达其意否？&rdquo;众曰：&ldquo;皇储一立，无他虑矣。&rdquo;众还，道作封事草，会稿于朝，众谓：&ldquo;上皇子宜复立。&rdquo;惟王文意他有所属。陈循知文意，独不言。李贤以问萧?，?曰：&ldquo;既退不可再。&rdquo;文遂对众言曰：&ldquo;今只请立东宫，安知朝廷之意在谁？&rdquo;维桢因举笔曰：&ldquo;我更一字。&rdquo;乃更&ldquo;早建元良&rdquo;为&ldquo;早择&rdquo;。笑曰：&ldquo;吾带亦欲更也。&rdquo;疏进，有&ldquo;候十七日御朝&rdquo;之旨。</p>
<p>时武清侯石亨知景帝疾必不起，念请复立东宫，不知请太上皇复位，可得功赏。遂与都督张︷、太监曹吉祥以南城复辟谋，叩太常卿许彬，彬曰：&ldquo;此社稷功也。彬老矣，无能为矣，盍图之徐元玉。&rdquo;元玉，徐有贞字也。初名?呈，以已已倡南迁议，朝廷鄙之，后更名有贞。亨、︷从其言，遂?生来有贞家；有贞亦时时诣亨，人莫知也。</p>
<p>是月十四日，夜会有贞宅，有贞曰：&ldquo;太上皇帝昔者出狩，非以游畋，为国家耳。况天下无离心，今天子置不问，乃纷纷外求何为也。如公所谋，南城亦知之乎？&rdquo;亨、︷曰：&ldquo;一日前已密达之。&rdquo;有贞曰：&ldquo;俟得审报乃可。&rdquo;亨、︷去。</p>
<p>至十六日，既暮，复会有贞，曰：&ldquo;得报矣，计将安出？&rdquo;有贞乃升屋，览步干象，亟下，曰：&ldquo;事在今夕，不可失。&rdquo;遂相与密语，人不闻。而是时会有边吏报警，有贞曰：&ldquo;宜乘此以备非常为名，纳兵入大内，谁不可者！&rdquo;亨、︷然之。计定，仓皇出。有贞焚香祝天，与家人诀，曰：&ldquo;事成社稷之利，不成门户之祸。归，人；不归，鬼矣。&rdquo;遂与亨、︷往会吉祥及王骥、杨善、陈汝言，收诸门钥。夜四鼓，开长安门，纳兵千人，宿卫士惊愕不知所为。兵既入，有贞仍锁门，取钥投水窦中，曰：&ldquo;万一内外夹攻，事去矣！&rdquo;亨、︷亦惟有贞处分，莫知所为。时天色晦冥，亨惶惑，叩有贞曰：&ldquo;事当济否？&rdquo;有贞大言曰：&ldquo;时至矣，勿退！&rdquo;率众薄南宫，门锢不可启，扣之不应。俄闻城中隐隐开门声，有贞命众取巨木悬之，数十人举之撞门。又令勇士?俞垣入，与外兵合毁垣，垣坏门启，亨、︷等入见。上皇烛下独出，呼亨、︷曰：&ldquo;尔等何为？&rdquo;众俯伏合辞云：&ldquo;请陛下登位。&rdquo;呼兵士举?至，兵士惊惧，不能举，有贞等助挽之，掖上皇登?以行。忽天色明霁，星月皎然。上皇顾问有贞等为谁，各自陈官职姓名。入大内，门者呵止之，上皇曰：&ldquo;吾太上皇也。&rdquo;门者不敢御。众掖升奉天殿，武士以瓜击有贞，上皇叱之，乃止。时黼座尚在殿隅，众推之使中，遂升座，鸣钟鼓，启诸门。</p>
<p>是日，百官入候景帝视朝。既入，见南城，暨殿上呼噪声，尚不知故。有贞号于众曰：&ldquo;上皇复辟矣。&rdquo;趣入贺，百官震?戒，乃就班贺。上皇宣谕之，众始定。景帝闻钟鼓声，大惊，问左右曰：&ldquo;于谦耶？&rdquo;既知为上皇，连声曰：&ldquo;好，好。&rdquo;明日，上皇临朝，谓诸臣曰：&ldquo;弟昨日食粥，颇无恙。&rdquo;诏逮少保于谦、王文，学士陈循、萧?、商辂，尚书俞士悦、江渊，都督范广，太监王诚、舒良、王勤、张玉下狱。命副都御史徐有贞以本官兼翰林院学士直内阁，典机务，寻晋兵部尚书，兼职如故。出前礼部郎中章纶于狱，擢礼部侍郎。上以纶建议复储，出之狱，喜叹良久，遂有是擢。</p>
<p>丁亥，杀少保兵部尚书于谦于市。先是，己巳城下之役，石亨功不如谦，而得侯爵，心?鬼之，乃推谦功，诏予一子千户。谦固辞，且曰：&ldquo;纵臣欲为子求官，自当乞</p>
<p>恩于君父，何必假手于石亨！&rdquo;亨闻恚甚。亨从子彪贪暴，谦奏出之大同，亨益衔之。徐有贞者，常因谦求祭酒，景帝召谦，辟左右谕之曰：&ldquo;有贞虽有才，然奸邪。&rdquo;谦顿首退。有贞不知，亦恨谦。</p>
<p>方上之复辟也，有贞嗾言官以迎立外藩议，劾王文，且诬谦，下狱。所司勘之无验，金牌符檄见在禁中。有贞曰：&ldquo;虽无显迹，意有之。&rdquo;法司萧维桢等阿亨辈，乃以&ldquo;意欲&rdquo;二字成狱。文愤怒，目如炬，辩不已。谦顾笑曰：&ldquo;辨生耶？无庸。彼不论事有无，直死我耳！&rdquo;狱具，上犹豫未忍，曰：&ldquo;于谦曾有功。&rdquo;有贞直前曰：&ldquo;不杀于谦，今日之事无名。&rdquo;上意乃决，遂与王文及太监舒良、王诚、张永、王勤斩东市，妻子戍边徼。</p>
<p>谦有再造功。上北狩，廷臣间主和，谦辄曰：&ldquo;社稷为重，君为轻。&rdquo;以故也先抱空质，上得还，然谦祸机亦萌此矣。景帝尝赐谦甲第，谦顿首曰：&ldquo;去病竖子，尚知此意，臣独何人，而敢饕此！&rdquo;不许。乃置上前后所赐玺书、袍铠、弓剑、冠带之属于堂，而加封识，岁时一谨视。谦以国家多事，寓直房不归家。谦与中贵曹吉祥等共兵事，气陵之，故小人无不憾谦者。谦既死，籍其家，无余赀，萧然仅书籍耳。而正室锁钥甚固，则皆上赐也。谦死之日，陰霾翳天，行路嗟叹。吉祥麾下指挥朵耳者，以觞酬地而恸，吉祥恚朴之，明日复酬恸如故。天下无不冤之。都督范广勇而知义，为谦所任，亨恶之，并斩广。</p>
<p>论迎复功，封武清侯石亨为忠国公，都督张︷为太平侯，张︼为文安侯，都御史杨善为兴济伯。石彪封定远伯，充大同副总兵。以袁彬为锦衣卫指挥佥事。夺大同总兵郭登定襄伯，以为南京都督佥事。召廖庄子定羌驿，赐还官。赠故御史锺同大理左寺丞，谥恭愍，荫其子入太学。</p>
<p>二月乙未朔，皇太后诰谕，废景泰帝仍为成阝王，归西宫，废皇后汪氏仍为成阝王妃。钦天监奏革除景泰年号，上曰：&ldquo;朕心有所不忍，可仍旧书之。&rdquo;成阝王薨，祭葬礼悉如亲王，谥曰戾。妃嫔唐氏等赐帛自尽，以徇葬。</p>
<p>命汪妃出居旧王府。先是，景帝即位，立妃为皇后，后无子，有二女，次妃杭氏生见济。景帝废立时，后泣谏以为不可。景帝竟立见济，而以杭氏为皇后。以后谏，故幽之宫中。至是，上以成阝王薨，欲令妃殉葬。大学士李贤曰：&ldquo;汪妃虽立为后，即遭废弃，与两女度日，若令随去，情所不堪。况幼女无依，尤可矜悯。&rdquo;上恻然曰：&ldquo;卿言是。朕以为弟妇少，不宜存内，初不计其母子之命。&rdquo;而皇太子雅知妃不欲废立意，事之甚恭，遂得出旧府。太子又时时护持之，悉得挟赀属外，二女育宫中如故，由是母子得全。</p>
<p>三月，封直内阁兵部尚书徐有贞为武功伯，兼华盖殿大学士，掌文渊阁事。初，于谦之狱，中外咸侧目有贞，而有贞意殊自得，请于石亨曰：&ldquo;愿得冠侧注而从兄后。&rdquo;石亨为言之上，上曰：&ldquo;为我语有贞，但﹃力，不患不封也。&rdquo;居旬日，亨复言，上乃下诏封之。岁支禄一千一百石，子孙世锦衣指挥使，赐貂蝉冠玉带。旬月之间，恩赐赫奕，与石亨、张︷埒。</p>
<p>夏四月，复立元子见深为皇太子。襄王瞻?善来朝。先是，土木之变，王两上疏慰安皇太后，乞命皇太子居摄天位。急发府库，募勇敢之士，务图迎复。仍乞训谕成阝</p>
<p>王，尽心辅政。疏上，景帝已立八日矣。至是，得疏宫中，上览之感叹，手敕取王入朝，礼待甚隆。王辞归，上送至午门，王伏地不起，上曰：&ldquo;叔父欲何言？&rdquo;王顿首曰：&ldquo;万方望治如饥渴，愿皇上省刑薄敛。&rdquo;上拱手谢曰：&ldquo;敬受教。&rdquo;</p>
<p>六月，逮徐有贞下狱。曹吉祥、石亨憾有贞，嗾诸Yan巧诋，数为险语触上，上殊不为动。锦衣官门达复劾其阿比，排陷石亨。诏执鞫之，降广东参政。既有以飞章谤国是者，其语复多侵亨、吉祥，于是复诉上谓有贞实主使。逮归置狱，穷极锻炼无所得，摘其诰词&ldquo;缵禹神功&rdquo;语，为所自草，大不敬，无人臣礼，当死。以雷震奉天门，宥为黔首，谪戍云南金齿。有贞去，而曹、石日益专横矣。</p>
<p>谷应泰曰：土木之变，司徒不戒，车驾蒙尘，九庙震惊，百官拔舍，国无长君，不几青城五国乎？成阝王膺统，丧君有君，天诱其衷，拥驾还国。当是时，新君有捉发之迎，故主效止郊之哭，弟兄握手，且喜且悲。夫苏、李相违，河梁恋别，声、椒偶值，异国班荆，矧在同气，又何能已！《棠棣》之诗，所为作也。弟又北面稽首，恭上玺绂；兄且自陈失德，不敢复事宗庙。以臣避君，弟不先兄，景能辞位，史著美谈。实则大宝已登，南向让三，西向让再，抑又何伤焉。至于菟裘营室，吾将老焉，千秋之后，愿属梁王。舍贤与子，如上皇何！废不复兴，如天下何！</p>
<p>而乃初闻返跸，不欲郊迎，旋入南宫，复止朝贺，势且??焉登台授兵矣。不几贪天之位，应憎寡兄，实逼处此。继乃授旨廷臣，废深立济。忘余祭传札之言，贻德昭忧死之渐。君子谓成阝王末路，自同盗国，夺门之衅，身实召焉。</p>
<p>若上皇者，亦宜追悔前愆，不预国事。夫平王东迁，《春秋》贬之，降为王风。英宗身受祖宗重器，轻信宵小，被絷北庭，幸而脱还，亦已得罪祖宗矣。辟之阃外之吏，弃师而归，封疆之吏，委城而走。高帝之法，尚当引绳批根，况在至尊，短垣而自?俞之乎！</p>
<p>即至景帝宾天，群臣力请，英宗亦宜开谕至诚，明予惭德，嗣王可辅，大统有人。玄宗出奔，灵武即位，道君北狩，康构称尊，父子兄弟之间，岂不克全无憾者与！而乃暮夜仓皇，驱车践位，逼景帝于弥留，假Yan弁于翊戴。&ldquo;夺门&rdquo;二字，英皇不得正始，景皇不得正终。授受之祭，弟兄交失。而况升遐日月，史无明文，烛影斧声，不无疑案。以至革除帝号，加戮于谦。夫景受国有名，非少帝、昌邑之比，而谦功在社稷，岂产、禄、舞陽之徒乎！臂其轸念■嫠，抚恩弱息，{艹豆}箕瓜蔓之涕，又何婬婬也。始知曹、石所谋不臧，小人贻误人国，刻薄毖恩如是哉！</p>
<p>独惜于谦者，百折不回于社稷无君之日，不能出一言于东宫易位之辰。处人骨肉，自古其难，汉留、唐邺所由擅美千载也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88592.html' class='pagedaohang'>【上一篇】<i>:○曹石之变</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88590.html' class='pagedaohang'>【下一篇】<i>：○河决之患</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>