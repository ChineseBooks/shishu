<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>明史纪事本末_○俺答封贡</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/mingshijishibenmo/">明史纪事本末</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/mingshijishibenmo/'>明史纪事本末</a> > </div>
<div class="kind">
  <h1 class="h11">○俺答封贡</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88567.html' class='pagedaohang'>【上一篇】<i>:○江陵柄政</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88565.html' class='pagedaohang'>【下一篇】<i>：○庚戌之变</i></a></span>
</ul>
<div class="articleContent" id="articleContent"> <p>
<p>卷六十</p>



<p>○俺答封贡</p>
<p>世宗嘉靖八年冬十月，吉囊、俺答寇榆林、宁夏塞，总督王琼率兵御却之。初，小王子有三子：长阿尔伦，次阿著，次满官嗔。阿尔伦既</p>
<p>死，二子皆幼，阿著称小王子。未几死，众立阿尔伦子卜赤。而阿著子二：曰吉囊，曰俺答，强甚。小王子虽称君长，不相统摄也。吉囊分地河套，当关中，地肥饶。俺答分开原、上都，最贫，以故最喜为寇。其后渐强盛，有骑十余万，遂雄于诸部，满官嗔等八营皆服属之，时时入寇。琼乃请修沿边垣墉，起兰、洮，尽榆林，三千余里。</p>
<p>十月，俺答寇大同，掠井坪、应、朔。九年夏五月，俺答犯宁夏。时俺答与小王子、吉囊诸部，或合或分，时时犯塞。至是，入宁夏，六月，入宣府。</p>
<p>十年春三月，入大同塞。秋九月，犯陕西。冬十月，犯大同。旋出松潘，犯西川西境。自是无岁不入寇，前后杀略吏民剽人畜以亿万计。十九年七月，俺答诸部大举犯宣府。先是，大同归正人王九子</p>
<p>言：&ldquo;北部哈刺嗔纠俺答、几禄、吉囊、青台吉、赤台吉等共十余部，祷旗晾马，负十日糗备入塞。&rdquo;比报至，俺答已过圣顺川抵蔚州。所过尽破关隘，杀人盈野。总兵白爵御之，战于水儿亭，败绩。总兵云冒又败绩于连云堡。俺答留宣府境内两月始出塞。</p>
<p>八月，朵颜革兰台结吉囊、俺答分道入大同，大掠太原诸处。初，大同之变，诸叛卒多亡出塞，北走俺答诸部。俺答择其黠桀者，多与牛羊帐幕，令为僧道丐人侦诸边，或入京师，凡中国虚</p>
<p>实，尽走告俺答。其有材智者李天章、高怀智等皆署为长。至是，俺答率诸部入塞，大同镇卒陰遣人与约，&ldquo;勿掠我人畜，我亦不阑汝&rdquo;。俺答诸部喜，与折箭而去。乃竟越大同，由井坪、朔</p>
<p>州抵雁门，破灵武关，入岢岚、兴县、交城、汾州、文水、清源诸处，杀掠人畜万计。遇大同卒，以所掠辎重遗之，求假道焉。巡抚大同史道总兵王升若不闻。宣府总兵白爵调赴应援，亦观望不战。巡抚山西都御史陈讲告急，事下兵部，尚书张瓒曰：&ldquo;寇且退矣，何事张皇？&rdquo;俺答、吉囊纵掠既饱，乃旋出塞。</p>
<p>十二月，俺答、吉囊寇大同。二十年九月，吉囊入大同塞，大掠太原等处。又越而南，杀掠人畜数万，京师戒严。己而吉囊出关，未及塞，俺答复入，又越太</p>
<p>原而南至石州，杀掠甚众。上命宣大总督樊继祖发兵应援，继祖竟不应援，俺答纵掠而去。二十一年夏六月，俺答入大同，大掠太原而南。时吉囊掠忻、</p>
<p>代倡伎，纵婬乐不休，病髓竭死。诸子不相属，分居套中。而俺答日强盛，有子曰黄台吉，臂偏短，善用兵，其众畏之，用命过于父。俺答乃纠青台吉、■刺哈、哈刺汉及叛人高怀智、李天章等各拥众数万入大同塞。其精兵戴铁浮图，马具铠，刀矢祭，望之若冰雪。然不轻与我战，即余骑足扼我矣。至是，经朔州破雁门关，掠太原而南，京师戒严。</p>
<p>秋七月，廷议悬赏格，斩俺答头与千金，官不次。其下偏礻卑三百金，官三级。无有应者。俺答乃拥众越太原，列营汾水东西。掠潞安、平陽诸州县。上命翟鹏提督宣、大、偏、保、山东、河南诸军务，未至，诸军连营处不相统摄，皆观望不战，纵寇深入。俺答大众驻平遥、介休间，散骑入山落中，杀掠人畜，辎重迤逦就大营，诸将竟无肯乘险邀击者。己而俺答大得利，整众且归。副总兵张世忠自侯城村起营，约誓诸将，蹑寇力战。诸将皆闭营不救。俺答见世忠军壮，战又力，呼集精骑三千，蹙世宗围之。世忠伤矢，裹创下马■战。俺答众亦窘。会矢及火药俱尽，俺答益众蹙之，世忠愤呼曰：&ldquo;我军被围苦战，诸将竟不相援，国宪天刑宁汝逭耶！&rdquo;复上马督短兵接战，自已至酉，兵死伤殆尽，诸军卒无援者。世忠力竭，脑中二矢，坠马死。部将张宣、张臣痛世忠死，亦力战死之。俺答既胜，复分掠定襄、五台、孟县。又自代州出繁峙、灵丘、广昌，杀掠人畜十余万。乃从广武出关，安行出大同左卫及陽和塞而去。俺答自六月丁酉入塞，至七月庚午始出。凡掠十卫、三十八州县，杀﹃男女二十余万，牛马羊豕二百万，衣幞金钱称是。焚公私庐舍八万区，蹂田禾数十万顷。诏赠世忠右都督，立祠祀之。</p>
<p>二十三年秋九月，俺答入大同塞，总督尚书翟鹏御却之。冬十月，俺答破宣府塞，入紫荆关。时以巡抚朱方请撤防秋兵太早，致俺答深入，翟鹏不能御，俱逮系下狱。鹏削籍，方杖死关</p>
<p>下。二十四年，加总兵咸宁侯仇鸾太子太保。鸾，宁夏人。祖钺，以袭铑姆功封伯。已，平河北盗，进封侯。鸾粗悍敢大言，朝臣俱荐之，袭封守宁夏。先是，吉囊寇甘肃，鸾与总督侍郎张珩、巡抚</p>
<p>张锦御却之。遂上言：&ldquo;督兵御寇，追至朵兰地及之。大战一日，凡五捷。斩首百余级，及斩吉囊子朗台吉。&rdquo;而窜其昆季厮养卒姓名于籍中，称有功。疏上，兵科劾鸾奏捷，&ldquo;辞多虚构，意涉夸张。往岁黑山墩之捷，谓馘吉囊子太不孩，竟成空言。今复以衣铠鲜华，谓为朗台吉。滥引勤王之语，妄觊封侯之勋，宜行勘核。&rdquo;帝曰：&ldquo;剿获既多，厥功可嘉。其加鸾宫保，任一子所镇抚。&rdquo;</p>
<p>二十六年夏四月，总督宣大侍郎翁万达上言：&ldquo;俺答请求入贡，乞参酌其可否。&rdquo;巡按御史黄汝桂奏：&ldquo;北边自火筛为梗，贡礼寝废，迄今四十余年。自嘉靖辛丑，北边诸部怀叵测之谋，石天爵倡入贡之请。去岁至今，又复踵行前诈，岂可轻信，堕其计中。盖诸寇自庚子以来，连年蹂大同，深入潞、泽、宣府，抵紫荆，西掠延绥，东寇辽陽，涂炭我疆宇，杀掠我人民。凡我臣工，皆思剪此以雪愤。但时未可乘，势当徐图耳。故贡亦寇，不贡亦寇者，外寇之故习也；贡亦备，不贡亦备者，边臣之本计也。事机贵乎先图，军令重于申命。乞严敕总督、镇、巡等官，加防御。&rdquo;上曰：&ldquo;逆寇连岁为患，诡言求贡，勿得听从。其各严边兵防御，如有执异，处以极典。&rdquo;</p>
<p>二十七年春正月，俺答入河套。</p>
<p>三月，总督宣大翁万达上言：&ldquo;俺答复投译书求贡。&rdquo;帝命拒之。五月，俺答寇偏头关。七月，寇大同。</p>
<p>九月，俺答入宣府塞，寇居庸诸处。严嵩言于帝曰：&ldquo;俺答诸部，以夏言、曾铣收河套，故报复至此。&rdquo;帝于是益怒，言不可解，铣与言先后皆弃市。</p>
<p>二十八年春二月，俺答大举入寇，略大同，直抵怀来。指挥江瀚、董儆击之，斩获颇多，力竭无援，死之。总兵周尚文师兵万人，追至曹家庄。及俺答兵大战，总督翁万达亲率锐卒继之，俺答败走，斩首五十五，获其器铠无算。俺答兵伤痍甚众，乃驰出塞，议者谓数十年间无此战功。捷闻，诸臣升赏有差。</p>
<p>八月，俺答入宣府、大同塞，备御官张景福、百户成策、李松力战死之。二十九年秋八月，俺答越宣府走蓟州塞，入古北口，围顺义，长驱直入。戊寅，逼通州，大掠密云、三河、昌平诸处。辛巳，进</p>
<p>犯京师。壬午，俺答求入贡，命廷臣集议之。癸未，俺答犯诸陵，转掠西山、良乡以西，遂东去，京师解严。三十年春三月，与俺答通马市。初，咸宁侯仇鸾倡大举北伐之</p>
<p>议，内实畏怯，乃密遣时义结俺答义子脱脱，使俺答以贡马互市为请。俺答利中国货币，投译书宣大总督苏佑，求通市。佑以闻，帝命群臣集议，鸾力主之。群臣弗敢异，上从之。乃以兵部侍郎史道往大同，总理互市。兵部员外杨继盛上疏，力言不可，略曰：&ldquo;互市市马者，和亲别名。俺答蹂躏我陵寝，虔刘我赤子，而先之曰和，忘天下之大雠，其不可一。北伐之诏下，天下晓然知圣意，日夜输兵食以助京师，而忽更之曰和，失天下之大信，其不可二。以堂堂天朝而下与边臣互市，冠履倒置，损国家之重威，其不可三。天下豪杰，日夜磨砺其长技以待试，而甘心于和款，谓国家厌兵，无所用之，隳豪杰效用之心，其不可四。庚戌之变，颇讲兵事，无故言和，使边镇美衣偷食而自肆，懈天下饬武之志，其不可五。往者，边臣私通外寇，吏犹得以法裁之，今导之使通，其不勾结而危社稷者几希，开边方交通之门，其不可六。伏莽之羌，在在有之。往者厌国威不敢肆，今谓县官慑而议和，启内地不靖之渐，其不可七。俺答深入时，我虽不敢逆一矢，然彼知我有备也。备之已半岁，而互市终之，彼谓我尚有人乎？长俺答轻中国之心，其不可八。俺答狡诈，出没叵测。我竭财力而辇之边，彼负约不至，未可知也；或因互市而伏兵，若吐番清水之盟，未可知也；或互市毕，即入寇。入寇矣，而驾诿他部，未可知也；或以下马索上价，或责我以他赏，或望我以苛礼，未可知也。堕俺答狡诈之谋，其不可九。大约岁帛数十万，得马数万匹。十年之后，彼马少而我帛亦不继，将何以善其后？不为国家深长之策，其不可十。凡为谬说者有五：不过曰：&lsquo;吾外假马市以羁縻之，而内宽吾以修武备。&rsquo;夫俺答至无厌也，至无耻也，吾安能一一而应之，是终兆衅也。且吾果欲修武备，而何所藉于羁縻！此一谬也。曰：&lsquo;互市之马，吾藉此以资吾军。&rsquo;则又非也。既和矣，无事战矣，得马将用之？且彼亦安肯捐其壮马而予我。此二谬也。曰：&lsquo;互市不已，彼且朝贡。&rsquo;夫至于朝贡，而中国之损资以奉寇益大矣。此三谬也。曰：&lsquo;彼既利我，必不失信。&rsquo;又非也。夫中国之所开市者，能尽傍其众乎？不给，则不能无入掠。此四谬也。曰：&lsquo;兵，危道也。佳兵不祥。&rsquo;夫敌加于己而应之，胡佳也？人身四肢皆痈疽，毒日内攻，而惮用药石，可乎？此五谬也。夫此十不可、五谬，匪唯公卿大臣知之，三尺童子皆知之，而敢有为陛下主其事者。盖其人内迫于国家之深恩，则图幸目前之安以见效；外慑俺答之重势，则务中彼之欲以求宽。然公卿大臣皆知，而莫为一言止之者，止则身任其责而危，开则人任其责而安。陛下宜振独断，发明诏，悉按言开市者，选将练兵，声罪致讨。不出十年，臣请得为陛下勒燕然之绩，悬俺答之首于藁街，以示天下后世。&rdquo;疏奏，帝连阅，颇然之。下内阁及礼、兵部大臣集议，严嵩等唯唯莫敢以为是，鸾愤然曰：&ldquo;竖子目不识兵，宜其易之！&rdquo;乃密疏构之，而帝意遂中变，下锦衣狱拷讯，继盛持论不变。狱具，谪狄道典史。</p>
<p>夏四月，宣、大马市成。史道主市事，每一马偿币若干。俺答驱马至城下，计直取偿。事竣，俺答贡良马九，乞再为市。仇鸾请敕厚赉之，赐衣币甚渥。遣官宣谕朝廷恩威，仍敕严饬部落，勿得生事，开边衅。</p>
<p>秋七月，俺答献叛人萧芹等。初，华人萧芹、张攀隆、王得道、乔源、丘富等六十余人，潜出塞降俺答，俺答任用之。丘富每教以火食屋居，俺答竟不敢屋居也，为筑板升处之。至是，马市通，俺答颇利之。芹等弗肯，请仍谋入塞剽掠。俺答不悦，仇鸾遣时义啖俺答以利，讽令缚献芹等。俺答以为然，遂擒芹及攀隆、得道等三十余人，械至大同塞下，纳译书于总督史道所，道以闻。其丘富、乔源等三十五人俱走免。芹等伏诛。诏进仇鸾、史道官爵，余各升赏有差。</p>
<p>十二月，俺答寇大同。初，史道主宣、大市事，俺答以羸马多索价直。弗予，辄大哗入。大同市，寇宣府；宣府市，寇大同。甚者朝市暮寇，币未出境，而警报随至，并所得羸马掠之去。俺答众日往来大同城外，讯之，辄以贡市为言，将士不敢拒。各边垣及诸营堡俱坏，戍卒尽散，俺答游骑可长驱至城下矣。史道上言：&ldquo;俺答无马者，许以牛羊入市，酬粟豆。&rdquo;科、道交章阻之。俺答又请开市于辽东，巡抚辽东许宗鲁移书兵部，反复陈不可状，事得寝。俺答知市利不博，是月三寇大同。巡按御史李逢时上言：&ldquo;数日之内，俺答三入寇，似与通市情实相左。乞敕边臣，多方备御。仍遣使俺答，宣示恩威，令其约束部落，勿启边衅。每岁六、九月通市外，不许频复求请。倘若服从，与通市如故；若面从心违，据实奏报，一意战守可也。&rdquo;兵部尚书赵锦言：&ldquo;自古御寇之道，战守为上，羁縻终非长策。乃开市甫毕，而旋三入寇，防微杜渐，诚宜审处。&rdquo;上命督臣侦探备御，并严私通之禁。</p>
<p>三十一年春正月，俺答寇大同，巡按御史李逢时上言：&ldquo;俺答敢于岁初拥众入犯，可见马市之羁縻难恃。今日之计，惟大集兵马，一意讨伐。宜行各边臣，合兵征剿。仍敕京营大将仇鸾，训练甲兵，专事征进。勿得隐忍顾忌，酿成大患。&rdquo;帝曰：&ldquo;俺答非时扰攘，边兵不能防御，皆因平日端恃马市，全不设备故尔。今后一意战守，如仍前观望，重惩不贷。&rdquo;</p>
<p>二月，俺答复入大同塞。时仇鸾佩大将军印，偃蹇畏懦，不敢发兵征进，又恃通市，亦不严饬边将防御。而大同总兵徐仁复骄纵，声言马市既通，无庸戍守，恣意艨恕Ｑ哺Ф加史何思亦以通市故，即有警，辄匿不以闻，有拒杀零骑者，抵死。以故俺答众出入关隘，无复顾忌，动以贡市为名，往来官寺。有司廪饩惟谨，稍拂意，辄大　Ｉ踔林比氡こ牵奸辱妇女，莫敢谁何。至是，俺答众万余入塞，直抵怀仁大掠。徐仁等各拥兵观望不击，游击刘潭陰遣人结俺答鬻路。独中军指挥王恭率所部御之，战于管家堡，力屈死之，俺答得利遁去。代府饶陽王上言其事，上命逮徐仁、刘潭等诣京，即讯议处。何思削籍。王恭赠都督佥事，任一子祠祀。</p>
<p>三月，罢马市。时边防久废，言官屡以为言。仇鸾亦虑祸及，密疏请止，乃罢市，召史道还。帝命复言开马市者论死，著为令。于是兵部上言：&ldquo;往岁宣、大戍卒，自足战守，自简锐卒入卫京师，众分势散，致调各镇兵赴援，奔命罢劳，馈饣襄繁费，数年以来，费百余万，后将何继！不若以本镇土著壮夫，补足原额，庶供亿可省而战守足恃。&rdquo;从之。初，总督翁万达修筑宣、大边垣千余里，烽堠三百六十三所，颇完固，后以通市故，大半为俺答众所毁。兵部请敕边臣修补，给事中李幼孜上言：&ldquo;敌垒卑小，宜于垣上增筑高台，营建房庐，以栖火器。&rdquo;俱从之。</p>
<p>夏四月，大将军仇鸾帅师出塞，袭俺答于威宁海，败绩而还。朵颜三卫导俺答众数万，由辽东前屯卫撤去边垣七十余里，掠至宁远。备御官王相力战死之，诏赠相都督同知。时俺答数寇辽、</p>
<p>蓟，皆朵颜导之，为患益剧。秋七月，俺答寇蓟州塞。先是，辽东报至，仇鸾请行边，己而中止。至是，蓟州报愈急，鸾当出御，适疽发背，不能出师。然顾</p>
<p>恋大将军印，不肯辞。又无有敢言易将者。兵部尚书赵锦曰：&ldquo;事迫矣。&rdquo;乃上言：&ldquo;大将军病，不能御敌。而印在大将军所，诸偏礻卑令不行。请暂假大将军印，自将兵御之。&rdquo;帝谓&ldquo;本兵不可出师&rdquo;。令收大将军印绶上之，别遣将将兵。锦乃夜驰至鸾第，收鸾印绶，以总兵陈时代鸾佩大将军印。鸾闻大恚，疾益剧，遂死。</p>
<p>时上已心知鸾奸逆未发，命都督陆炳密访之。炳素恶鸾，常伺察其动静，得其诸奸事，欲即发，尚恐无案验。会时义、侯荣、姚江皆冒功授锦衣卫指挥等官，知鸾死，事必败，遂以八月十一日出奔居庸关、巩华城诸处，欲叛出塞。炳知之，使关吏及逻者执之，以闻，诏下狱。炳乃尽发其前后交通纳贿诸乱政状。帝大怒，令诸司会鞫之。下制暴鸾罪恶，剖棺戮其尸。父母妻子及时义、侯荣等皆斩，籍其家，下诏布告天下。俺答闻之，引去。赵锦亦以初附鸾，谪戍。于是帝谕更戎政，悉改鸾措置约束。</p>
<p>冬十月，宣大总督苏佑与巡抚侯钺、总兵吴瑛奉诏出师北代。钺率数万人出塞，袭击俺答幕。俺答知之，会兵逆击，杀把总刘钦等七人，士卒死者无算。瑛等急敛众归塞内。巡按御史蔡朴上言其状，因劾佑、钺。诏不问，仍命恤刘钦等。</p>
<p>三十二年闰三月，俺答寇大同，副总兵郭都出战死之。诏逮巡抚侯钺为民，予都恤典。夏四月，巡抚宣府都御史刘玺上言：&ldquo;修筑边垣，须用砖灰，以</p>
<p>图永久。山西一镇，须六十余万，请给发。&rdquo;御史秦朴亦言：&ldquo;土沙易圮，费当不赀。&rdquo;俱下兵部议。尚书聂豹言：&ldquo;奏乞之数六十余万，则经营必须十年。财力既不办，况旷日持久，无救目前。可姑为旦夕防御之计，日后别图永世之利。&rdquo;从之。</p>
<p>冬十月，朵颜纠俺答率众二十万薄迸北口，烽火达京师。帝惩庚戌事，忧日旰忘食，遣使侦诸军战守状。总督蓟辽侍郎杨博躬擐甲乘城，督将士防御甚力。俺答百道攻塞垣，博随方拒击，终不能入。使者以状闻，帝大悦，即军中赐博衣一袭，发帑金万两犒将士。博承命宣朝廷威德，诸将士人人喜，勇气益倍。与俺答守八日，俺答不得利，乃引退。犹徘徊数舍外，不即去。博募敢死士持火械，夜数入其营扰之，寇众仓皇宵遁去。</p>
<p>三十三年秋七月，俺答众数万入大同塞，官军败绩。逮总督尚书苏佑、巡抚齐宗道于狱。十二月，俺答寇大同，总督侍郎许论、巡抚都御史王忄予征兵击</p>
<p>走之。三十六年秋八月，俺答众二十万入雁门塞，破应州四十余堡。总督杨顺纵兵杀避难兵民，上首功以自解。己而辛爱妾桃松寨私部目，惧诛，来降。顺上其状以为功。辛爱，俺答子，士马雄诸部，</p>
<p>且入寇。顺惧，上言&ldquo;俺答叵测&rdquo;，欲胁朝廷归之。敌故薄顺等无能，且黠甚，诈言以叛人丘富来易，顺信其言，予之。辛爱戮桃松寨，丘富竟不可得。顺惧罪，赂巡按御史路楷隐其事。给事中吴时来闻之，上言：&ldquo;桃松寨来降，不过寇中一亡妇耳。苟明于启衅之媒，拒之勿纳可也。始则张皇已功，既而轻堕敌计。乃行赂按臣，相为欺蔽。然则朝廷边饷之用，髫到杷车热蠹抑资耳。&rdquo;疏入，上怒，逮顺、楷下狱，削籍。以兵部尚书许论比顺、楷，亦罢之。</p>
<p>三十七年春正月，俺答围大同右卫，不克。四月，命兵部尚书杨博出督宣大军务。时右卫围久不解，议者以为非博往不可，遂有是命，仍虚部中位以待之。博乃征诸镇兵，</p>
<p>声言出塞北伐，羽檄日数十下。俺答闻博至，乃引去。守将尚表拒守四阅月，誓志励众，死守不屈。博上其功，优叙之。王德战死，奏立祠加■。参将周现潜通俺答，奏礻嶂。自是边人俱砥砺，思自奋。博因陈善后二十余事，筑牛心诸堡，为烽堠二千八百余所，浚濠千余里，五旬讫功。帝大悦，加博太子太保。</p>
<p>四十五年春正月，俺答寇宣府塞西陽河。先是，朵颜革兰台影克每岁引小王子诸部寇蓟、辽。四十二年，由墙子岭直犯通州，京师震动，而宣、大诸边颇安靖。至是，复入寇宣府，旋引去。</p>
<p>穆宗隆庆元年夏五月，俺答犯大同，参将刘国引兵御却之。九月，俺答子黄台吉拥众窥伺陵后南山。上命总督刘焘率兵防护陵寝。俺达陷山西石州，陷之，杀知州王亮。留壁石州，剽掠交、</p>
<p>汾等处，山西騷动。会有蓟镇之警，京师戒严。上命群臣议防御策，大学士徐阶条十三事。时俺答入边已二十余日，势甚横。已，雨潦连旬，马多死，皆杖马棰徒■归。所剽获不能尽载，往往遗于道甚众，十余日始尽出边，而官军无一人邀击者。大同总兵申维岳、孙吴等觇俺答既去汾、石，始约兵进战。及俺答出岢岚东北，孙吴以非己信地，引还大同。维岳等终不敢战而还。十四日，俺答始悉去，诸将乃稍稍出，获奸细明海等及他老幼疲弱，掩袭得之以为功。诸将独方振一与俺答遇，尤月逐俺答于岚县，稍称敢战而已。事闻，诏夺督、抚、镇诸臣官，听勘。而逮诸将至京鞫之，议功罪赏罚有差。时边臣巽忄耍怠玩，掩罪冒功，积弊已久，故恣寇出入，动得利去。至是议罚，将士始知畏法焉。</p>
<p>二年夏五月，兵部言：&ldquo;山西一镇，旧以大同为藩篱，警备差少。自嘉靖壬寅失事之后，大同弃墙不守，遂与俺答为邻。三关边隘，皆俺答必犯之地矣。然镇臣尚在内地，俺答必纠合诸部，乃敢深入。故在关内，则忧大举。偏、老一带，逼近寇巢，居常则有游骑出入之苦，遇冬则有套骑履冰之备。故在关外，则虑零寇。今宁武在忻、代、偏、岢之中，既以总兵驻师，便于东西策应。而关外一带，宜增设防御，请发太仆金，益募军买马以备之。&rdquo;上令施行。</p>
<p>四年冬十月癸卯，俺答孙把汉那吉率其属阿力哥等十人来降。把汉那吉者，俺答第三子铁皆台吉之子也。幼孤，育于俺答妻一刻哈屯所，命仆阿力哥之妻乳焉。及长，那吉多智，有口辩，俺答娶鲴惚燃女为之妇；不相能，复聘兔■金的之女。适俺答长女哑不害有所生三娘子者，貌甚艳丽，已受袄儿都司聘。俺答夺取之，袄儿恚甚，将攻俺答。俺答无以解，即以那吉所聘兔■金的女偿之。那吉怒，谓阿力哥曰：&ldquo;我祖妻外孙，又夺孙妇与人。吾不能为若孙，吾行矣。&rdquo;遂与阿力哥同妻比吉女等十人南走，叩关请降。总督王崇古留之，边吏哗曰：&ldquo;此孤竖无足重轻，宜勿留。&rdquo;崇古曰：&ldquo;此奇货可居。俺答即急，因而为市。谕以执送叛人赵全等还我，乃优遣以慰其舐犊之爱，而制其命。若其弗急，则我因而抚纳，如汉质子法，使招其故部居近塞。俺答老且死，其子黄台吉势不能尽有其众，然后以居耆、谷蠡失置塞外。其与黄台吉构，则两利而俱存之；弗构，则以师助之，外以博兴灭扶危之名而实收其力。&rdquo;廷臣哗然以为不可，御史叶梦熊争尤力。上曰：&ldquo;寇慕义来降，宜加优抚。其以把汉那吉为指挥，使阿力哥为正千户，各赏大红核恳乱幌。&rdquo;俺答妇恐中国戕其孙，日夜尤俺答。俺答寻亦悔，遂拥十万众压境。崇古命百户鲍崇德谕以存恤恩，而要其缚叛示信。俺答颇衔之，乃留崇德，随遣骑觇之，则那吉方蟒衣貂帽，驰马从容。归报俺答与妇，感且愧曰：&ldquo;汉乃肯全吾孙，吾且咬臂盟，世服属无贰，奚有于叛人！&rdquo;遂定盟，通贡市马。而诸部亦贪中国财物，咸从臾无间言。</p>
<p>十二月，俺答执叛人赵全等九人求献，索那吉，许之。先是，山西妖人吕明镇以白莲妖术谋不轨，全与丘富等从之。事觉，明镇伏诛，富与全率党李自馨、刘四、赵龙、吕老十、猛谷王之属，叛归俺答，驻边外古丰州地，名曰拜升。己而我百户张彦文、游击家丁刘天祺、边民马西川等二十八人悉往从之，众至数万，因尊俺答为帝。富犯边死。全等治第如王者，署其门曰开化府。至是，诱执之，至云石堡待命。总督王崇古受其献，悉送阙下诛之。遣使送归那吉，那吉犹恋恋不欲行。崇古谕以朝廷恩意，许奉表通贡不绝。那吉感泣，誓不敢贰中国，携其妻以归。崇古以款俺答功，加少保、尚书，巡抚方逢年、兵部尚书郭干、侍郎谷中虚、王遴各升赏有差，又加恩辅臣李春芳、高拱、张居正、殷士儋及原任大学士赵贞吉等五人。</p>
<p>五年三月己丑，封俺答为顺义王，及其子弟部落为都督等官。俺答得孙后，遣使来谢，且乞表式请封。王崇古疑吉囊、大把都未与盟，恐有诈，未许。盖吉囊者，俺答兄，老把都儿昆都力哈，俺答亲弟也。吉囊死，子四，长曰吉能，皆为俺答侄。而兀慎、摆腰、永邵卜、哆、土蛮等部，又多其支属。俺答于诸部为尊行，力能合之。必同心内附，始可假以王封，得比三卫例。崇古以此胁俺答，俺答以土蛮故主，力不能致为辞。而崇古独自计老把都与土蛮善，且内亲黄台吉。会黄台吉使来，乃令其约老把都，以招土蛮，与俺答会同请封，因可以破三卫交构之私。至是，俺答始与老把都、吉能、永邵卜诸部各遣使十八人，请通贡开市，以息边氓。诏下群臣廷议，定国公文璧、吏部侍郎张罗等二十二人为可，英国公溶、户部尚书张守直等十七人为不可，工部尚书朱衡等五人以为封贡便，互市不便。独都御史李崇极言宜许状。上卒如崇古议，封俺答王号。贡期听于三四月后一行，互市之数，先定马数。其贡使不得至京，铁锅诸物不得阑出。赏大红五彩核框衣一袭，彩缎八表里。</p>
<p>五月，总督王崇古为俺答陈乞四事：一、请给王印，如先朝忠顺王例。二、请许贡入京，比于三卫各贡使，贡马三十匹。三、请给铁锅。议广锅十斤，炼铁五斤，尚未可为兵器，洛锅生粗每十斤，炼铁三斤，宜可给与，以敝易新。四、请抚赏部中亲属布段米豆，散所部穷丁，塞上仍许不时小市。</p>
<p>六月，顺义王俺答使恰台吉、打儿汉执赵全余党赵崇山、穆教清、张永保、孙大臣及妖人李梦陽等来献。上嘉其诚顺，赏白金三十两，彩币四表里；恰台吉等各十两，一表里。御史刘良弼以封贡事毕，上疏陈六渐：一曰封疆弛守之渐，二曰属部疑叛之渐，三曰将领推诿之渐，四曰塞下虚耗之渐，五曰勇士散逸之渐，六曰市地增加之渐。又言：&ldquo;黄台吉向化不醇，他日必为边患。&rdquo;大学士高拱言：&ldquo;嘉靖十九年北寇求贡，当事惮于主计，斩使绝之。三十余年，边民肝脑涂地，此往岁之明失。今其感恩慕义，直受而封锡之，犹非要领之图，本意之所在也。及此闲暇，积我金，修我险，练我士，整我械，开我屯田，理我盐法，皆得次第行之。彼若背约，遂兴问罪之师，进退各有余地。苟见一时，遂尔偷怠，良时不再得，边备寝弛难振矣。&rdquo;上嘉纳施行。</p>
<p>六年九月，俺答贡马二百五十匹。时穆宗已崩，神宗即位。十月，授俺答兄子永邵卜大成都督同知。十二月，遣俺答旧使火力赤奴谋赤北还。嘉靖间，奉使六人，</p>
<p>以俺答内犯下狱，二十年余俱物故，至是释之。神宗万历元年三月，颁顺义王俺答番经，并给镀金银印。二年十二月，顺义王俺答子宾兔求河西互市，邀索刀仗，朝议</p>
<p>绝之。兵部言：&ldquo;以一部启各镇拒绝之心，非计也。宜谕俺答，令其子改图。&rdquo;遂令督、抚臣谕之。三年夏四月，宾兔驻牧西海，役属儿革、白利等番，屡扰边境。</p>
<p>诏陕西总督谕俺答，严戢宾兔。俺答言：&ldquo;宾兔因甘肃不许开市，苦宁远途远。&rdquo;巡抚甘肃都御史侯东莱上言：&ldquo;宾兔屡侵诸番，以报其掠马，因图请市。河西雕敝，开市为难，苟可安边，何惜甘肃一垣，而不以縻之也。&rdquo;上从之，遂立大市于甘州，小市于庄浪。</p>
<p>十月，俺答乞佛像蟒段。且城市成，求赐名。赐城名福化，量给其请。是年，黄台吉改贡市于新平堡。四年十二月，银定台吉所属尝盗边，绝其贡。俺答闻之，从彼</p>
<p>法罚羊千、马二百、驼二。诏宥之，已服罪，马驼等不必进。五年二月，顺义王俺答执叛盟献鹤等四人，上赐俺答币，论叛者如法。</p>
<p>三月，俺答请开市茶马，又求都督金印。朝议以请属部，并无金印，宜谕遣。上从之。九月，俺答上书甘肃巡抚复求茶市。初，西番善■请纳马保塞，</p>
<p>廷议勿受。巡茶御史李时成上言：&ldquo;善■生西番中，族极远，未尝通贡市。一朝率众来降，彼实畏我威灵。第以洮西极边地，更得此族，不益厚固藩篱耶？矧今急须马，何为拒之？&rdquo;上从之。俺答以番人入汉，久且慢我，遣大都巴石虎启幕府，请得比番开茶市。廷议且许之，李时成得奏言：&ldquo;俺答今求茶市，意不在茶，在得番人耳。夫洮西一带，抵嘉峪、金城，绵亘数千里，番族星罗。西寇之不敢长驱而南，以番为之蔽也。顾番人须茶最急，一日无茶则病且死，是番人之命悬于中国，俾世受约束，藩我西土。脱以茶市假之，俺答逐利，而专意于番。番求生，而制命于俺答，彼此合一，其遗患可胜道哉！&rdquo;上是之。兵部谓茶市不可许，但俺答称迎佛，僧寺必须用茶，量给数十篦示恩。报可。俺答复求开洮州茶市，进马五百匹。谕止之。</p>
<p>七年秋，俺答请寺额，诏名其寺曰弘慈。八年秋八月，加顺义王俺答次子不他失骠骑将军，常汉我、不艮台吉等百户。九年秋八月，顺义王俺答上表贡马。</p>
<p>十二月，顺义王俺答死，赐祭七坛，采币十二双，布百匹。其妻三娘子率其子黄台吉上谢表，贡马。黄台吉者，俺答长子也。嘉靖时，有精骑万余，庶弟曰青台吉，精骑半之。俺答老矣，娶二妾，弃其妻，黄台吉怨之。妾各子一人，俺答予万骑自备，以故中自疑，不敢深入。黄台吉日夜扼腕曰：&ldquo;老婢子有此兵，而老死沙漠，可笑也。&rdquo;及俺答归款，益老而厌兵，且佞佛，听番僧言，戒杀掠，而朝廷威信亦足以服之，以故十余年终保塞不敢南犯。先，是王崇古入为大司马，继崇古者方逢时、吴兑代为总督，各部俱贡市无失期。而三娘子切切慕华，不时款塞。常诘兑，兑儿女畜之，情甚昵。或三娘子致手书索金珠翠钿，兑随市给与，以敦和好。部落中间有梗化者，三娘子时时报闻，督府得预为备。</p>
<p>十年，总督郑洛遣通事马应时佯为趣贡事，陰以讠兄。三娘子遣土骨赤请宽假，辞以无嗣王，表文空其印。十一年闰二月，黄台吉袭封顺义王，更名乞庆哈黄台吉。先配</p>
<p>五兰比妓，后受西僧绐，纳妇一百八人，以象数珠。俺答死，黄台吉将收三娘子。三娘子嫌其老病，将别属。督臣郑洛计曰：&ldquo;若三娘子别属，我封此黄台吉何用？&rdquo;乃命人说三娘子曰：&ldquo;汝归王，天朝以夫人封汝；不归，一妇耳。&rdquo;于是三娘子逼于利害，乃归之。黄台吉袭封仅四年，三娘子佐之，贡市推谨。</p>
<p>十四年二月，顺义王黄台吉死，子扯力克袭位。初，把汉那吉归，俺答命主板升，号曰大成台吉，妻曰大成比妓，兵马雄诸部。癸未年死，三娘子欲令己子不他失礼妻比妓。而</p>
<p>俺答用事臣恰台吉勿从，陰主扯力克，以兵收比妓为妻。三娘子名哈屯，别筑城居，朝廷赐名归化。至是，黄台吉死，扯力克当嗣。督臣郑洛复谕扯力克曰：&ldquo;娘子</p>
<p>三世归顺，汝能与娘子聚，则封；不亟聚，封别有属也。&rdquo;扯力克尽逐诸妾，乃以十月入三娘子帐中合婚。其部落牙答汉盗掠助马堡，洪卖盗掠偏头关，三娘子俱罚治如法。</p>
<p>十五年秋七月，封扯力克为顺义王，三娘子为忠顺夫人。十八年，大学士王锡爵上言：&ldquo;古谋国之臣，无事则深忧，有事则不惧。自封款十九年，顺义王扯力克以助火落赤，故罢市赏，两</p>
<p>年未与。忠顺夫人三娘子捕叛人史二致塞上，请复市赏。诏复二年，以三娘子儿不他失礼为都督。史二，即扯力克兄、安兔鲴阋病Ｈ钥砑倨渥铮分列于龙门滴水崖，史二亦款服。二十年来，吏恬卒玩，一旦封豕生心，举朝惶怖，止办呶呶，追尤首事，此一反也。武官爨下求安，专藉款关之利；文吏隙中观斗，争谈出塞之功。此二反也。诸边以彼此支吾为熟套，以日月玩忄曷为良谋。一遇缓急重难之事，则隔垣内外，便分尔我，逃责于己而嫁祸于人。此三反也。臣谬为三反之论，而约以经营镇定之一言。盖欲少省议论，使当事可以措手；暂宽文法，使文武贵于同心。&rdquo;上是之。</p>
<p>四十一年春二月，扯力克既没，卜失兔以长孙嗣封。而索囊阻之，越冬，讲乃成。于是总督涂宗浚以爵礼请诏卜失兔袭封顺义王，把汉比妓封忠义夫人，西僧哀乞盖授都纲。遣官赍封敕至边，各散去不受。御史李若星疏论卜失兔抗旨回巢。俞年，告款塞上，乃始受封，其部落多散失，遂不竞。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/mingshijishibenmo/88567.html' class='pagedaohang'>【上一篇】<i>:○江陵柄政</i></a></span><span class="tomenu"><a href="https://ChineseBooks.github.io/shishu/mingshijishibenmo/" title="明史纪事本末" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/mingshijishibenmo/88565.html' class='pagedaohang'>【下一篇】<i>：○庚戌之变</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>