<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>东周列国志_第二十七回　骊姬巧计杀申生献公临终嘱荀息</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/dongzhoulieguozhi/">东周列国志</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/dongzhoulieguozhi/'>东周列国志</a> > </div>
<div class="kind">
  <h1 class="h11">第二十七回　骊姬巧计杀申生献公临终嘱荀息</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/dongzhoulieguozhi/80420.html' class='pagedaohang'>【上一篇】<i>:第二十八回　里克两弑孤主穆公一平晋乱</i></a></span><span class="tomenu"><a href="https://ChineseBooks.github.io/shishu/dongzhoulieguozhi/" title="东周列国志" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/dongzhoulieguozhi/80418.html' class='pagedaohang'>【下一篇】<i>：第二十六回　歌扊扅百里认妻获陈宝穆公证梦</i></a></span>
</ul>
<div class="articleContent" id="articleContent"> <p>话说晋献公既并①虞、虢二国，群臣皆贺。惟骊姬心中不乐。他本意欲遣世子申生伐虢，却被里克代行，又一举成功，一时间无题目可做。乃复与优施相仪，言：“里克乃申生之党，功高位重，我无以敌之，奈何？”优施曰：“荀息以一璧、马，灭虞、虢二国，其智在里克之上，其功亦不在里克之下。若求荀息为奚齐卓子之傅，则可以敌里克有余矣。”骊姬请于献公，遂使荀息傅奚齐卓子。骊姬又谓优施曰：“荀息已入我党矣。里克在朝，必破我谋，何计可以去之？克去而申生乃可图也。”优施曰：“里克为人，外强而中多顾虑。诚以利害动之，彼必持两端，然后可收而为我用。克好饮，夫人能为我具特羊②之飨，我因侍饮而以言探之。其入，则夫人之福也；即不入，我优人亦聊与为戏，何罪焉？”骊姬曰：“善。”乃代为优施治饮具。</p><p>优施预请于里克曰：“大夫驱驰虞、虢间，劳苦甚。施有一杯之献，愿取闲邀大夫片刻之欢，何如？”里克许之。乃携酒至克家。克与内子孟，皆西坐为客。施再拜进觞，因侍饮于侧，调笑甚洽①。酒至半酣，施起舞为寿。因谓孟曰：“主啗②我。我有新歌，为主歌之。”孟酌兕觥以赐施，啗以羊脾。问曰：“新歌何名？”施对曰：“名《暇豫》，大夫得此事君，可保富贵也。”乃顿③嗓而歌。歌曰：</p><p>暇豫④之吾吾⑤兮，不如乌乌⑥。众皆集于菀兮，尔独子枯。菀何荣且茂兮？枯招斧柯！矮柯行及兮，奈尔枯何！</p><p>歌讫，里克笑曰：“何谓菀？何谓枯？”施曰：“譬之于人，其母为夫人，其子将为君。本深枝茂，众鸟依托，所谓菀也。若其母已死，其子又得谤，祸害将及。本摇叶落，鸟无所栖，斯为枯矣。”言罢，遂出门。里克心中怏怏，即命撤馔。起身径入书房，独步庭中，回旋良久。</p><p>是夕，不用晚餐，挑灯就寝，展转床褥，不能成寐。左思右想：“优施内外俱宠，出入宫禁。今日之歌，必非无谓而发。彼欲言未竟，俟天明当再叩之。”捱至半夜，心中急不能忍，遂吩咐左右：“密唤优施到此问话。”优施已心知其故，连忙衣冠整齐，跟着来人直达寝所。里克召优施坐于床间，以手抚其膝，问曰：“适来‘菀枯’之说，我已略喻，岂非谓曲沃乎，汝必有所闻，可与我详言，不可隐也。”施对曰：“久欲告知，因大夫乃曲沃之傅，且未敢直言，恐见怪耳。”里克曰：“使我预图免祸之地，是汝爱我也，何怪之有？”施乃俯首就枕畔，低语曰：“君已许夫人，杀太子而立奚齐，有成谋矣。”里克曰：“犹可止乎？”施对曰：“君夫人之得君，子所知也。中大夫之得君，亦子所知也。夫人主乎内，中大夫主乎外，虽欲止，得乎？”里克曰：“从君而杀太子，我不忍也。辅太子以抗君，我不及也。中立而两无所为，可以自脱否？”施对曰：“可。”施退，里克坐以待旦，取往日所书之简视之，屈指恰是十年。叹曰：“卜筮之理，何其神也！”遂造大夫卆郑父之家，屏去左右，告之曰：“史苏卜偃之言，验于今矣！”卆郑父曰：“有闻乎？”里克曰：“夜来优施告我曰：‘君将杀太子而立奚齐也。’”卆郑父曰：“子何以复之？”里克曰：“我告以中立。”卆郑父曰：“子之言，如见火而益之薪也。为子计，宜陽为不信，彼见子不信，必中忌而缓其谋。子乃多树太子之党，以固其位，然后乘间而进言，以夺君之志，成败犹未有定。今子曰‘中立’，则太子孤矣，祸可立而待也！”里克顿足曰：“惜哉！不早与吾子商之！”里克别去登车，诈坠于车下。次日遂称伤足，不能赴朝。史臣有诗云：</p><p>特羊具享优人舞，断送储君一曲歌。</p><p>
堪笑大臣无远识，却将中立佐操戈。</p><p>优施回复骊姬，骋姬大悦。乃夜谓献公曰：“太子久居曲沃，君何不召之，但言妾之思见太子。妾因以为德于太子，冀免旦夕何如？”献公果如其言，以召申生。申生应呼而至，先见献公，再拜问安。礼毕，入宫参见骊姬。骊姬设飨待之，言语甚欢。次日，申生入宫谢宴，骊姬又留饭。是夜，骊姬复向献公垂泪言曰：“妾欲回太子之心，故召而礼之。不意太子无礼更甚。”献公曰：“何如？”骊姬曰：“妾留太子午餐，索饮，半酣，戏谓妾曰：‘我父老矣，若母何？’妾怒而不应。太子又曰：‘昔我祖老，而以我母姜氏，遗于我父。今我父老，必有所遗，非子而谁？’欲前执妾手，妾拒之乃免。君若不信，妾试与太子同游于囿，君从台上观之，必有睹焉。”献公曰：“诺。”及明，骊姬召申生同游于囿。骊姬预以蜜涂其发，蜂蝶纷纷，皆集其鬓。姬曰：“太子盍①为我驱蜂蝶乎？”申生从后以袖麾②之。献公望见，以为真有调戏之事矣。心中大怒，即欲执申生行诛。骊姬跪而告曰：“妾召之而杀之，是妾杀太子也。且宫中暖昧之事，外人未知，姑忍之。”献公乃使申生还曲沃，而使人陰求其罪。</p><p>过数日，献公出田于翟桓。骊姬与优施商议，使人谓太子曰：“君梦齐姜诉曰：‘苦饥无食。’必速祭之。”齐姜别有祠在曲沃。申生乃设祭，祭齐姜。使人送胙于献公。献公未归，乃留胙于宫中。六日后，献公回宫。骊姬以鸩入酒，以毒药傅肉，而献之曰：“妾梦齐姜苦饥不可忍，因君之出也，以告太子而使祭焉。今致胙于此，待君久矣。”献公取觯，欲尝酒。骊姬跪而止之曰：“酒食自外来者，不可不试。”献公曰：“然。”乃以酒沥地，地即坟③起。又呼犬，取一脔④肉掷之，犬啖肉立死。骊姬佯为不信，再呼小内侍，使尝酒肉。小内侍不肯，强之。才下口，七窃流血亦死。骊姬佯大惊，疾趋下堂而呼曰：“天乎！天乎！柄固太子之国也。君老矣，岂旦暮之不能待，而必欲弑之？”言罢，双泪俱下。复跪于献公之前，带噎而言曰：“太子所以设此谋者，徒以妾母子故也。愿君以此酒肉赐妾，妾宁代君而死，以快太子之志！”即取酒欲饮。献公夺而覆①之，气咽不能出语。骊姬哭倒在地，恨曰：“太子真忍心哉！其父而且欲弑之，况他人乎？始君欲废之，妾固不肯。后囿中戏我，君又欲杀之，我犹力劝。今几害我君，妾误君甚矣！”献公半晌方言，以手扶骊姬曰：“尔起。孤便当暴②之群臣，诛此贼子！”当时出朝，召诸大夫议事。惟狐突久杜门，里克称足疾，卆郑父托以他出不至，其余毕集朝堂。</p><p>献公以申生逆谋，告诉群臣。群臣知献公畜谋已久，皆面面相觑，不敢置对。东关五进曰：“太子无道，臣请为君讨之。”献公乃使东关五为将，梁五副之，率车二百乘，以讨曲沃。嘱之曰：“太子数将兵，善用众。尔其慎之！”狐突虽然杜门，时刻使人打听朝事。闻“二五”戒③车，心知必往曲沃。急使人密报太子申生。申生以告太傅杜原款。原款曰：“胙已留宫六日，其为宫中置毒明矣。子必以状自理④群臣岂无相明者？毋束手就死为也！”申生曰：“君非姬氏，居不安，食不饱。我自理而不明，是增罪也。幸而明，君护姬，未必加罪，又以伤君之心。不如我死！”原款曰：“且适他国，以俟后图如何？”申生曰：“君不察其无罪，而行讨于我，我被弑父之名以出，人将以我为鸱鸮①矣！若出而归罪于君，是恶②君也。且彰君父之恶，必见笑于诸侯。内困于父母，外困于诸侯，是重困也。弃君脱罪，是逃死也。我闻之：‘仁不恶君，智不重困，勇不逃死。’”乃为书以复狐突曰：“申生有罪，不敢爱死。虽然，君老矣，子少。国家多难，伯氏努力以辅国家。申生虽死，受伯氏之赐实多！”于是北向再拜，自缢而死。死之明日，东关五兵到，知申生已死，乃执杜原款囚之，以报献公曰：“世子自知罪不可逃，乃先死也。”献公使原款证成太子之罪。原款大呼曰：“天乎冤哉！原款所以不死而变俘者，正欲明太子之心也！胙留宫六日，岂有毒而久不变者乎？”骊姬从屏后急呼曰：“原款辅导无状，何不速杀之？”献公使力士以铜锤击破其脑而死。群臣皆暗暗流涕。</p><p>梁五、东关五谓优施曰：“重耳夷吾，与太子一体也。太子虽死，二公子尚在，我窃忧之。”优施言于骊姬，使引二公子。骊姬夜半复泣诉献公曰：“妾闻重耳夷吾，实同申生之谋。申生之死，二公子归罪于妾。终日治兵，欲袭晋而杀妾，以图大事，君不可不察！”献公意犹未信。蚤③朝，近臣报：“蒲、屈二公子来觐，已至关；闻太子之变，即时俱回辕去矣。”献公曰：“不辞而去，必同谋也。”乃遣寺人勃鞮率师往蒲，擒拿公子重耳。贾华率师往屈，擒拿公子夷吾。狐突唤其次子狐偃至前，谓曰：“重耳骈胁重瞳，状貌伟异。又素贤明，他日必能成事。且太子既死，次当及之。汝可速往蒲，助之出奔。与汝兄毛，同心辅佐，以图后举。”狐偃遵命，星夜奔蒲城来投重耳。重耳大惊，与狐毛、狐偃方商议出奔之事，勃鞮车马已到。蒲人欲闭门拒守，重耳曰：“君命不可抗也！”勃鞮攻入蒲城，围重耳之宅。重耳与毛偃趋后园，勃鞮挺剑逐之。毛偃先逾墙出，推墙以招重耳。勃鞮执重耳衣袂，剑起袂绝，重耳得脱去。勃鞮收袂回报。三人遂出奔翟国。</p><p>翟君先梦苍龙蟠①于城上，见晋公子来到，欣然纳之。须臾，城下有小车数乘，相继而至，叫开城甚急。重耳疑是追兵，便教城上放箭。城下大叫曰：“我等非追兵，乃晋臣愿追随公子者。”重耳登城观看，认得为首一人，姓赵，名衰，字子余，乃大夫越威之弟，仕晋朝为大夫。重耳曰：“子余到此，孤无虑矣。”即命开门放入。余人乃胥臣、魏犨、狐射姑、颠颉、介子推、先轸，皆知名之士。其他愿执鞭②负橐，奔走效劳，又有壶叔等数十人。重耳大惊曰：“公等在朝，何以至此？”赵衰等齐声曰：“主上失德，宠妖姬，杀世子，晋国旦晚必有大乱。素知公子宽仁下士，所以愿从出亡。”翟君教开门放入，众人进见。重耳泣曰：“诸君子能协心相辅，如肉傅骨，生死不敢忘德。”魏犨攘臂前曰：“公子居蒲数年，蒲人咸乐为公子死。若借助于狄，以用蒲人之众，杀入绛城，朝中积愤已深，必有起为内应者、因以除君侧之恶，安社稷而抚民人，岂不胜于流离道途为逋客①哉？”重耳曰：“子言虽壮，然震惊君父，非亡人所敢出也。”魏犨乃一勇之夫。见重耳不从，遂咬牙切齿，以足顿地曰：“公子畏骊姬辈如猛虎蛇蝎，何日能成大事乎？”狐偃谓犨曰：“公子非畏骊姬，畏名义耳。”犨乃不言。昔人有古风一篇，单道重耳从亡诸臣之盛：</p><p>蒲城公子遭谗变，轮蹄西指奔如电。</p><p>
担囊仗剑何纷纷？英雄尽是山西彦②。</p><p>
山西诸彦争相从，吞云吐雨星罗胸。</p><p>
文臣高等擎天柱，武将雄夸驾海虹。</p><p>
君不见，赵成子，冬日之温彻人髓。</p><p>
又不见，司空季，六韬三略饶经济。</p><p>
二狐肺腑兼尊亲，出奇制变圆如轮。</p><p>
魏犨矫矫人中虎，贾佗强力轻千钧。</p><p>
颠颉昂藏独行意，直哉先轸胸无滞。</p><p>
子推介节谁与俦？百炼坚金任磨砺。</p><p>
颉颃上下如掌股，周流遍历秦齐楚。</p><p>
行居寝食无相离，患难之中定臣主。</p><p>
古来真主百灵扶，风虎云龙自不孤。</p><p>
梧桐种就鸾凤集，何问朝中菀共枯？</p><p>重耳自幼谦恭下士。自十七岁时，已父事狐偃，师事赵衰，长事狐射姑。凡朝野知名之士，无不纳交。故虽出亡，患难之际，豪杰愿从者甚众。</p><p>惟大夫郤芮，与吕饴甥腹心之契，虢射是夷吾之母舅，三人独奔屈以就夷吾。相见之间，告以“贾华之兵，旦暮且至。”夷吾即令敛兵为城守计。贾华原无必获夷吾之意，及兵到，故缓其围，使人陰告夷吾曰：“公子宜速去。不然，晋兵继至，不可当也。”夷吾谓郤芮曰：“重耳在翟，今奔翟何如？”郤芮曰：“君固言二公子同谋，以是为讨。今异出而同走，骊姬有辞矣。晋兵且至翟，不如之梁。梁与秦近，秦方强盛，且婚姻之国，君百岁后，可借其力以图归也。”夷吾乃奔梁国。贾华佯追之不及，以逃奔复命。献公大怒曰：“二子不获其一，何以用兵？”叱左右欲缚贾华斩之。卆郑父奏曰：“君前使人筑二城，使得聚兵为备，非贾华之罪也。”梁五亦奏曰：“夷吾庸才无足虑。重耳有贤名，多士从之，朝堂为之一空。且翟吾世仇，不代翟除重耳，后必为患。”献公乃赦贾华，使召勃鞮。鞮闻贾华几不免，乃自请率兵伐翟，献公许之。勃鞮兵至翟城，翟君亦盛陈兵于采桑，相守二月余。卆郑父进曰：“父子无绝恩之理。二公子罪恶未彰，既已出奔，而必追杀之，得无已甚乎？且翟未可必胜，徒老我师，为邻国笑。”献公意稍转，即召勃鞮还师。</p><p>献公疑群公子多重耳、夷吾之党，异日必为奚齐之梗，乃下令尽逐群公子。晋之公族，无敢留者。于是立奚齐为世子。百官自“二五”及荀息之外，无不人人扼腕，多有称疾告老者。时周襄王之元年，晋献公之二十六年也。</p><p>是秋九月，献公奔赴葵邱之会不果，于中途得疾，至国还宫。骊姬坐于足，泣曰：“君遭骨肉之衅，尽逐公族，而立妾之子。一旦设有不讳，我妇人也，奚齐年又幼，倘群公子挟外援以求入，妾母子所靠何人？”献公曰：“夫人勿忧！太傅荀息，忠臣也，忠不二心，孤当以幼君托之。”于是召荀息至于榻前，问曰：“寡人闻‘士之立身，忠信为本。’何以谓之忠信？”荀息对曰：“尽心事主曰忠，死不食言曰信。”献公曰：“寡人欲以弱孤累①大夫，大夫其许我乎？”荀息稽首对曰：“敢不竭死力！”献公不觉堕泪，骊姬哭声闻幕外。数日，献公薨。骊姬抱奚齐以授荀息，时年才十一岁。荀息遵遗命，奉奚齐主丧，百官俱就位哭泣。骊姬亦以遗命，拜荀息为上卿，梁五、东关五加左右司马，敛兵巡行国中，以备非常。国中大小事体，俱关白荀息而后行。以明年为新君元年，告讣诸侯。毕竟奚齐能得几日为君，且看下回分解。</p><p>注解:</p><p>
①并：并吞。</p><p>
②特羊：三岁之羊。</p><p>
①洽：欢。</p><p>
②啗啖。给吃。</p><p>
③顿：提起、抖擞。</p><p>
④暇豫：悠闲安乐。</p><p>
⑤吾吾：大声。</p><p>
⑥乌乌：唱。</p><p>
①盍：何不。</p><p>
②麾：挥。</p><p>
③坟：高起。</p><p>
④脔：块。</p><p>
①覆：翻，倒。</p><p>
②暴：露。揭露。</p><p>
③戒：似为驾。</p><p>
④理：答。</p><p>
①鸱鸮：鸟，有人认为像猫头鹰。</p><p>
②恶：毁。与恶人，罪恶不同。</p><p>
③蚤：早。</p><p>
①蟠：盘伏。</p><p>
②执鞭：效力。负橐：背物。</p><p>
①逋客：逃亡者。</p><p>
②彦：士的美称。</p><p>
①累：劳烦。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/dongzhoulieguozhi/80420.html' class='pagedaohang'>【上一篇】<i>:第二十八回　里克两弑孤主穆公一平晋乱</i></a></span><span class="tomenu"><a href="https://ChineseBooks.github.io/shishu/dongzhoulieguozhi/" title="东周列国志" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/dongzhoulieguozhi/80418.html' class='pagedaohang'>【下一篇】<i>：第二十六回　歌扊扅百里认妻获陈宝穆公证梦</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>