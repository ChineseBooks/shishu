<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>辽史_卷五十五 志第二十四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/liaoshi/">辽史</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/liaoshi/'>辽史</a> > </div>
<div class="kind">
  <h1 class="h11">卷五十五 志第二十四</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/liaoshi/237955.html' class='pagedaohang'>【上一篇】<i>:卷五十六 志第二十五</i></a></span><span class="tomenu"><a href="https://ChineseBooks.github.io/shishu/liaoshi/" title="辽史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/liaoshi/237953.html' class='pagedaohang'>【下一篇】<i>：卷五十四 志二十三</i></a></span>
</ul>
<div class="articleContent" id="articleContent"> <p>
◎仪卫志一</p><p>
辽太祖奋自朔方，太宗继志述事，以成其业。于是举渤海，立敬瑭，破重贵，尽致周、秦、两汉、隋、唐文物之遗馀而居有之。路车法物以隆等威，金符玉玺以布号令。是以传至九主二百馀年，岂独以兵革之利，士马之强哉！文谓之仪，武谓之卫，足以成一代之规模矣。考辽所有舆服、符玺、仪仗，作《仪卫志》。</p><p>
舆服</p><p>
自黄帝而降，舆服之制，其来远矣。禹乘四载作小车，商人得桑根之瑞为大辂，周人加金玉，象饰益备。秦取六国仪物，而分别其用，先王之制，置而弗御。至汉中叶，锐意稽古，然礼文之事，名存实亡，盖得十一于千百焉。唐之车辂因周、隋遗法，损益可知。而祭服皆青，朝服皆绛，常服用宇文制，以紫、绯、绿、碧分品秩。五代颇以常服代朝服。辽国自太宗入晋之后，皇帝与南班汉官用汉服；太后与北班契丹臣僚用国服，其汉服即五代晋之遗制也。考之载籍之可徵者，著《舆服篇》，冠诸《仪卫》之首。</p><p>
国舆</p><p>
契丹故俗，便于鞍马。随水草迁徙，则有毡车，任载有大车，妇人乘马，亦有小车，贵富者加之华饰。禁制疏阔，贵适用而已。帝后加隆，势固然也。辑其可知著于篇。</p><p>
大舆，《柴册再生仪》载神主见之。</p><p>
舆，《腊仪》见皇帝、皇后升舆、降舆。</p><p>
总纛车，驾以御驼。《祭山仪》见皇太后升总纛车。</p><p>
车，《纳后仪》见皇后就车。</p><p>
青幰车，螭头、盖部皆饰以银。驾用驼，公主下嫁以赐之。古者王姬下嫁，车服不系其夫，下王后一等。此其遗意欤？</p><p>
送终车，车楼纯饰以锦，螭头以银，下县铎，后垂大毡，驾以牛。上载羊一，谓之祭羊，以拟送终之用。亦赐公主。</p><p>
椅，《册皇太后仪》，皇帝乘椅，自便殿瑽至西便门。</p><p>
鞍马，《祭山仪》，皇帝乘马，侍皇太后行。《腊仪》，皇帝降舆，祭东毕，乘马入腊围。《瑟瑟仪》，俱乘马东行，群臣在南，命妇在北。</p><p>
汉舆</p><p>
太宗皇帝会同元年，晋使冯道、刘煦等备车辂法物，上皇帝、皇太后尊号册礼。自此天子车服昉见于辽。太平中行汉册礼，乘黄令陈车辂，尚辇奉御陈舆辇。盛唐辇辂，尽在辽廷矣。</p><p>
五辂：《周官》典辂有五辂。秦亡之后，汉创制。</p><p>
玉辂，祀天、祭地、享宗庙、朝贺、纳后用之。青质，玉饰，黄屋，左纛。十二鉴在衡，二铃在轼。龙辀左建旂，十二游，皆画升龙，长曳地。驾苍龙，金摐，镂锡，鞶缨十二就。辽国《勘箭仪》，皇帝乘玉辂至内门。圣宗开泰十年，上升玉辂自内三门入万寿殿，进七庙御容酒。</p><p>
金辂，飨射、祀还、饮至用之。赤质，金饰，余如玉辂，色从其质。驾赤骝。</p><p>
象辂，行道用之。黄质，象饰，余如金辂。驾黄骝。</p><p>
革辂，巡狩、武事用之。白质，革鞔。驾白翰。</p><p>
木辂，田猎用之。黑质，漆饰。驾黑骆。</p><p>
车：制小于辂，小事乘之。</p><p>
耕根车，耕籍用之。青质，盖三重，余如玉辂。</p><p>
安车，一名进贤车，临幸用之。金饰重舆，曲壁，八鉴在衡，紫油纁，朱裹幰，朱丝络网。驾赤骝，朱鞶缨。</p><p>
四望车，一名明远车，拜陵、临吊则用之。金饰，青油纁，朱里通。驾牛，余同安车。</p><p>
凉车，省方、罢猎用之。赤质，金涂，银装。五彩龙风织，藤油壁，绯条，莲座。驾以橐驼。</p><p>
辇：用人挽，本宫中所乘。唐高宗始制七辇。《周官》巾车有辇，以人组挽之。太平册礼，皇帝御辇。</p><p>
大凤辇，赤质，顶有金凤，壁画云气金翅。前有轼，下有构栏。络带皆绣云凤，银梯。主辇八十人。</p><p>
大芳辇。</p><p>
仙游辇。</p><p>
小辇，《永寿节仪》，皇太后乘小辇。</p><p>
芳亭辇，黑质，幕屋绯栏，皆绣云凤。朱绿夹窗，花板红网，两廉四竿，银饰梯。主辇百二十人。</p><p>
大玉辇。</p><p>
小玉辇。</p><p>
逍遥辇，常行用之。棕屋，赤质，金涂，银装，红条。辇官十二人，春夏绯衫，秋冬素锦服。</p><p>
平头辇，常行用之。制如逍遥，无屋。册承天皇太后仪，皇太后乘平头辇。</p><p>
步辇，圣宗统和三年，驻跸土河，乘步辇听政。</p><p>
羊车，古辇车。赤质，两壁龟文、凤翅，绯幰，络带、门帘皆绣瑞羊，画轮。驾以牛，隋易果下马。童子十八人，服绣，瑞羊輓之。</p><p>
舆：以人肩之，天子用韝络臂绾。</p><p>
腰舆，前后长竿各二，金银螭头，绯绣凤襕，上施锦褥，别设小床。奉舆十六人。</p><p>
小舆，赤质，青顶，曲柄，绯绣络带。制如凤辇而小，上有御座。奉舆二十四人。</p><p>
皇太子车辂：</p><p>
金辂，从祀享、正冬大朝、纳妃用之。《册皇太子仪》，乘黄令陈金辂，皇太子升、降金辂。</p><p>
轺车，五日常朝、享宫臣、出入行道用之。金饰，紫幰朱里。驾一马。</p><p>
四望车，吊临用之。金饰，紫油纁通幰。驾一马。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/liaoshi/237955.html' class='pagedaohang'>【上一篇】<i>:卷五十六 志第二十五</i></a></span><span class="tomenu"><a href="https://ChineseBooks.github.io/shishu/liaoshi/" title="辽史" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/liaoshi/237953.html' class='pagedaohang'>【下一篇】<i>：卷五十四 志二十三</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>