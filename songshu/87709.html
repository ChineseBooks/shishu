<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>宋书_卷36 志第26 州郡二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/songshu/">宋书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/songshu/'>宋书</a> > </div>
<div class="kind">
  <h1 class="h11">卷36 志第26 州郡二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/songshu/87710.html' class='pagedaohang'>【上一篇】<i>:卷37 志第27 州郡三</i></a></span><span class="tomenu"><a href="https://ChineseBooks.github.io/shishu/songshu/" title="宋书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/songshu/87708.html' class='pagedaohang'>【下一篇】<i>：卷35 志第25 州郡一</i></a></span>
</ul>
<div class="articleContent" id="articleContent"> <p>
○南豫州  豫州  江州  青州  冀州  司州
</p><p>
南豫州刺史，晋江左胡寇强盛，豫部歼覆，元帝永昌元年，刺史祖约始自谯城
退还寿春。成帝咸和四年，侨立豫州，庾亮为刺史，治芜湖。咸康四年，毛宝为刺
史，治邾城。六年，荆州刺史庾翼镇武昌，领豫州。八年，庾怿为刺史，又镇芜湖。
穆帝永和元年，刺史赵胤镇牛渚。二年，刺史谢尚镇芜湖；四年，进寿春；九年，
尚又镇历陽；十一年，进马头。升平元年，刺史谢奕戍谯。哀帝隆和元年，刺史袁
真自谯退守寿春。简文咸安元年，刺〔史桓熙戍历陽。孝武宁康元年，刺〕史桓冲
戍姑孰。太元十年，刺史硃序戍马头。十二年，刺史桓石虔戍历陽。安帝义熙二年，
刺史刘毅戍姑孰。宋武帝欲开拓河南，绥定豫土，九年，割扬州大江以西、大雷以
北，悉属豫州，豫基址因此而立。十三年，刺史刘义庆镇寿陽。永初三年，分淮东
为南豫州，治历陽；淮西为豫州。文帝元嘉七年〔合二豫州为一，十六年又分，二
十二年又合，考武大明三年〕，又分。五年，割扬州之淮南、宣城又属焉。徙治姑
孰。明帝泰始二年又合，而以淮南、宣城还扬州。九月又分，还治历陽。三年五月，
又合。四年，以扬州之淮南、宣城为南豫州，治宣城，五年罢。时自淮以西，悉没
寇矣。七年，复分历陽、淮陰、南谯、南兗州之临江立南豫州。泰豫元年，以南汝
陰度属豫州，豫州之庐江度属南豫州。按淮东自永初至于大明，便为南豫，虽乍有
离合，而分立居多。爰自泰始甫失淮西，复于淮东分立两豫。今南豫以淮东为境，
不复于此更列二州，览者按此以淮东为境，推寻便自得泰始两豫分域也。徐志领郡
十三，县六十一，户三万七千六百二，口二十一万九千五百。今领郡十九，县九十
一。去京都水一百六十。
</p><p>
历陽太守，晋惠帝永兴元年，分淮南立，属扬州，安帝割属豫州。《永初郡国》
唯有历陽、乌江、龙亢三县，何、徐又有酂、雍丘二县。今领县五，户三千一百五
十六，口一万九千四百七十。
</p><p>
历陽令，汉旧县，属九江。
</p><p>
乌江令，二汉无，《晋书》有乌江，《太康地志》属准南。
</p><p>
龙亢令，汉旧名，属沛郡，《晋太康地志》属谯。江左流寓立。
</p><p>
雍丘令，汉旧名，属陈留。流寓立，先属泰山郡，文帝元嘉八年度。
</p><p>
酂令，汉属沛，《晋太康地志》属谯。流寓立，文帝元嘉八年度。
</p><p>
南谯太守（谯郡别见），晋孝武太元中，于淮南侨立郡县，后割地志咸实土。
《郡国》又有酂县，何、徐无。今领县六，户四千四百三十二，口二万二千三百五
十八。去州水五百四十，陆一百七十；去京都水七百，陆五百。
</p><p>
山桑令，前汉属沛，后汉属汝南，《晋太康地志》属谯。
</p><p>
谯令，汉属沛，《晋太康地志》属谯。
</p><p>
铚令，汉属沛，《晋太康地志》属谯。
</p><p>
扶陽令，前汉属沛，后汉、《晋太康地志》并无。
</p><p>
蕲令。（别见）
</p><p>
城父令，前汉属沛，后汉属汝南，《晋太康地志》属谯。
</p><p>
庐江太守，汉文帝十六年，分淮南国立。光武建武十三年，又省六安国以并焉。
领县三，户一千九百九，口一万一千九百九十七。去州水二千七百二十，陆四百七
十；去京都水一千一百，陆六百三十一。
</p><p>
灊令，汉旧县。
</p><p>
舒令，汉旧县。
</p><p>
始新令，《永初郡国》、何并无，徐有始新左县，明帝泰始三年立。
</p><p>
南汝陰太守（汝陰郡别见），江左立。领县五，户二千七百一，口一万九千五
百八十五。去州陆三百；去京都水一千，陆五百三十。
</p><p>
汝陰令（别见），所治即二汉、晋合肥县，后省。
</p><p>
慎令，汉属汝南，《晋太康地志》属汝陰。
</p><p>
宋令。（别见）
</p><p>
陽夏令，前汉属淮陽，后汉属陈。《晋太康地志》陈令属梁，无复此县。又晋
地志，惠帝永康中复立。《永初郡国》、何并属南梁，徐志属此。
</p><p>
安陽令（别见），《永初郡国》、何并属南梁，徐属此。
</p><p>
南梁太守（梁郡别见），晋孝武太元中，侨立于淮南，安帝始有淮南故地，属
徐州。武帝永初二年，还南豫，孝武大明六年废属西豫，改名淮南，八年复旧。
《永初郡国》又有虞、陽夏、安丰三县（并别见）。何、徐无安丰；又有义昌而并
无宁陵县。今领县九，户六千二百一十二，口四万二千七百五十四。去州水一千八
百，陆五百；去京都水一千七百，陆七百。
</p><p>
睢陽令，汉旧名。孝武大明六年，改名寿春，八年复旧。前废帝永光有义宁、
宁昌二县并睢陽。所治即二汉、晋寿春县，后省。
</p><p>
蒙令。（别见）
</p><p>
虞令，汉旧名。
</p><p>
谷熟令，汉旧名。
</p><p>
陈令，前汉属淮陽，后汉属陈，《晋太康地志》属梁。
</p><p>
义宁长，何无，徐有，宋末又立。
</p><p>
新汲令，汉旧名，属颍川。
</p><p>
崇义令，《永初郡国》羌人始立。
</p><p>
宁陵（别见），徐志后所立。
</p><p>
晋熙太守，晋安帝分庐江立。领县五，户一千五百二十一，口七千四百九十七。
去州陆八百，无水；去京都水一千二百，无陆。
</p><p>
怀宁令，晋安帝立。
</p><p>
新冶令，晋安帝立。
</p><p>
陰安令，汉旧名，属魏郡，《晋太康地志》属顿丘。
</p><p>
南楼烦令，《永初郡国》、何、徐志无。
</p><p>
太湖左县长，文帝元嘉二十五年，以豫部蛮民立太湖、吕亭二县，属晋熙，后
省，明帝太始二年复立。
</p><p>
弋陽太守，本县名，属汝南，魏文帝分立。领县六，户三千二百七十五，口二
万四千二百六十二。去州陆一千一百，去京都水（阙）。
</p><p>
期思令，汉旧县。
</p><p>
弋陽令，汉旧县。
</p><p>
安丰令，旧郡，晋安帝并为县。
</p><p>
乐安令，新立。
</p><p>
茹由令，新立。
</p><p>
安丰太守，魏文帝分庐江立。江左侨立，晋安帝省为县，属弋陽，宋末复立。
</p><p>
安丰令，《前汉地理志》无，后汉属庐江。
</p><p>
松滋令。（别见）
</p><p>
汝南太守。（别见）
</p><p>
上蔡侯相。（别见）
</p><p>
平舆令。（别见）
</p><p>
北新息令。（别见）
</p><p>
真陽令。（别见）
</p><p>
安城令。（别见）
</p><p>
南新息令。（别见）
</p><p>
临汝令，汉旧名。（别见）
</p><p>
陽安令。（别见）
</p><p>
西平令。（别见）
</p><p>
瞿陽令。（别见）
</p><p>
安陽令。（别见）
</p><p>
新蔡太守。（别见）
</p><p>
鲖陽令。（别见）
</p><p>
固始令。（别见）
</p><p>
新蔡令。（别见）
</p><p>
东苞信令。（别见）
</p><p>
西苞信令，徐志南豫唯一苞信，疑是后侨立所分。
</p><p>
东郡太守（别见），《永初郡国》无苌平、父陽而有扶沟（别见）；何无陽夏、
扶沟，徐无陽夏。
</p><p>
项城令。（别见）
</p><p>
西华令。（别见）
</p><p>
陽夏令。（别见）
</p><p>
苌平令。（别见）
</p><p>
谷陽令。（别见）
</p><p>
南顿太守（别见），帖治陈郡。
</p><p>
南顿令。（别见）
</p><p>
和城令。（别见）
</p><p>
颍川太守。（别见）
</p><p>
邵陵令。（别见）
</p><p>
临颍令。（别见）
</p><p>
曲陽令。（别见）
</p><p>
西汝陰太守，《永初郡国》、何、徐并无此郡。
</p><p>
汝陰令。（别见）
</p><p>
安城令。（别见）
</p><p>
楼烦令。（别见）
</p><p>
宋令。（别见）
</p><p>
汝陽太守。（别见）
</p><p>
汝陽令。（别见）
</p><p>
武津令。
</p><p>
陈留太守（别见），《永初郡国》无浚仪、封丘，而有酸枣，何、徐无封丘、
尉氏。
</p><p>
浚仪令。（别见）
</p><p>
小黄令。（别见）
</p><p>
雍丘令。（别见）
</p><p>
白马令。（别见）
</p><p>
襄邑令。（别见）
</p><p>
封丘令，汉旧名。
</p><p>
尉氏令。（别见）
</p><p>
南陈左郡太守，少帝景平中省此郡，以宋民度属南梁、汝陰郡，而《永初郡国》
无，未详。孝建二年以蛮户复立。分赤官左县为蓼城左县。领县二。乐（疑）大明
八年，省郡，即名为县，属陈左县。
</p><p>
边城左郡太守，文帝元嘉二十五年，以豫部蛮民立茹由、乐安、光城、雩娄、
史水、开化、边城七县，属弋陽郡。徐志有边城郡，领雩娄、史水、开化、边城两
县。大明八年，复省为县，属弋陽，后复立。领县四，户四百一十七，口二千四百
七十九。
</p><p>
雩娄令，二汉属庐江，《晋太康地志》云属安丰。
</p><p>
开化令。
</p><p>
史水令。
</p><p>
边城令。
</p><p>
光城左郡太守，《永初郡国》、何、徐并无。按《起居注》，大明八年，省扁
城左郡为县，属弋陽，疑是大明中分弋陽所立。八年复省，后复立。
</p><p>
乐安令。
</p><p>
茹由令。
</p><p>
光城令。此三县，徐志属弋陽。
</p><p>
豫州刺史，后汉治谯，魏治汝南安成，晋平吴后治陈国，晋江左所治，已列于
前。《永初郡国》、何、徐寄治睢陽，而郡县在淮西。徐又有边城，别见南豫州。
何又有初安、绥城二郡，初安领新怀、怀德二县，绥城领安昌、招远二县，并云新
立。徐无，则是徐志前省也。领郡十，县四十三，户二万二千九百一十九，口一十
五万八百三十九。
</p><p>
汝南太守，汉高帝立。领县十一，户一万一千二百九十一，口八万九千三百四
十九。去州水一千，陆七百；去京都水三千，陆一千五百。
</p><p>
上蔡令，汉旧县。
</p><p>
平乐令，汉旧县。
</p><p>
北新息令，汉旧县。
</p><p>
慎陽令，汉旧县。《永初郡国》及徐并作真陽。
</p><p>
安成令，汉旧县。
</p><p>
南新息令，汉旧县。
</p><p>
朗陵令，汉旧县。
</p><p>
陽安令，汉旧县。
</p><p>
西平令，汉旧县。
</p><p>
瞿陽令，汉旧县，作灈陽。
</p><p>
安陽令，汉旧县。晋武太康元年，改为南安陽。
</p><p>
新蔡太守，晋惠帝分汝陰立，今帖治汝南。领县四，户二千七百七十四，口一
万九千八百八十。去州陆六百；去京都水二千五百，陆一千四百。
</p><p>
鲖陽令，汉旧县。晋成帝咸康二年，省并新蔡，后又立。
</p><p>
固始令，故名寝丘之地也。汉光武更名。晋成帝咸康二年，并新蔡，后又立。
</p><p>
新蔡令，汉旧县。
</p><p>
苞信令，前汉无，后汉属汝南，《晋太康地志》属汝陰。后汉《郡国》、《晋
太康地志》并作“褒”。
</p><p>
谯郡太守，何志故属沛，魏明帝分立。按王粲诗：“既入谯郡界，旷然消人忧。”
粲是建安中亡，非明帝时立明矣。《永初郡国》无长垣县。今领县六，户一千四百
二十四，口七千四百四。去州陆道三百五十；去京都水二千，陆一千二百。
</p><p>
蒙令，汉旧县，属沛。
</p><p>
蕲令，汉旧县，属沛。
</p><p>
宁陵令，前汉属陈留，后汉、《晋太康地志》属梁。
</p><p>
魏令，故魏郡，流寓配属。
</p><p>
襄邑令。
</p><p>
长垣令，汉旧县，属陈留。《永初郡国》无。何故属陈留，徐新配。
</p><p>
梁郡太守，秦砀郡，汉高更名。孝武大明元年度徐州，二年还豫。领县二，户
九百六十八，口五千五百。去州陆一百六十；去京都水九百。
</p><p>
下邑令，汉旧县。何云魏立，非也。
</p><p>
砀令，汉旧县。
</p><p>
陈郡太守，汉高立为淮陽国，章帝元和三年更名。晋初并，梁王肜薨，还为陈。
《永初郡国》有扶沟（前汉属淮陽，后汉、《晋太康地志》属陈留。）、陽夏（别
见），而无谷陽、长平。领县四，户六百九十三，口四千一百一十三。去州陆七百
六十；去京都水一千四百五十。
</p><p>
项城令，汉旧县，属汝南，《晋太康地志》属陈郡。
</p><p>
西华令，汉旧县，属汝南，晋初省，惠帝永康元年复立，属颍川。江左度此。
</p><p>
谷陽令，本苦县，前汉旧淮陽，后汉属陈，《晋太康地志》属梁，成帝咸康三
年更名长平令，前汉属汝南，后汉属陈，《晋太康地志》属颍川。
</p><p>
南颍太守，故属汝南，晋惠帝分立。领县二，户五百二十六，口二千三百六十
五。去州七百六十；去京都陆一千四百五十。
</p><p>
南顿令，汉旧县，何故属汝陽，晋武帝改属汝南。按《晋太康地志》、王隐
《地道》无汝陽郡。
</p><p>
和城令，何江左立。
</p><p>
颍川太守，秦立。魏分颍川为襄城郡，晋成帝咸康二年，省襄城还并颍川。
《永初郡国》又有许昌（本名许，汉旧县。魏曰许昌）、新汲（别见）、?焉陵、
长社、颍陰、陽翟（四县并汉旧县。陽翟，魏、晋属河南。）六县，而无曲陽。领
县三，户六百四十九，口三千五百七十九。去州一千；去京都陆一千八百。
</p><p>
邵陵令，汉旧县，属汝南，《晋太康地志》属颍川。
</p><p>
临颍令，汉旧县。
</p><p>
曲陽令，前汉属东海，后汉属下邳，《晋太康地志》无。
</p><p>
汝陽太守，《晋太康地志》、王隐《地道》无此郡，应是江左分汝南立。晋成
帝咸康三年，省并汝南，后又立。领县二，户九百四十一，口四千四百九十五。去
州二百；去京都陆一千四百，水三千五百。
</p><p>
汝陽令，汉旧县，属汝南。何故属汝陰，晋武改属汝南。按晋武分汝南为汝陰，
何所言非也。
</p><p>
武津令，何不注置立。
</p><p>
汝陰太守，晋武帝分汝南立，成帝咸康二年，省并新蔡，后复立。领县四，户
二千七百四十九，口一万四千三百三十五。
</p><p>
汝陰令，汉旧县。
</p><p>
宋令，前汉名新郪。章帝建初四年，徙宋公国于此，改曰宋。
</p><p>
宋城令，汉旧县。
</p><p>
楼烦令，汉旧县，属雁门。流寓配属。
</p><p>
陈留太守，汉武帝元狩元年立，属兗州，中原乱废。晋成帝咸康四年复立，
《永初郡国》属兗州，何、徐属豫州。《永初郡国》无浚仪，有酸枣（别见）。今
领县四，户百九十六，口二千四百一十三。寄治谯郡长垣县界。
</p><p>
浚仪令，汉旧名。
</p><p>
小黄令，汉旧名。
</p><p>
白马令，汉属东郡，《晋太康地志》属濮陽。
</p><p>
雍丘令，汉旧名。
</p><p>
江州刺史，晋惠帝元康元年，分扬州之豫章、鄱陽、庐陵、临川、南康、建安、
晋安，荆州之武昌、桂陽、安成十郡为江州。初治豫章，成帝咸康六年，移治寻陽；
庾翼又治豫章，寻还寻陽。领郡九，县六十五，户五万二千三十三，口二十七万七
千一百四十七。去京都水一千四百。
</p><p>
寻陽太守，寻陽本县名，因水名县，水南注江。二汉属庐江，吴立蕲春郡，寻
陽县属焉。晋武帝太康元年，省蕲春郡，以寻陽属武昌，改蕲春之安丰为高陵及邾
县，皆属武昌。二年，以武昌之寻陽复属庐江郡。惠帝永兴元年，分庐江、武昌立
寻陽郡。寻陽县后省。领县三，户二千七百二十，口一万六千八。
</p><p>
柴桑男相，二汉属豫章，晋属武昌。郡既立，治此。鼓泽子相，汉、《晋太康
地志》属豫章，立寻陽郡后，割度。
</p><p>
松滋伯相，前汉属庐江，后汉无，《晋太康地志》属安丰。安丰县名，前汉无，
后汉属庐江，晋武帝立为安丰郡。江左流民寓寻陽，侨立安丰、松滋二郡，遥隶扬
州，安帝省为松滋县。寻陽又有弘农县流寓。文帝元嘉十八年，省并松滋。
</p><p>
豫章太守，汉高帝立，本属扬州。《永初郡国》有海昏（汉旧县），何志无。
今领县十二，户一万六千一百三十九，口一十二万二千五百七十三。去州水六百，
陆三百五十；去京都水一千九百，陆二千一百。
</p><p>
南昌侯相，汉旧县。
</p><p>
新淦侯相，汉旧县。
</p><p>
丰城侯相，吴立曰富城，晋武帝太康元年更名。
</p><p>
建城侯相，汉旧县。
</p><p>
望蔡子相，汉灵帝中平中，汝南上蔡民分徙此地，立县名曰上蔡；晋武帝太康
元年更名。
</p><p>
吴平侯相，汉灵帝中平中立汉平，吴更名。
</p><p>
永修男相，汉灵帝中平中立。
</p><p>
建昌公相，汉和帝永元十六年，分海昏立。
</p><p>
豫宁侯相，汉献帝建安中立，吴曰西安，晋武帝太康元年更名。
</p><p>
康乐侯相，吴孙权黄武中立，曰陽乐，晋武帝太康元年更名。
</p><p>
新吴令，汉灵帝中平中立。
</p><p>
艾侯相，汉旧县。
</p><p>
鄱陽太守，汉献帝建安十五年，孙权分豫章立，治鄱陽县；赤乌八年，徙治吴
芮故城。《永初郡国》有历陵县（汉旧县），何志无。领县六，户三千二百四十二，
口一万九百五十。去州水四百四十；去京都水一千八百四十，陆二千六十。
</p><p>
广晋令，吴立曰广昌，晋武帝太康元年更名。
</p><p>
鄱陽侯相，汉旧县。
</p><p>
余干令，汉旧县。
</p><p>
上饶男相，吴立。《太康地志》有，王隐《地道》无。
</p><p>
葛陽令，吴立。
</p><p>
乐安男相，吴立。
</p><p>
临川内史，吴孙亮太平二年，分豫章东部都尉立。领县九，户八千九百八十三，
口六万四千八百五。去州水一千一百，陆一千二十；去京都水二千八百三十，陆三
千。
</p><p>
临汝侯相，汉和帝永元八年立。
</p><p>
西丰侯相，吴立曰西平，晋武帝太康元年更名。
</p><p>
新建侯相，吴立。
</p><p>
永城男相，吴立。
</p><p>
宜黄侯相，吴立。
</p><p>
南城男相，汉旧县，晋武帝太康元年，更曰新南城，江左复旧。
</p><p>
南丰令，吴立。
</p><p>
东兴侯相，吴立。
</p><p>
安浦男相，吴立。
</p><p>
庐陵太守，庐陵本县名，属豫章，汉献帝兴平元年，孙策分豫章立。领县九，
户四千四百五十五，口三万一千二百七十一。去州水二千，陆一千六百；去京都水
三千六百。
</p><p>
石陽子相，前汉无，后汉有。
</p><p>
西昌侯相，吴立。
</p><p>
东昌子相，吴立。
</p><p>
吉陽男相，吴立。
</p><p>
己丘男相，吴立。
</p><p>
兴平侯相，吴立。
</p><p>
陽丰男相，吴曰陽城，晋武帝太康元年更名。
</p><p>
高昌男相，吴立。
</p><p>
遂兴男相，吴立曰新兴，晋武帝太康元年更名。《永初郡国》无比县，何、徐
并有。
</p><p>
安成太守，孙皓宝鼎二年，分豫章、庐陵、长沙立。《晋太康地志》属荆州。
领县七，户六千一百一十六，口五万三百二十三。去州水三千三百，陆三千六百；
去京都水三千七百，无陆。
</p><p>
平都子相，前汉曰安平，后汉更名，属豫章。
</p><p>
新喻侯相，吴立。
</p><p>
宜陽子相，汉旧县，本名宜春，属豫章，晋孝武改名。
</p><p>
永新男相，吴立。
</p><p>
安复侯相，汉旧县，本名安成，晋武帝太康元年更名，属长沙。
</p><p>
萍乡侯相，吴立。
</p><p>
广兴侯相，《晋太康地志》有此县，何云江左立，非也。
</p><p>
南康公相，晋武帝太康三年，以庐陵南部都尉立。领县七，户四千四百九十三，
口三万四千六百八十四。去州水三千七百四十；去京都水三千八十。
</p><p>
赣侯相，汉旧县，属豫章。
</p><p>
宁都子相，吴立曰杨都，晋武帝太康元年更名。
</p><p>
雩都侯相，汉旧县，属豫章。
</p><p>
平固侯相，吴立曰平陽，晋武帝太康元年更名。
</p><p>
南康公相，吴立曰安南，晋武帝太康元年更名。
</p><p>
陂陽男相，吴立曰揭陽，晋武帝太康五年，以西康揭陽移治故陂陽县，改曰陂
县，然则陂陽先已为县矣。后汉《郡国》无，疑是吴所立而改曰揭陽也。
</p><p>
南野伯相，汉旧县，属豫章。
</p><p>
虔化男相，孝武大明五年，以虔化屯立。
</p><p>
南新蔡太守，江左立。领县四，户一千七百三十，口八千八百四十八。去州水
二百；去京都水一千三百七十，陆一千八百八十。
</p><p>
苞信令（别见），本作褒信，《永初郡国》作苞信。
</p><p>
慎令，汉旧名，本属汝南。
</p><p>
宋令（别见），徐志云宋乐，后复旧。
</p><p>
陽唐左县令，孝武大明八年立。
</p><p>
建安太守，本闽越，秦立为闽中郡。汉武帝世，闽越反，灭之，徙其民于江、
淮间，虚其地。后有遁逃山谷者颇出，立为冶县，属会稽。司马彪云，章安是故冶，
然则临海亦冶地也。张勃《吴录》云：“闽越王冶铸地，故曰安闽王冶。此不应偏
以受名，盖句践冶铸之所，故谓之冶乎？闽中有山名湛，疑湛山之炉铸剑为湛炉也。”
后分冶地为会稽东、南二部都尉。东部，临海是也；南部，建安是也。吴孙休永安
三年，分南部立为建安郡。领县七。（疑）户三千四十二，口一万七千六百八十六。
去州水二千三百八十；去京都水三千四十，并无陆。
</p><p>
吴兴子相，汉末立曰汉兴，吴更名。
</p><p>
将乐子相，《晋太康地志》有。
</p><p>
邵武子相，吴立曰昭武，晋武帝更名。
</p><p>
建陽男相，《晋太康地志》有。
</p><p>
绥成男相，《永初郡国》、何、徐并有；何、徐不注置立。
</p><p>
沙村长，《永初郡国》、何、徐并有；何、徐不注置立。
</p><p>
晋安太守，晋武帝太康三年，分建安立。领县五，户二千八百四十三，口一万
九千八百三十八。去州水三千九百九十；去京都水三千五百八十。
</p><p>
侯官囗相，前汉无，后汉曰东侯官，属会稽。
</p><p>
原丰令，晋武帝太康三年，省建安典船校尉立。
</p><p>
晋安男相，吴立曰东安，晋武帝更名。
</p><p>
罗江男相，吴立，属临海。晋武帝立晋安郡，度属。
</p><p>
温麻令，晋武帝太康四年，以温麻船屯立。《永初郡国》无，何、徐并有。
</p><p>
青州刺史，治临淄。江左侨立，治广陵。安帝义熙五年，平广固，北青州刺史
治东陽城，而侨立南青州如故。后省南青州，而北青州直曰青州。孝武孝建二年，
移治历城。大明八年，还治东陽。明帝失淮北，于郁洲侨立青州，立齐、北海、西
海郡。旧州领郡九，县四十六，户四万五百四，口四十万二千七百二十九。去京都
陆二千。
</p><p>
齐郡太守，秦立。领县七，户七千三百四十六，口万四千八百八十九。
</p><p>
临淄令，汉旧县。
</p><p>
西安令，汉旧县。
</p><p>
安平令，六国时其地曰安平，二汉、魏、晋曰东安平。前汉属淄川，后汉属北
海，魏度属齐。
</p><p>
般陽令，前汉属济南，后汉、《晋太康地志》属齐。
</p><p>
广饶令，汉旧县。
</p><p>
昌国令，汉旧县。
</p><p>
益都令，魏立。
</p><p>
济南太守，汉文帝十六年，分齐立。晋世济岷郡，云魏平蜀，徙蜀豪将家于济、
河，故立此郡。安帝义熙中土断，并济南。案《晋太康地志》无济岷郡。《永初郡
国》济南又有祝阿（二汉属平原，《晋太康地志》无。）、于陵县（汉旧县），而
无朝陽、平陵二县。领县六，户五千五十六，口三万八千一百七十五。去州陆四百；
去京都二千四百。
</p><p>
历城令，汉旧县。
</p><p>
朝陽令，前汉曰朝陽，后汉、晋曰东朝陽。二汉属济南，《晋太康地志》属乐
安。
</p><p>
著令，汉旧县。
</p><p>
土鼓令，汉旧县，晋无。
</p><p>
逢陵令，二汉、晋无，《永初郡国》、何、徐有。
</p><p>
平陵令，汉旧县，至晋并曰东平陵。
</p><p>
乐安太守，汉高立，名千乘，和帝永元七年更名。领县三，户二千二百五十九，
口一万四千九百九十一。去州陆一百八十；去京都陆一千八百。
</p><p>
千乘令，汉旧县。
</p><p>
临济令，前汉曰狄，安帝永初二年更名。
</p><p>
博昌令，汉旧名。
</p><p>
高密太守，汉文帝分齐为胶西，宣帝本始元年，更名高密。光武建武十三年，
并北海，晋惠帝又分城陽立（城陽郡，前汉有，后汉无，魏复分北海立。）；宋孝
武并北海。领县六，户二千三百四，口一万三千八百二。去州陆二百；去京都陆一
千六百。
</p><p>
黔陬令，前汉属琅邪，后汉属东莱，《晋太康地志》属城陽。
</p><p>
淳于令，二汉属北海，《晋太康地志》属城陽。
</p><p>
高密令，前汉属高密，后汉属北海，《晋太康地志》属城陽。
</p><p>
夷安令，前汉属高密，后汉属北海，《晋太康地志》属城陽。
</p><p>
营陵令，二汉属北海，《晋太康地志》属城陽。
</p><p>
昌安令，汉安帝延光元年立，属高密，后汉属北海，《晋太康地志》属城陽。
</p><p>
平昌太守，故属城陽，魏文帝分城陽立，后省，晋惠帝又立。领县五，户二千
二百七十，口一万五千五十。去州陆二百；去京都陆千七百。
</p><p>
安丘令，二汉属北海，《晋太康地志》属琅邪。
</p><p>
平昌令，前汉属琅邪，后汉属北海，《晋太康地志》属城陽。
</p><p>
东武令，二汉属琅邪，《晋太康地志》属东莞。
</p><p>
琅邪令，二汉属琅邪，《晋太康地志》无。
</p><p>
硃虚令，前汉属琅邪，安帝永初元年属北海，《晋太康地志》属城陽。
</p><p>
北海太守，汉景帝中二年立。领县六，户三千九百六十八，口三万五千九百九
十五。寄治州下。
</p><p>
都昌令，汉旧县。寄治州下，余依本治。
</p><p>
胶东令，本胶东国，后汉、《晋太康地志》属北海。
</p><p>
剧令，二汉属北海，《晋太康地志》属琅邪。
</p><p>
即墨令，前汉属胶东，后汉、《晋太康地志》属北海。
</p><p>
下密令，前汉属胶东，后汉、《晋太康地志》属北海。
</p><p>
平寿令，汉旧县。
</p><p>
东莱太守，汉高帝立。领县七，户一万一百三十一，口七万五千一百四十九。
去州陆五百；去京都二千一百。
</p><p>
曲城令，汉旧县。
</p><p>
掖令，汉旧县。
</p><p>
扌弦令，汉旧县。
</p><p>
卢乡令，汉旧县。
</p><p>
牟平令，汉旧县。
</p><p>
当利令，汉旧县。
</p><p>
黄令，汉旧县。
</p><p>
太原太守，秦立，属并州。文帝元嘉十年，割济南、太山立。领县三，户二千
七百五十七，口二万四千六百九十四。去州陆五百；去京都一千八百。
</p><p>
山茌令，汉旧县，属泰山。孝武孝建元年，度济北。
</p><p>
太原令，晋安帝义熙中土断立，属泰山。
</p><p>
祝阿令。（别见）
</p><p>
长广太守，本长广县，前汉属琅邪，后汉属东莱，《晋太康地志》云故属东莱。
《起居注》，咸宁三年，以齐东部县为长广郡。领县四，户二千九百六十六，口二
万二十三。去州五百；去京都一千九百五十。
</p><p>
不其令，前汉属琅邪，后汉属东莱，《晋太康地志》属长广。
</p><p>
长广令，前汉属琅邪，后汉属东莱，《晋太康地志》属长广。
</p><p>
昌陽令，晋惠帝元康八年，分长广县立。
</p><p>
挺令，前汉属胶东，后汉属北海，《晋太康地志》属长广。
</p><p>
冀州刺史，江左立南冀州，后省。义熙中更立，治青州，又省。文帝元嘉九年，
又分青州立，治历城，割土置郡县。领郡九，县五十，户三万八千七十六，口一十
八万一千一。去京都陆二千四百。
</p><p>
广川太守，本县名，属信都，《地理志》不言始立。景帝二年，以为广川国，
宣帝甘露三年复。明帝更名乐安，安帝延光中，改曰安平；晋武帝太康五年，又改
为长乐。广川县，前汉属信都，后汉属清河，魏属勃海，晋还清河。何志，广川江
左所立。又有蓚县（前汉属信都，后汉、晋属勃海。），而无广川。孝武大明元年，
省便川之枣强（前汉属清河，后汉、晋江左无。）、勃海之浮陽、高城（并汉旧县），
立广川县，非旧广川县也。属广川郡。领县四，户三千二百五十，口二万三千六百
一十四。去州陆一百六十；去京都陆一千九百八十。
</p><p>
广川令。（巳前见）。
</p><p>
中水令，前汉属涿，后汉、《晋太康地志》属河间。孝武大明七年，自河间割
度。
</p><p>
武强令，何江左立。
</p><p>
索卢令，何江左立。
</p><p>
平原太守，汉高帝立。旧属青州，魏、晋属冀州。领县八，户五千九百一十三，
口二万九千二百六十七。
</p><p>
广宗令，前汉无，后汉属钜鹿；《晋太康地志》属安平；《永初郡国》、何无；
孝武大明元年复立。
</p><p>
平原令，汉旧县。
</p><p>
鬲令，汉旧县。
</p><p>
安德令，汉旧县。
</p><p>
平昌令，汉旧县。后汉无。《晋太康地志》曰西平昌。
</p><p>
般县令，汉旧县。
</p><p>
茌平令，前汉属东郡，后汉属济北，《晋太康地志》属平原。
</p><p>
高唐令，汉旧县。
</p><p>
清河太守，汉立，桓帝建和二年，改曰甘陵，魏复旧。何有重合县（别见）。
领县七，户三千七百九十四，口二万九千二百七十四。去州一百一十；去京都陆一
千八百。
</p><p>
清河令，二汉无，《晋太康地志》有。
</p><p>
武城令，汉旧县，并曰东武城。
</p><p>
绎幕令，汉旧县。
</p><p>
贝丘令，汉旧县。
</p><p>
零令，汉旧县，作灵。
</p><p>
鄃令，汉旧县。
</p><p>
安次令，前汉旧县，属勃海，后汉属广陽，《晋太康地志》属燕国。
</p><p>
乐陵太守，晋武帝分平原立。旧属青州，今来属。领县五，户三千一百三，口
一万六千六百六十一。去州一百四十；去京都陆一千八百。
</p><p>
乐陵令，汉旧县，故属平原。
</p><p>
陽信令，二汉属勃海，《晋太康地志》属乐陵。
</p><p>
新乐令。（别见）
</p><p>
厌次令，前汉曰富平，明帝更名，属平原，《晋太康地志》属乐陵。
</p><p>
泾沃令，前汉属千乘，后汉无。何云魏立，当是魏复立也。《晋太康地志》属
乐陵。
</p><p>
魏郡太守，汉高帝立。二汉属冀州，魏、晋属司隶，江左屡省置；宋孝武又侨
立，何无。领县八，户六千四百五，口三万三千六百八十二。
</p><p>
魏令，汉旧县。
</p><p>
安陽令，《晋太康地志》有。
</p><p>
聊城令，汉属东郡，晋属平原。
</p><p>
博平安，汉属东郡，晋属平原。
</p><p>
肥乡令，《晋太康地志》属广平。
</p><p>
蠡吾令，前汉属涿，后汉属中山，《晋太康地志》属高陽。孝武始立，属高陽，
大明七年度此。
</p><p>
顿丘令（别见），文帝元嘉二十八年，流民归顺，孝武孝建二年立。
</p><p>
临邑令，汉属东郡，晋属济北。孝武孝建二年，与顿丘同立。
</p><p>
河间太守，汉文帝二年，分赵立。江左屡省置，宋孝武又侨立，何无。领县六，
户二千七百八十一，口一万七千七百七。
</p><p>
乐城令，汉旧县。
</p><p>
城平令，前汉属勃海，后汉、《晋太康地志》属河间。
</p><p>
武垣令，前汉属涿，后汉、《晋太康地志》属河间。
</p><p>
章武令，二汉属勃海，《晋太康地志》属章武。江左立，属广川，孝武大明七
年度此。
</p><p>
南皮令，汉旧县，属勃海。孝武始立，属勃海，大明七年度此。
</p><p>
阜城令，前汉勃海有阜城县，《续汉》安平有阜城县，注云“故昌城”。汉信
都有昌城，未详孰是。
</p><p>
顿丘太守（别见），江左屡省置，孝武又侨立，何无。领县四，户一千二百三
十八，口三千八百五十一。
</p><p>
顿丘令。（别见）
</p><p>
卫国令，《晋太康地志》有。
</p><p>
肥陽令，何志以前无。
</p><p>
陰安令，二汉属魏。魏属陽平，晋属顿丘。
</p><p>
高陽太守，高陽，前汉县名，属涿，后汉属河间。晋武帝泰始元年，分涿为范
陽，又属焉。后又分范陽为高陽。江左屡省置，孝武又侨立，何无。领县五，户二
千二百九十七，口一万四千七百二十五。
</p><p>
安平令，前汉属涿，后汉属安平，《晋太康地志》属博陵。
</p><p>
饶陽令，前汉属涿，《续汉》安平有饶陽县，注云“故名饶，属涿。”按《地
理》，涿唯有饶陽县，无饶县。
</p><p>
鄴令，汉旧县，属魏郡。江左避愍帝讳，改曰临漳。孝武始立，属魏郡，大明
七年度此。
</p><p>
高陽令。（已见）
</p><p>
新城令，前汉属中山，后汉属涿，《晋太康地志》属高陽，并曰北新城。
</p><p>
勃海太守，汉高帝立，属幽州；后汉、晋属冀州。江左省置，孝武又侨立，何
无。领县三，户一千九百五，口万二千一百六十六。
</p><p>
长乐令，晋之长乐郡也。疑是江左省为县，至是又立。
</p><p>
蓚令。（别见。何志属广川。徐志属此。）
</p><p>
重合令，汉旧县。
</p><p>
司州刺史，汉之司隶校尉也。晋江左以来，沦没戎寇，虽永和、太元王化暂及，
太和、隆安还复湮陷。牧司之任，示举大纲而已。县邑户口，不可具知。武帝北平
关、洛，河南底定，置司州刺史，治虎牢，领河南（汉旧郡）、荥陽（晋武帝泰始
元年，分河南立。）、弘农（汉旧郡）实土三郡。河南领洛陽、河南、巩、缑氏、
新城、梁（并汉旧县）、河陰（《晋太康地志》有）、陆浑（汉旧县，属弘农，
《晋太康地志》属河南。）、东垣（二汉、《晋太康地志》、何有垣县。）、新安
（二汉属弘农，《晋太康地志》属河东。）、西东垣（新立）凡十一县。荥陽领京、
密、荥陽、卷、陽武、苑陵、中牟、开封、成皋（并汉旧县。属河南。）凡九县。
弘农领弘农、陕、宜陽、黾池、卢氏（并汉旧县）、曲陽（前汉属东海，后汉属下
邳，《晋太康地志》无。）凡七县。三郡合二十七县，一万六千三百六户。又有河
内（汉旧郡）、东京兆（京兆别见雍州，东京兆新立。）二侨郡。河内寄治河南，
领温、野王、轵、河陽、沁水、山陽、怀、平皋、（并汉旧名。）、朝歌（二汉属
河内，《晋太康地志》属汲郡。晋武太康元年始立。）凡十县。东京兆寄治荥陽，
领长安（汉旧县）、万年（别见）、新丰（别见）、蓝田（别见）、蒲阪（二汉、
《晋太康地志》属河东。）凡六县。合十六县，一千九百九十二户。少帝景平初，
司州复没北虏。文帝元嘉末，侨立于汝南，寻亦省废。明帝复于南豫州之义陽郡立
司州，渐成实土焉。领郡四，县二十，去京都水二千七百，陆一千七百。
</p><p>
义陽太守，魏文帝立，后省，晋武帝又立。《太康地志》、《永初郡国》、何
志并属荆州，徐则南豫也。明帝泰始五年，度郢州，后废帝元徽四年，属司州。领
县七。户八千三十二，口四万一千五百九十七。
</p><p>
平陽侯相，前汉无，后汉属江夏曰平春，《晋太康地志》属义陽，晋孝武改。
</p><p>
鄳令，二汉属江夏，《晋太康地志》属义陽，并作鄳，音盲。《永初郡国》、
何并作鄳。
</p><p>
钟武令，前汉属江夏，后汉、《晋太康地志》无，《永初郡国》属义陽。
</p><p>
宝城令，孝武孝建三年，分鄳立。
</p><p>
义陽令，《晋太康地志》有，后省。孝武孝建三年，分平陽立。
</p><p>
平春令，孝武孝建三年，分平陽立。
</p><p>
环水长，《永初郡国》、何、徐并无。明帝泰始三年，度属宋安郡，后省宋安，
还此。宋安，本县名，孝武大明八年，省义陽郡所统东随二左郡立为宋安县，属义
陽。明帝立为郡。
</p><p>
随陽太守，晋武帝分南陽义陽立义陽国，太康年，又分义陽为随国，属荆州。
孝武孝建元年度属郢，前废帝永光元年度属雍；明帝泰始五年还属郢，改为随陽；
后废帝元徽四年，度属司州。徐志又有革音县，今无。领县四，户四千六百。去京
都三千四百八十。
</p><p>
随陽子相，汉随县属南陽，《晋太康地志》属义陽。后随国与郡俱改。
</p><p>
永陽男相，徐志有。
</p><p>
关西令（别见荆州，作厥西。），宋末新立。
</p><p>
西平林令，宋末新立。
</p><p>
安陆太守，孝武孝建元年，分江夏立，属郢州；后废帝元徽四年度司州。徐志
有安蛮县，《永初郡国》、何并无，当是何志后所立。寻为郡，孝武大明八年，省
为县，属安陆；明帝泰始初，又立为左郡，宋末又省。领县二，户六千四十三，口
二万五千八十四。去京都水二千三百。
</p><p>
安陆公相，汉旧县，属江夏。江夏又有曲陵县，本名石陽，吴立。《晋起居注》，
太康元年，改江夏石陽曰曲陵；明帝泰始六年，并安陆。
</p><p>
南汝南太守。（汝南郡别见）
</p><p>
平舆令。
</p><p>
北新息令。
</p><p>
真陽令。
</p><p>
安城令。
</p><p>
南新息令。
</p><p>
安陽令。（并别见）
</p><p>
临汝令，新立。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/songshu/87710.html' class='pagedaohang'>【上一篇】<i>:卷37 志第27 州郡三</i></a></span><span class="tomenu"><a href="https://ChineseBooks.github.io/shishu/songshu/" title="宋书" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/songshu/87708.html' class='pagedaohang'>【下一篇】<i>：卷35 志第25 州郡一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/beiqishu1/" target="_blank">北齐书<i>></i></a>  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>