<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>清史列传_锡珍</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/shishu/qingshiliechuan/">清史列传</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/shishu/'>史书</a> > <a href='https://ChineseBooks.github.io/shishu/qingshiliechuan/'>清史列传</a> > </div>
<div class="kind">
  <h1 class="h11">锡珍</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshiliechuan/236294.html' class='pagedaohang'>【上一篇】<i>:杨昌浚</i></a></span><span class="tomenu"><a href="https://ChineseBooks.github.io/shishu/qingshiliechuan/" title="清史列传" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshiliechuan/236292.html' class='pagedaohang'>【下一篇】<i>：李元度</i></a></span>
</ul>
<div class="articleContent" id="articleContent"> <p>锡珍</p><p>锡珍，额尔德特氏；蒙古镶黄旗人。曾祖和瑛，刑部尚书；祖壁昌，两江总督。</p><p>锡珍由三品荫生，同治七年进士，改翰林院庶吉士；十年，散官，授编修。十一年二月，升待讲。六月，奏办院事，充文渊阁校理。十二年四月，转侍读。六月，升侍讲学士，充日讲起居注官。十三年正月，充咸安宫总裁。十二月，转侍读学士。</p><p>光绪元年四月，大考翰、詹列二等，赏红紬袍料。七月，充山东乡试正考官。二年五月，转詹事府少詹事。十二月，升詹事。三年，迁通政使司通政使。四年，迁都察院左副都御史。五年正月，坐京察保列一等之御史被劾，降一级留任；旋升理藩院右侍郎。二月，调工部右侍郎兼管钱法堂事务。七月，授正黄旗汉军副都统。八月，兼署兵部右侍郎。十一月，调刑部右侍郎。十二月，管理右翼幼官学事务。六年三月，兼署吏部左侍郎。八月，兼署镶白旗汉军副都统。九月，兼署工部右侍郎。十二月，调户部右侍郎兼管钱法堂事务。七年二月，署正白旗护军统领。三月，调镶红旗满洲副都统。十月，调吏部右侍郎；坐户部侍郎任内失察正红旗章京冒领恤赏，降二级留任，旋即抵销。八年正月，兼署兵部右侍郎。四月，调镶黄旗满洲副都统。五月，署户部右侍郎兼管钱法堂事务。</p><p>锡珍以八旗学校废弛，疏请整顿；略云：『图治首在用人，而作人必自学校。祖宗深思指臂之难，广设八旗官学，加意训迪，使之共底于成；二百余年，人材辈出。降至今日，百不逮一。窃维八旗生齿之繁与朝廷振拔之亟，非减于昔；而今不如昔者，其故有二：一曰学校不修。八旗官学建自国初，选学生、设教习、给膏火、予升阶，训课精严，法良意美。今则奉行故事，百弊丛生。各旗学舍，倾圯殆尽；教习仅备员额，不闻授受生徒。其挑选学生，强半假冒。国家造士美意，几等于告朔饩羊：一也。一曰仕途太广。八旗仕进之途，本宽于汉员数倍；宽则循历阶资，计日可待。即如捐纳笔帖式，入资无多，何难措办。往往年未及冠，即出当差，从此束书不观；而异日之保送御史、洊列京察，内则京堂、外则道府，率由此出：二也。夫前言往行，非书无以传；不学，则立身何所式！文物典章，非书无以识；不学，则掌故何由知！即簿书稿案，为服官所必需；不学，则何以解于心而出于手！一旦治烦理剧，京堂则恃有书吏、外官则恃有幕友；彼方日坐堂皇，自谓可收群策群力之助；不知官声之坏、弊端之丛，尽出于书吏、幕友之手。臣恐学日废、教日衰，异时更有求如今日而不可得者。苟非尽除积弊、力戒因循，不能获真才而收实效。今欲实事求是，莫先于修复学舍、慎选教习、甄别学生；然后取旧时之规模，斟酌捐益，实力奉行：使教者真教、学者真学，为清源正本之始基。再于旗员筮仕之初，明定章程，严加考核。除由考试得官外，其余但就文职，皆令考于官学；务须文理清通，方许服官。否则，仍令学习数年，再请面试：庶弊渐除、才渐出，吏治可期蒸蒸日上。查八旗官学，向归国子监管理；从前之废弛，未必不因耳目难周，不能兼顾。今议重修，事同创始。凡兴工筹款、用人定章诸大端，断非监臣所能独任。请于在京之进士出身满、汉大员简派每旗一人为管学专员，将一切整顿规模，会同吏部、国子监堂官悉心妥议，奏明举办；斯培养人材之初基，亦即澄叙官方之切务』。疏入，上韪之。六月，署仓场侍郎。九年三月，兼署刑部右侍郎。四月，保荐已革侍郎宗室宝廷「才尚有为」，请弃瑕录用；湖北荆宜施道于荫霖，请改用京秩，使朝夕献纳，克尽所长。上以所请非是，传旨申饬。六月，转左侍郎。九月，调仓场侍郎。</p><p>十年五月，升都察院左都御史。闰五月，充总理各国事务衙门大臣。八月，迁刑部尚书，授镶白旗汉军都统，管理户部三库事务。九月，管理左翼幼官学事务。</p><p>十一年三月，命往天津与法国使臣换约。六月，以台湾道刘璈被劾，命驰赴福建会同巡抚卫荣光查办；得实，论如律。</p><p>十二年正月，调镶白旗满洲都统。二月，调吏部尚书。三月，充会试正考官。七月，充崇文门正监督。八月，以锡珍四十生辰，赐铜佛、如意、文绮、珍玩。十月，充会典馆副总裁。十三年二月，丁母忧。五月，百日孝满。十二月，充经筵讲官。十四年，兼署镶红旗蒙古都统。十五年二月，议覆御史屠仁守处分，严旨诘责；下都察院议革职，加恩改为革职留任。寻以覃恩，开复。三月，兼署镶黄旗汉军都统。锡珍自升任侍郎后，历充殿试读卷官二次、朝考阅卷大臣一次、乡会试覆试阅卷大臣四次、庶吉士散馆阅卷大臣二次、拔贡朝考阅卷大臣一次。六月，因病乞假。八月，陈请开缺，再赏假一月。</p><p>九月，卒。遗疏入，谕曰：『吏部尚书锡珍，持躬端谨，学问优长。由翰林洊陟卿贰，迭掌文衡；补授刑部尚书、调任吏部尚书、派充总理各国事务衙门大臣，克勤厥职。前因患病，迭次赏假。该尚书年力正强，方冀调理就痊，长资倚畀；兹闻溘逝，轸惜殊深！加恩着赏给陀罗经被，派奉恩辅国公载泽带领侍卫十员即日前往奠醊。照尚书例赐恤；并着赏银五百两，由广储司给发，经理丧事。任内一切处分，悉与开复。应得恤典，该衙门察例具奏。伊子仲燊，着以员外郎用：以示笃念荩臣至意』。寻赐祭葬。</p><p>子仲燊，恩赏员外郎。</p><p>－－见原书卷五十三「大臣画一传档后编」（九）。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/shishu/qingshiliechuan/236294.html' class='pagedaohang'>【上一篇】<i>:杨昌浚</i></a></span><span class="tomenu"><a href="https://ChineseBooks.github.io/shishu/qingshiliechuan/" title="清史列传" class="returnIndex">【回目录】</a>
</span><span class="toup1"><a href='https://ChineseBooks.github.io/shishu/qingshiliechuan/236292.html' class='pagedaohang'>【下一篇】<i>：李元度</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/shishu/houhanshu/" target="_blank">后汉书<i>></i></a>  <a href="https://ChineseBooks.github.io/shishu/qinggongshihua/" target="_blank">清宫史话<i>></i></a>  <a href="https://ChineseBooks.github.io/shishu/zhonghuashangxiawuqiannian/" target="_blank">中华上下五千年<i>></i></a>  <a href="https://ChineseBooks.github.io/shishu/sanguozhi/" target="_blank">三国志<i>></i></a>  <a href="https://ChineseBooks.github.io/shishu/mingshijishibenmo/" target="_blank">明史纪事本末<i>></i></a>  <a href="https://ChineseBooks.github.io/shishu/yeshimiwen/" target="_blank">野史秘闻<i>></i></a>  <a href="https://ChineseBooks.github.io/shishu/menggumishi/" target="_blank">蒙古秘史<i>></i></a>  <a href="https://ChineseBooks.github.io/shishu/qinqianlishidaodu/" target="_blank">秦前历史导读<i>></i></a>  <a href="https://ChineseBooks.github.io/shishu/hanchaolishidaodu/" target="_blank">汉朝历史导读<i>></i></a>  <a href="https://ChineseBooks.github.io/shishu/beishi/" target="_blank">北史<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>